{
  "url": "http://www.w3.org/1999/xhtml\">",
  "content": "L_202400951NL.000101.fmx.xml Publicatieblad van de Europese Unie NL Serie L 2024/951 22.3.2024 BESLUIT (GBVB) 2024/951 VAN DE RAAD van 22 maart 2024 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit (GBVB) 2020/1999 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 5, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 7 december 2020 heeft de Raad Besluit (GBVB) 2020/1999 vastgesteld. (2) Op 8 december 2020 benadrukten de Unie en haar lidstaten in de verklaring van de hoge vertegenwoordiger van de Unie voor buitenlandse zaken en veiligheidsbeleid namens de Europese Unie inzake de wereldwijde EU-sanctieregeling voor de mensenrechten nog eens dat zij sterk hechten aan bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten benadrukt de Unie dat zij vastbesloten is een grotere rol op zich te nemen bij de aanpak van ernstige mensenrechtenschendingen wereldwijd. Het daadwerkelijk genot van de mensenrechten door iedereen is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en de mensenrechten is een fundamentele waarde van de Unie en van haar gemeenschappelijk buitenlands en veiligheidsbeleid. (3) De Unie is uiterst bezorgd over de aanhoudende verslechtering van de mensenrechtensituatie in Rusland. De illegale, ongerechtvaardigde en niet-uitgelokte aanvalsoorlog van Rusland tegen Oekraïne heeft de binnenlandse repressie in Rusland verder versneld. De vrijheid van mening en meningsuiting en de mediavrijheid zijn drastisch ingeperkt en er is oorlogscensuur ingevoerd. (4) De Unie veroordeelt nog steeds met kracht de drastische toename van de restrictieve wetgeving tegen, en de systematische onderdrukking van, het maatschappelijk middenveld en mensenrechtenverdedigers, evenals de voortdurende onderdrukking van onafhankelijke media, individuele journalisten en mediawerkers, leden van de politieke oppositie en andere kritische stemmen die in heel Rusland en daarbuiten actief zijn. (5) Op 19 februari 2024 heeft de Unie in de verklaring van de hoge vertegenwoordiger van de Unie voor buitenlandse zaken en veiligheidsbeleid, namens de Europese Unie, over de dood van Alexei Navalny uiting gegeven aan haar verontwaardiging over zijn dood en heeft zij eraan herinnerd dat zij zijn vergiftiging en de politiek gemotiveerde maatregelen die tegen hem zijn genomen, waaronder zijn opsluiting en mishandeling in het gevangenisstelsel, herhaaldelijk heeft veroordeeld. In de verklaring werd benadrukt dat de Unie alles in het werk zal stellen om Ruslands politieke leiders en autoriteiten ter verantwoording te roepen voor zijn dood en dat zij verdere sancties zal opleggen. (6) De Unie herhaalt haar oproep aan Rusland om alle personen die wegens politiek gemotiveerde beschuldigingen gevangen zitten, onmiddellijk en onvoorwaardelijk vrij te laten. (7) In dat verband moeten 33 personen en 2 entiteiten worden toegevoegd aan de in de bijlage bij Besluit (GBVB) 2020/1999 opgenomen lijst van natuurlijke personen en rechtspersonen, entiteiten en lichamen die aan beperkende maatregelen zijn onderworpen. (8) Besluit (GBVB) 2020/1999 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2020/1999 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 22 maart 2024. Voor de Raad De voorzitter H. LAHBIB ( 1 ) PB L 410 I van 7.12.2020, blz. 13 . BIJLAGE De bijlage bij Besluit (GBVB) 2020/1999 wordt als volgt gewijzigd: 1) De volgende vermeldingen worden toegevoegd aan de lijst van natuurlijke personen en rechtspersonen, entiteiten en lichamen onder afdeling “A. Natuurlijke personen”: Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “73. Yuri KONOVEEV Юрий КОНОВЕЕВ (Russische spelling) Functie(s): hoofd van het detachement SUS en de “PKT” in de strafkolonie IK-3 Geboortedatum: 7.5.1987 Geboorteplaats: Rivne, voormalige USSR (nu Oekraïne) Nationaliteit: Russisch Geslacht: mannelijk Yuri Konoveev is het hoofd van het detachement SUS en de PKT-cellen (ook bekend als hoofd van het departement educatieve arbeid) in de strafkolonie IK-3, waar hij ten minste sinds 2019 werkzaam is. Alexei Navalny werd van 25 december 2023 tot zijn dood op 16 februari 2024 onder zijn gezag geplaatst. In die functie hield Konoveev toezicht op de afdelingen die verantwoordelijk waren voor de mishandeling van Alexei Navalny en had hij ten minste eenmaal per maand rechtstreeks contact met hem. Vanuit zijn verantwoordelijkheid voor strafcellen zorgde hij ervoor dat Navalny een regime met zo veel mogelijk fysieke isolatie opgelegd kreeg. In zijn rol als toezichthouder op de (re-)educatie van gedetineerden was hij verantwoordelijk voor het ondersteunen van een systeem dat was gebaseerd op het breken van de wil van de gedetineerden, het creëren van een gevoel van totale hopeloosheid en onmenselijke leefomstandigheden. Getuigen verklaarden dat in het kader van de educatieve arbeid van gedetineerden mensenrechtenschendingen plaatsvonden en dat foltering rechtstreeks werd voorgeschreven in de operationele documenten van de afdelingen. Yuri Konoveev was ook verantwoordelijk voor de onderzoekstests en de gymnastiekruimte waar Alexei Navalny ziek zou zijn geworden. De strafkolonie IK-3 staat bekend om het uitoefenen van fysieke en psychologische druk, het plaatsen van gevangenen in volledige isolatie en het folteren van en gebruiken van geweld tegen gevangenen. Konoveev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing en de systematische schending van de vrijheid van mening en meningsuiting. 22.3.2024 74. Alexei Vassilyevich LISYUK ook bekend als Alexei Vassilyevich LYSYUK Алексей Васильевич ЛИСЮК (Russische spelling) Functie(s): arts algemene hygiëne; hoofd van de medische eenheid in de strafkolonie IK-3 Geboortedatum: 1984 Geboorteplaats: Oessoerijsk, voormalige USSR (nu Russische Federatie) Nationaliteit: Russisch Geslacht: mannelijk Alexei Lisyuk is arts algemene hygiëne en is ten minste sinds augustus 2023 hoofd van de medische eenheid van de strafkolonie IK-3. In die functie was Lisyuk verantwoordelijk voor de gezondheid van Alexei Navalny van 25 december 2023 tot diens dood op 16 februari 2024. Lisyuk heeft de erbarmelijke detentie- en gezondheidsomstandigheden waarin Navalny verkeerde genegeerd, heeft er niet voor gezorgd dat zijn eenheid over voldoende reanimatiecapaciteit beschikte en heeft na Navalny’s instorting op 16 februari 2024 niet de opdracht gegeven om hem naar het dichtstbijzijnde ziekenhuis te vervoeren. De strafkolonie IK-3 staat bekend om het uitoefenen van fysieke en psychologische druk, het plaatsen van gevangenen in volledige isolatie, het folteren van en gebruiken van geweld tegen gevangenen, en de slechte kwaliteit van medische diensten. Lisyuk is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing. 22.3.2024 75. Wadim Konstantinowitsch KALININ Вадим Kонстантинович КАЛИНИН (Russische spelling) Functie(s): hoofd van strafkolonie IK-3 Geboortedatum: 7.3.1973 Geboorteplaats: Rusland Nationaliteit: Russisch Geslacht: mannelijk Wadim Konstantinowitsch Kalinin is het hoofd van de strafkolonie IK-3. Volgens de organisatiestructuur van de strafkolonie IK-3 bekleedt hij officieel een belangrijke leidinggevende post binnen de Russische Federale Penitentiaire Dienst (FSIN) en in zijn bestuurlijke rol is hij rechtstreeks belast met uitvoeringsbesluiten en bijgevolg verantwoordelijk voor de algemene detentieomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Wadim Konstantinowitsch Kalinin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 76. Sergey Nikolaevich KORZHOV Сергей Николаевич КОРЖОВ (Russische spelling) Functie(s): adjunct-hoofd van de strafkolonie IK-3 Geboorteplaats: Rusland Nationaliteit: Russisch Geslacht: mannelijk Sergey Nikolaevich Korzhov is adjunct-hoofd van de strafkolonie IK-3. Volgens de organisatiestructuur van de strafkolonie IK-3 bekleedt hij officieel een belangrijke leidinggevende post binnen de Russische Federale Penitentiaire Dienst (FSIN) en in zijn bestuurlijke rol is hij rechtstreeks belast met uitvoeringsbesluiten en bijgevolg verantwoordelijk voor de algemene detentieomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Sergey Nikolaevich Korzhov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 77. Vasily Alexandrovich VYDRIN Василий Александрович ВЫДРИН (Russische spelling) Functie(s): adjunct-hoofd van de strafkolonie IK-3 Geboorteplaats: Rusland Nationaliteit: Russisch Geslacht: mannelijk Vasily Alexandrovich Vydrin is adjunct-hoofd van de strafkolonie IK-3. Volgens de organisatiestructuur van de strafkolonie IK-3 bekleedt hij officieel een belangrijke leidinggevende post binnen de Russische Federale Penitentiaire Dienst (FSIN) en in zijn bestuurlijke rol is hij rechtstreeks belast met uitvoeringsbesluiten en bijgevolg verantwoordelijk voor de algemene detentieomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. In de strafkolonie IK-3 wordt fysiek geweld, zoals foltering, gebruikt en worden gedetineerden in de winter warm water en passende kleding onthouden, alsook medische hulp en voedsel en water. Vasily Alexandrovich Vydrin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 78. Vladimir Ivanovich PILIPCHIK Владимир Иванович ПИЛИПЧИК (Russische spelling) Functie(s): adjunct-hoofd van de strafkolonie IK-3 Geboorteplaats: Rusland Nationaliteit: Russisch Geslacht: mannelijk Vladimir Ivanovich Pilipchik is adjunct-hoofd van de strafkolonie IK-3. Volgens de organisatiestructuur van de strafkolonie IK-3 bekleedt hij officieel een belangrijke leidinggevende post binnen de Russische Federale Penitentiaire Dienst (FSIN) en in zijn bestuurlijke rol is hij rechtstreeks belast met uitvoeringsbesluiten en bijgevolg verantwoordelijk voor de algemene detentieomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Vladimir Ivanovich Pilipchik is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 79. Alexander Vladimirovich GOLYAKOV Александр Владимирович ГОЛЯКОВ (Russische spelling) Functie(s): adjunct-hoofd van de strafkolonie IK-3 Geboorteplaats: Rusland Nationaliteit: Russisch Geslacht: mannelijk Alexander Vladimirovich Golyakov is adjunct-hoofd van de strafkolonie IK-3. Volgens de organisatiestructuur van de strafkolonie IK-3 bekleedt hij officieel een belangrijke leidinggevende post binnen de Russische Federale Penitentiaire Dienst (FSIN) en in zijn bestuurlijke rol is hij rechtstreeks belast met uitvoeringsbesluiten en bijgevolg verantwoordelijk voor de algemene detentieomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Alexander Vladimirovich Golyakov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 80. Alexander Valerievich OBRAZTSOV Александр Валерьевич ОБРАЗЦОВ (Russische spelling) Functie(s): adjunct-hoofd van de strafkolonie IK-3 Geboorteplaats: Rusland Nationaliteit: Russisch Geslacht: mannelijk Alexander Valerievich Obraztsov is adjunct-hoofd van de strafkolonie IK-3. In die functie is hij rechtstreeks verantwoordelijk voor de gevangenisomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Alexander Valerievich Obraztsov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 81. Igor Borisovich RAKITIN Игорь Борисович РАКИТИН (Russische spelling) Functie(s): directeur van de Federale Penitentiaire Dienst voor de Jamal-Nenetsische autonome okroeg Geboortedatum: 5.10.1973 Geboorteplaats: oblast Tjoemen, voormalige USSR(nu Russische Federatie) Nationaliteit: Russisch Geslacht: mannelijk Fiscaal identificatienummer: 100602094834 Igor Borisovich Rakitin is sinds 28 juli 2020 directeur van de Federale Penitentiaire Dienst voor de Jamal-Nenetsische autonome okroeg van de Russische Federatie. Onder zijn bevel is een wijdverbreid en systematisch patroon van foltering ingesteld in penitentiaire kolonies in de Jamal-Nenetsische autonome okroeg. Onder zijn bevel hebben praktijken van foltering plaatsgevonden in de strafkolonies IK-3 “Polar Wolf” en IK-8 “Polar Bear”. Dat patroon omvat onthouding van medische zorg, afranselingen, lange perioden van eenzame opsluiting, onthouding van voedsel en injectie met onbekende stoffen. Als directeur van de Federale Penitentiaire Dienst voor de Jamal-Nenetsische autonome okroeg is Igor Borisovich Rakitin verantwoordelijk voor ernstige mensenrechtenschendingen, waaronder foltering en andere wrede, onmenselijke of onterende behandeling of bestraffing, willekeurige opsluitingen en de systematische schending van de vrijheid van mening en meningsuiting. 22.3.2024 82. Valeriy Gennadyevich BOYARINEV Валерий Геннадьевич БОЯРИНЕВ (Russische spelling) Functie(s): eerste adjunct-directeur van de Federale Penitentiaire Dienst van de Russische Federatie Rang: generaal-majoor Nationaliteit: Russisch Geboortedatum: 2.9.1970 Geboorteplaats: Berjozovski, kraj Krasnojarsk, voormalige USSR (nu Russische Federatie) Geslacht: mannelijk Fiscaal identificatienummer: 190113308460 Valeriy Gennadyevich Boyarinev is sinds 4 juli 2022 de eerste adjunct-directeur van de Federale Penitentiaire Dienst van de Russische Federatie. Hij werd benoemd bij decreet van de president van de Russische Federatie. Onder zijn bevel is een wijdverbreid en systematisch patroon van foltering ingesteld in de Russische penitentiaire kolonies, waaronder de gevangeniskolonie waar Alexei Navalny werd vastgehouden. Dat patroon omvat onthouding van medische zorg, afranselingen, lange perioden van eenzame opsluiting, onthouding van voedsel en injectie met onbekende stoffen. Als eerste adjunct-directeur gaf Valeriy Gennadyevich Boyarinev persoonlijk de opdracht om de hoeveelheid voedsel te beperken die Navalny tijdens zijn verblijf in strafkolonie IK-6 in de oblast Vladimirskaya mocht kopen. Drie dagen na de dood van Navalny in een penitentiaire kolonie onder zijn toezicht werd Boyarinev bij presidentieel decreet bevorderd tot generaal-majoor van de interne dienst. Valeriy Gennadyevich Boyarinev is bijgevolg verantwoordelijk voor ernstige mensenrechtenschendingen, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 83. Dmitriy Andreevich ARTYUKHOV Дмитрий Андреевич АРТЮХОВ (Russische spelling) Functie(s): Gouverneur van de Jamal-Nenetsische autonome okroeg Nationaliteit: Russisch Geboortedatum: 17.2.1988 Geboorteplaats: oblast Tjoemen, voormalige USSR (nu Russische Federatie) Geslacht: mannelijk Fiscaal identificatienummer: 720414941639 Dmitriy Andreevich Artyukhov is sinds 29 mei 2018 gouverneur van de Jamal-Nenetsische autonome okroeg van de Russische Federatie. Onder zijn regering is een wijdverbreid en systematisch patroon van foltering gedocumenteerd in penitentiaire kolonies, waaronder de kolonie waar Alexei Navalny werd vastgehouden, in de hele okroeg. Dat patroon omvat onthouding van medische zorg, afranselingen, lange perioden van eenzame opsluiting, onthouding van voedsel en injectie met onbekende stoffen. Uit de ontmoetingen tussen Dmitriy Andreevich Artyukhov en het hoofd van het penitentiaire stelsel blijkt dat de regionale overheid op de hoogte is van die praktijken en ze gedoogt, en dat ze nauw samenwerkt met de penitentiaire dienst. Als gouverneur van de Jamal-Nenetsische autonome okroeg heeft Dmitriy Andreevich Artyukhov steun verleend aan en is hij betrokken geweest bij ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 84. Kirill Sergeevich NIKIFOROV Кирилл Сергеевич НИКИФОРОВ (Russische spelling) Functie(s): rechter bij de rechtbank van de stad Kovrov Geboortedatum: 14.3.1992 Nationaliteit: Russisch Geslacht: mannelijk Kirill Sergeevich Nikiforov is rechter bij de rechtbank van de stad Kovrov, die de rechtszaak van oppositieleider Alexei Navalny tegen IK-6, bedoeld om zijn overbrenging naar een strafcel voor 12 dagen aan te vechten, heeft verworpen. In IK-6 werd Alexei Navalny door beambten regelmatig in een strafcel geplaatst wegens vermeende lichte inbreuken. Daardoor heeft hij maanden in isolatie doorgebracht, wat tot een aanzienlijke verslechtering van zijn gezondheid heeft geleid. Als rechter bij de rechtbank van de stad Kovrov is Nikiforov bijgevolg verantwoordelijk voor ernstige mensenrechtenschendingen in Rusland, waaronder willekeurige detentie, foltering en andere wrede, onmenselijke of onterende behandeling of bestraffing, en voor de schending van de vrijheid van mening en meningsuiting, hetgeen aanleiding geeft tot ernstige bezorgdheid in het licht van de doelstellingen van het gemeenschappelijk buitenlands en veiligheidsbeleid als omschreven in artikel 21 VEU. 22.3.2024 85. Andrey Aleksandrovich SUVOROV Андрей Александрович СУВОРОВ (Russische spelling) Functie(s): rechter bij de rechtbank van de stad Moskou Geboortedatum: 2.3.1980 Geboorteplaats: Rusland Nationaliteit: Russisch Geslacht: mannelijk Andrey Aleksandrovich Suvorov is rechter bij de rechtbank van Moskou, die Alexei Navalny in 2023 veroordeelde tot 19 jaar in een kolonie met een speciaal regime, onder onmenselijke omstandigheden die tot een ernstige verslechtering van Navalny’s gezondheid hebben geleid. Als rechter bij de rechtbank van de stad Moskou is Suvorov bijgevolg verantwoordelijk voor ernstige mensenrechtenschendingen in Rusland, waaronder willekeurige detentie, foltering en andere wrede, onmenselijke of onterende behandeling of bestraffing, en voor de schending van de vrijheid van mening en meningsuiting, hetgeen aanleiding geeft tot ernstige bezorgdheid in het licht van de doelstellingen van het gemeenschappelijk buitenlands en veiligheidsbeleid als omschreven in artikel 21 VEU. 22.3.2024 86. Aleksandr Aleksandrovich MUKHANOV Александр Александрович МУХАНОВ (Russische spelling) Functie(s): directeur van IK-2 Geboortedatum: 7.12.1984 Geboorteplaats: Rusland Nationaliteit: Russisch Geslacht: mannelijk Aleksandr Aleksandrovich Mukhanov is de directeur van strafkolonie nr. 2 (IK-2), waar Alexei Navalny werd vastgehouden van maart 2021 tot juni 2022. IK-2 staat bekend om de slechte detentieomstandigheden. Navalny, die kort voordien was vergiftigd, kreeg in die kolonie geen toegang tot civiele artsen, hoewel zijn gezondheid in gevaar was. In die functie is Aleksandr Aleksandrovich Mukhanov verantwoordelijk voor ernstige mensenrechtenschendingen in Rusland, met name foltering en andere wrede, onmenselijke of onterende behandeling of bestraffing, en de systematische schending van de vrijheid van mening en meningsuiting. 22.3.2024 87. Roman Alexandrovitch VIDYUKOV Роман Александрович ВИДЮКОВ (Russische spelling) Functie(s): onderzoeker bij de nationale onderzoekscommissie van de Russische federatie Geboortedatum: 30.7.1980 Geboorteplaats: Rusland Nationaliteit: Russisch Geslacht: mannelijk Roman Alexandrovitch Vidyukov is onderzoeker bij de nationale onderzoekscommissie van de Russische federatie. Hij leidde het onderzoek in een van de zaken tegen Alexei Navalny, die in die zaak in 2022 veroordeeld werd tot negen jaar gevangenisstraf. Roman Alexandrovitch Vidyukov was ook lid van het vooronderzoeksteam in de zaak waarbij de anticorruptiestichting van Navalny beschuldigd werd van witwassen. Verder leidde hij het onderzoek tegen Lilia Chanysheva, die aan het hoofd stond van het hoofdkantoor van Navalny in Oefa en is veroordeeld voor de “oprichting van een extremistische beweging”. Lilia Chanysheva werd in 2023 veroordeeld tot zeven en een half jaar gevangenisstraf. Tijdens die rechtszaken zou Roman Alexandrovitch Vidyukov een getuige hebben bedreigd om hem te dwingen een voor het onderzoek gunstige verklaring af te leggen in de fraudezaak tegen Navalny. Hij is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen en de schending van de vrijheid van mening en meningsuiting, hetgeen aanleiding geeft tot ernstige bezorgdheid in het licht van de doelstellingen van het gemeenschappelijk buitenlands en veiligheidsbeleid als omschreven in artikel 21 VEU. 22.3.2024 88. Evgenia Sergeevna NIKOLAEVA Евгения Сергеевна НИКОЛАЕВА (Russische spelling) Functie(s): rechter bij de rechtbank van het district Basmanny in Moskou Geboortedatum: 9.7.1981 Geboorteplaats: Rusland Nationaliteit: Russisch Geslacht: vrouwelijk Evgenia Sergeevna Nikolaeva is sinds 2016 rechter bij de rechtbank van het district Basmanny in Moskou. Ze heeft verschillende vonnissen uitgevaardigd tegen politieke tegenstanders (onder wie Alexei Navalny, Ilia Yashin en Vladimir Kara-Murza) en zo meegewerkt aan de politieke repressie in Rusland. In oktober 2023 heeft zij Alexey Liptser en Igor Sergunin, de advocaten van Navalny, twee maanden in voorlopige hechtenis laten nemen. Ze heeft in het verleden herhaaldelijk politieke gevangenen het leven moeilijk gemaakt, zoals toen ze de detentietermijnen in het centrum voor voorlopige hechtenis heeft verlengd voor het voormalige hoofd van het hoofdkantoor van Navalny in Oefa, Lilia Chanysheva. Ze heeft ook geweigerd in te gaan op klachten over de laksheid van de onderzoekscommissie van de Russische Federatie in verband met de vermeende vergiftiging van Navalny. In haar functie is zij bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen en de schending van de vrijheid van mening en meningsuiting, hetgeen aanleiding geeft tot ernstige bezorgdheid in het licht van de doelstellingen van het gemeenschappelijk buitenlands en veiligheidsbeleid als omschreven in artikel 21 VEU. 22.3.2024 89. Natalia Nikolaevna DUDAR Наталия Николаевна ДУДАРЬ (Russische spelling) Functie(s): rechter bij de rechtbank van het district Basmanny in Moskou Geboortedatum: 13.6.1974 Geboorteplaats: Rusland Nationaliteit: Russisch Geslacht: vrouwelijk Natalia Nikolaevna Dudar is rechter bij de rechtbank van het district Basmanny in Moskou. In die functie heeft zij verschillende uitspraken gedaan tegen vreedzame demonstranten en politieke tegenstanders, onder wie werknemers van de anticorruptiestichting van Alexei Navalny, alsook Ilia Yashin en Vladimir Kara-Murza. Ze heeft bevelen uitgevaardigd om werknemers van de anticorruptiestichting te fouilleren en hun telefoon af te luisteren. Ze heeft besloten het voormalige hoofd van het hoofdkantoor van Navalny in Oefa, Lilia Chanysheva, die ervan werd beschuldigd een extremistische beweging op te zetten, langer vast te houden in het centrum voor voorlopige hechtenis. Natalia Nikolaevna Dudar is bijgevolg verantwoordelijk voor ernstige mensenrechtenschendingen in Rusland, met name willekeurige aanhoudingen of opsluitingen en de schending van de vrijheid van mening en meningsuiting, hetgeen aanleiding geeft tot ernstige bezorgdheid in het licht van de doelstellingen van het gemeenschappelijk buitenlands en veiligheidsbeleid als omschreven in artikel 21 VEU. 22.3.2024 90. Oleg Vladimirovich SEVOSTYANOV Олег Владимирович СЕВОСТЬЯНОВ Functie(s): hoofd van het departement van het Russische Ministerie van Justitie voor de Jamal-Nenetsische autonome okroeg Geboortedatum: 16.10.1968 Geboorteplaats: Bratsk, oblast Irkoetsk, voormalige USSR (nu Russische Federatie) Nationaliteit: Russisch Geslacht: mannelijk Fiscaal identificatienummer: 622701024605 Oleg Vladimirovich Sevostyanov is een hooggeplaatste Russische overheidsfunctionaris. Hij is hoofd van het departement van het Russische Ministerie van Justitie voor de Jamal-Nenetsische autonome okroeg. In die functie is hij verantwoordelijk voor de bescherming van de mensenrechten en burgerlijke rechten en vrijheden in de Jamal-Nenetsische autonome okroeg. De strafkolonie IK-3, waar oppositiepoliticus Alexei Navalny is overleden en die bekend staat om het uitoefenen van fysieke en psychologische druk, het plaatsen van gevangenen in volledige isolatie, het folteren van en gebruiken van geweld tegen gevangenen en de slechte kwaliteit van de medische diensten, ligt in de Jamal-Nenetsische autonome okroeg. Oleg Vladimirovich Sevostyanov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 91. Vsevolod Lvovich VUKOLOV Всеволод Львович ВУКОЛОВ (Russische spelling) Functie(s): viceminister van Justitie van de Russische Federatie Geboortedatum: 7.4.1969 Geboorteplaats: Moskou, voormalige USSR (nu Russische Federatie) Nationaliteit: Russisch Geslacht: mannelijk Fiscaal identificatienummer: 770405292394 Vsevolod Lvovich Vukolov is een hooggeplaatste Russische overheidsfunctionaris. Hij is de viceminister van Justitie van de Russische Federatie. In die functie is hij verantwoordelijk voor het toezicht op de Federale Penitentiaire Dienst en het departement Staatsbeleid Penitentiair Stelsel. Derhalve was hij verantwoordelijk voor de tenuitvoerlegging van de gevangenisstraffen tegen de Russische oppositiepoliticus Alexei Navalny, en voor zijn veiligheid en welzijn in verschillende Russische gevangenissen. Aangezien hij toezag op de gevangenschap van Alexei Navalny, is hij uiteindelijk verantwoordelijk voor diens dood in de strafkolonie IK-3. Vsevolod Lvovich Vukolov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 92. Viktor Evdokimovich GAVRILOV Виктор Евдокимович ГАВРИЛОВ (Russische spelling) Functie(s): hoofd van de afdeling Vervoer van de economische veiligheidsdienst van de federale veiligheidsdienst van de Russische Federatie (FSB) Geboortedatum: 1961 Nationaliteit: Russisch Geslacht: mannelijk Geassocieerde personen: Aleksandr Vasilievich Bortnikov Viktor Evdokimovich Gavrilov is hoofd van de afdeling Vervoer van de economische veiligheidsdienst van de FSB. In die functie was hij verantwoordelijk voor de coördinatie van verschillende overheidsinstanties toen oppositiepoliticus Alexei Navalny aankwam in Moskou na te zijn behandeld voor vergiftiging met novitsjok in 2021. Hij heeft met zijn handelen de arrestatie en gevangenneming van Alexei Navalny gefaciliteerd. Viktor Evdokimovich Gavrilov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen en opsluitingen, en de systematische schending van de vrijheid van mening en meningsuiting. 22.3.2024 93. Ilya Nikolayevich KRUGLYSHEV Илья Николаевич КРУГЛЫШЕВ (Russische spelling) Functie(s): senior juridisch adviseur bij de juridische dienst van de afdeling Organisatie en Analyse van de Federale Penitentiaire Dienst van de oblast Vladimir Rang: kapitein Geboortedatum: 23.2.1986 Nationaliteit: Russisch Geslacht: mannelijk Ilya Nikolayevich Kruglyshev is een hooggeplaatste Russische overheidsfunctionaris. Hij is senior juridisch adviseur bij de juridische dienst van de afdeling Organisatie en Analyse van de Federale Penitentiaire Dienst van de oblast Vladimir en vertegenwoordigde de strafkolonie IK-6 in de door Alexei Navalny aangespannen rechtszaken tegen die strafkolonie. In die functie was hij rechtstreeks betrokken bij het creëren van aan foltering gelijkstaande leefomstandigheden voor Alexei Navalny in strafkolonie nr. 6 in Melechovo in de oblast Vladimir. Bovendien is hij niet ingegaan op de door Alexei Navalny ingediende klachten over zijn detentieomstandigheden, onder meer over het feit dat hij geen extra eten kon kopen. Ilya Nikolayevich Kruglyshev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 94. Dmitry Evgenievich SAMOILOV Дмитрий Евгеньевич САМОЙЛОВ (Russische spelling) Functie(s): rechter bij de rechtbank van de stad Kovrov Geboortedatum: 6.4.1970 Nationaliteit: Russisch Geslacht: mannelijk Dmitry Evgenievich Samoilov is een Russische rechter bij de rechtbank van de stad Kovrov. In die functie heeft hij herhaaldelijk geweigerd in te gaan op vorderingen tegen de strafkolonie IK-6 van oppositiepoliticus Alexei Navalny, die daarmee opkwam voor zijn door de leiding van de strafkolonie geschonden rechten en die trachtte te beschermen. De vorderingen van Navalny hadden betrekking op zijn toegang tot medische verzorging en informatie en zijn recht contact op te nemen met zijn familie. Dmitry Evgenievich Samoilov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 95. Ilnar Irfanovich BASYROV Ильнар Ирфанович БАСЫРОВ (Russische spelling) Functie(s): rechter bij de rechtbank van de stad Moskou Geboortedatum: 8.6.1981 Nationaliteit: Russisch Geslacht: mannelijk Geassocieerde entiteiten: rechtbank van de stad Moskou Ilnar Irfanovich Basyrov werkt sinds 28 mei 2014 als rechter bij de rechtbank van de stad Moskou. Hij is benoemd bij presidentieel decreet. In die functie was hij rechtstreeks betrokken bij het proces tegen oppositiepoliticus Alexei Navalny. In een politiek gemotiveerde rechtszaak heeft hij Alexei Navalny schuldig bevonden en veroordeeld tot een gevangenisstraf in een streng bewaakte strafkolonie om hem te beletten politieke activiteiten uit te oefenen. Ilnar Irfanovich Basyrov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 96. Sergey Anatolevich MOROZ Сергей Анатольевич МОРОЗ (Russische spelling) Functie(s): hoofd van de Federale Penitentiaire Dienst van de Russische Federatie voor Moskou Geboortedatum: 15.9.1968 Geboorteplaats: Berdjansk, Zaporizja, Oekraïense SSR (nu Oekraïne) Nationaliteit: Russisch Geslacht: mannelijk Sergey Anatolevich Moroz is een Russische overheidsfunctionaris. Hij is het hoofd van de Federale Penitentiaire Dienst in Moskou. In die functie heeft hij oppositiepoliticus Alexei Navalny op de federale opsporingslijst geplaatst. Moroz wordt ervan verdacht gedetineerden bij hun aankomst in de gevangenis bloot te stellen aan extreme vernedering en geweld. Sergey Anatolevich Moroz is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 97. Elena Evgenievna MOROZOVA Елена Евгеньевна МОРОЗОВА (Russische spelling) Functie(s): rechter bij de rechtbank van de stad Chimki Nationaliteit: Russisch Geslacht: vrouwelijk Elena Evgenievna Morozova is een Russische rechter bij de rechtbank van de stad Chimki. In die functie heeft zij besloten oppositiepoliticus Alexei Navalny 30 dagen in hechtenis te nemen toen hij aankwam in Moskou na te zijn behandeld voor vergiftiging met novitsjok. Bij het door haar voorgezeten proces werden de normen voor een eerlijk proces geschonden, waaronder het recht om de inhoud van de tenlastelegging en de processtukken in te zien, om een advocaat te raadplegen, en op openbare toegang tot het proces. Elena Evgenievna Morozova is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen en opsluitingen, en de systematische schending van de vrijheid van mening en meningsuiting. 22.3.2024 98. Musa Abdurakhmanovich MUSAEV Муса Абдурахманович МУСАЕВ (Russische spelling) Functie(s): rechter bij de regionale rechtbank van Moskou Geboortedatum: 14.10.1951 Nationaliteit: Russisch Geslacht: mannelijk Musa Abdurakhmanovich Musaev is een Russische rechter bij de regionale rechtbank van Moskou. In die functie heeft hij een gerechtelijke procedure ingeleid met betrekking tot de arrestatie van de Russische oppositieleider Alexei Navalny na zijn terugkeer uit Duitsland, waar hij werd behandeld voor vergiftiging met novitsjok. Hij bevestigde het besluit om Navalny voor 30 dagen in hechtenis te nemen, en wees zijn beroep af. Daartoe werd besloten tijdens een korte hoorzitting die slechts vijf minuten duurde. Musa Abdurakhmanovich Musaev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen en opsluitingen, en de systematische schending van de vrijheid van mening en meningsuiting. 22.3.2024 99. Mikhail Yurievich PTITSYN Михаил Юрьевич ПТИЦЫН (Russische spelling) Functie(s): voorzitter van de rechtbank van de stad Moskou Nationaliteit: Russisch Geslacht: mannelijk Mikhail Yurievich Ptitsyn is voorzitter van de rechtbank van de stad Moskou. In die functie heeft hij positief geoordeeld over het voorstel van de Russische Federale Penitentiaire Dienst om de voorwaardelijke straf van oppositieleider Alexei Navalny om te zetten in een volwaardige straf. Als gevolg daarvan werd Navalny opgesloten in een strafkolonie en kon hij niet meer deelnemen aan het openbare leven in Rusland. Mikhail Yurievich Ptitsyn is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 100. Sergey Alekseevich RYABTSEV Сергей Алексеевич РЯБЦЕВ (Russische spelling) Functie(s): rechter bij de rechtbank van het district Lefortovo in Moskou Nationaliteit: Russisch Geslacht: mannelijk Sergey Alekseevich Ryabtsev is een Russische rechter bij de rechtbank van het district Lefortovo in Moskou. In die functie heeft hij het onderzoek naar de vergiftiging van Alexei Navalny belemmerd door te weigeren in te gaan op de klacht over de laksheid van het onderzoeksdirectoraat van de federale veiligheidsdienst van de Russische Federatie (FSB). Bovendien spreekt hij voortdurend vonnissen uit die ingaan tegen de vrijheid van meningsuiting in Rusland. Sergey Alekseevich Ryabtsev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 101. Petr Pavlovich SERKOV Пётр Павлович СЕРКОВ (Russische spelling) Functie(s): eerste vicevoorzitter van het Hooggerechtshof van de Russische Federatie Geboortedatum: 7.6.1955 Geboorteplaats: Poldomasovo, oblast Oeljanovsk, voormalige USSR (nu Russische Federatie) Nationaliteit: Russisch Geslacht: mannelijk Petr Pavlovich Serkov is de eerste vicevoorzitter van het Hooggerechtshof van de Russische Federatie. In die functie heeft hij in 2018 het vonnis tegen oppositiepoliticus Alexei Navalny bevestigd. Als gevolg daarvan werd Alexei Navalny veroordeeld en opgesloten in een streng bewaakte strafkolonie om hem te beletten politieke activiteiten uit te oefenen. Die opsluiting in een strafkolonie heeft uiteindelijk tot zijn dood geleid. Petr Pavlovich Serkov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 102. Yuri Vasilievich SITNIKOV Юрий Васильевич СИТНИКОВ (Russische spelling) Functie(s): rechter bij het Hooggerechtshof van Rusland (ondertussen gepensioneerd) Geboortedatum: 17.4.1961 Geboorteplaats: Kroetogorje, oblast Lipetsk, voormalige USSR (nu Russische Federatie) Nationaliteit: Russisch Geslacht: mannelijk Yuri Vasilievich Sitnikov was voorheen rechter bij het Hooggerechtshof van Rusland en lid van de kamer van beroep van het Hooggerechtshof van de Russische Federatie. In die functie heeft hij in 2018 in een politiek gemotiveerd proces Alexei Navalny uitgesloten van deelname aan de presidentsverkiezingen in Rusland. Yuri Vasilievich Sitnikov is bijgevolg verantwoordelijk voor ernstige mensenrechtenschendingen in Rusland, waaronder systematische schendingen van het recht op vreedzame vergadering en vereniging, en van de vrijheid van mening en meningsuiting. 22.3.2024 103. Nikolay Viktorovich TIMOSHIN Николай Викторович ТИМОШИН (Russische spelling) Functie(s): lid van het presidium van het Hooggerechtshof van de Russische Federatie Geboortedatum: 14.8.1959 Geboorteplaats: Zjidkoje, district Znamenski, oblast Orjol, voormalige USSR (nu Russische Federatie) Nationaliteit: Russisch Geslacht: mannelijk Nikolay Viktorovich Timoshin is lid van het presidium van het Hooggerechtshof van de Russische Federatie. In die functie heeft hij in 2018 het vonnis tegen oppositiepoliticus Alexei Navalny bevestigd. Als gevolg daarvan werd Alexei Navalny veroordeeld en opgesloten in een streng bewaakte strafkolonie om hem te beletten politieke activiteiten uit te oefenen. Nikolay Viktorovich Timoshin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 104. Vladimir Yurievich ZAITSEV Владимир Юрьевич ЗАЙЦЕВ (Russische spelling) Functie(s): voorzitter van de beroepskamer van het Hooggerechtshof van de Russische Federatie Nationaliteit: Russisch Geslacht: mannelijk Vladimir Yurievich Zaitsev is voorzitter van de beroepskamer van het Hooggerechtshof van de Russische Federatie. In die functie heeft hij in 2018 in een politiek gemotiveerd proces Alexei Navalny uitgesloten van deelname aan de presidentsverkiezingen in Rusland. Vladimir Yurievich Zaitsev is bijgevolg verantwoordelijk voor ernstige mensenrechtenschendingen in Rusland, waaronder systematische schendingen van het recht op vreedzame vergadering en vereniging, en van de vrijheid van mening en meningsuiting. 22.3.2024 105. Vladimir Sergeevich SHVEDOV Владимир Сергеевич ШВЕДОВ (Russische spelling) Functie(s): hoofd van het departement Staatsbeleid Tenuitvoerlegging Strafvonnissen binnen het Russische Ministerie van Justitie Nationaliteit: Russisch Geslacht: mannelijk Geassocieerde personen: Vsevolod Lvovich Vukolov Geassocieerde entiteiten: Russisch Ministerie van Justitie Vladimir Sergeevich Shvedov is een hooggeplaatste Russische overheidsfunctionaris. Hij is het hoofd van het departement Staatsbeleid Tenuitvoerlegging Strafvonnissen binnen het Russische Ministerie van Justitie. In die functie was hij verantwoordelijk voor de tenuitvoerlegging van de gevangenisstraffen van de Russische oppositiepoliticus Alexei Navalny, aangezien hij verantwoordelijk is voor het staatsbeleid inzake de tenuitvoerlegging van strafvonnissen en hij besluiten neemt over beroepen van burgers. Vladimir Sergeevich Shvedov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024” 2) De volgende vermeldingen worden toegevoegd aan de lijst van natuurlijke personen en rechtspersonen, entiteiten en lichamen onder afdeling “B. Rechtspersonen, entiteiten en lichamen”: Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “22. IK-3 penal colony (strafkolonie IK-3) ook bekend als The Federal State Institution “Correctional Colony No. 3” (IK-3); IK-3 men’s maximum security correctional colony; Polar Wolf ФКУ ИК-3 ook bekend als Полярный волк (Russische spelling) Adres: 629420, st. Gagarina, 1 A, Yamalo-Nenets Autonomous Okrug, Kharp village (Charp) Registratiedatum: 1961 Voornaamste plaats van bedrijvigheid: Jamal-Nenetsische autonome okroeg, Russische Federatie Geassocieerde personen: hoofd van de strafkolonie IK-3, kolonel Vadim Konstantinovich KALININ IK-3 is een strafkolonie die deel uitmaakt van de Russische penitentiaire inrichtingen en wordt geleid door Vadim Kalinin. Als onderdeel van het Russische penitentiaire stelsel staat de strafkolonie onder het gezag van het Ministerie van Justitie van de Russische Federatie. De strafkolonie IK-3 staat bekend om het uitoefenen van fysieke en psychologische druk, het plaatsen van gevangenen in volledige isolatie, het folteren van en gebruiken van geweld tegen gevangenen en de slechte kwaliteit van de medische diensten. Alexei Navalny, die van 25 december 2023 tot zijn dood op 16 februari 2024 werd vastgehouden in de strafkolonie IK-3, werd er slecht behandeld en heeft er onder meer eenzame opsluiting in een strafcel en een wrede, onmenselijke en onterende behandeling moeten ondergaan, hetgeen heeft geleid tot een ernstige verslechtering van zijn gezondheid en uiteindelijk tot zijn dood. De strafkolonie IK-3 is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing en de systematische schending van de vrijheid van mening en meningsuiting. 22.3.2024 23. IK-6 penal colony (strafkolonie IK-6) ook bekend als Penal colony No. 6, Vladimir Oblast; IK-6 Melekhovo; Melekhovo correctional colony ИК-6 Мелехово ook bekend als ФКУ «ИК № 6 УФСИН по Владимирской области» (Russische spelling) Adres: village of Melekhovo (Vladimir region), Kovrovsky district, at Pervomaiskaya str., 261-A (Melechovo) Soort entiteit: Russische strafkolonie voor mannelijke gedetineerden Plaats van registratie: Rusland Registratiedatum: 1959 IK-6 is een strafkolonie die deel uitmaakt van de Russische penitentiaire inrichtingen en wordt geleid door Dmitry Nozhkin. Als onderdeel van het Russische penitentiaire stelsel staat de strafkolonie onder het gezag van het Ministerie van Justitie van de Russische Federatie. De strafkolonie IK-6 staat bekend om het uitoefenen van fysieke en psychologische druk, het plaatsen van gevangenen in volledige isolatie en het folteren van en gebruiken van geweld tegen gevangenen. Alexei Navalny, die van juni 2022 tot en met 25 december 2023 werd vastgehouden in de strafkolonie IK-6, werd er slecht behandeld en heeft er onder meer eenzame opsluiting in een strafcel en een wrede, onmenselijke en onterende behandeling moeten ondergaan, hetgeen heeft geleid tot een ernstige verslechtering van zijn gezondheid. De strafkolonie IK-6 is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing en de systematische schending van de vrijheid van mening en meningsuiting. 22.3.2024” ELI: http://data.europa.eu/eli/dec/2024/951/oj ISSN 1977-0758 (electronic edition)",
  "source": "EUR LEX"
}