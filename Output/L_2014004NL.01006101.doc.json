{
  "url": "http://www.w3.org/1999/xhtml\"><!--",
  "content": "L_2014004NL.01006101.xml 9.1.2014 NL Publicatieblad van de Europese Unie L 4/61 GEDELEGEERDE RICHTLIJN 2014/9/EU VAN DE COMMISSIE van 18 oktober 2013 tot wijziging, met het oog op aanpassing aan de technische vooruitgang, van bijlage IV bij Richtlijn 2011/65/EU van het Europees Parlement en de Raad wat betreft een vrijstelling voor lood en cadmium in metaalbindingen voor supergeleidende magnetische circuits in MRI-detectoren, SQUID-detectoren, NMR-detectoren (kernspinresonantie) of FTMS-detectoren (Fourier Transform Mass Spectrometer) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2011/65/EU van het Europees Parlement en de Raad van 8 juni 2011 betreffende beperking van het gebruik van bepaalde gevaarlijke stoffen in elektrische en elektronische apparatuur ( 1 ) , en met name artikel 5, lid 1, onder a), Overwegende hetgeen volgt: (1) Richtlijn 2011/65/EU verbiedt het gebruik van lood en cadmium in elektrische en elektronische apparatuur die in de handel wordt gebracht. (2) De huidige vrijstelling nr. 12 geldt alleen voor MRI- en SQUID-detectoren. Er is echter ook een vrijstelling nodig voor industriële toepassingen van subcategorie 9. (3) Vervanging van lood en cadmium in of verwijdering van lood en cadmium uit MRI-, SQUID-, NMR- en FTMS-detectoren is momenteel niet mogelijk. (4) Er is tijd nodig om de betrouwbaarheid van alternatieve oplossingen te testen en ervoor te zorgen dat deze aan de voorwaarden voldoen. (5) Richtlijn 2011/65/EU moet derhalve dienovereenkomstig worden gewijzigd, HEEFT DE VOLGENDE RICHTLIJN VASTGESTELD: Artikel 1 Bijlage IV bij Richtlijn 2011/65/EU wordt gewijzigd overeenkomstig de bijlage bij deze richtlijn. Artikel 2 1.   De lidstaten doen de nodige wettelijke en bestuursrechtelijke bepalingen in werking treden om uiterlijk op de laatste dag van de zesde maand na de inwerkingtreding aan deze richtlijn te voldoen. Zij delen de Commissie de tekst van die bepalingen onverwijld mee. Wanneer de lidstaten die bepalingen vaststellen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 18 oktober 2013. Voor de Commissie De voorzitter José Manuel BARROSO ( 1 ) PB L 174 van 1.7.2011, blz. 88 . BIJLAGE In bijlage IV bij Richtlijn 2011/65/EG wordt punt 12 vervangen door: „12. Lood en cadmium in metaalbindingen voor supergeleidende magnetische circuits in MRI-detectoren, SQUID-detectoren, NMR-detectoren (kernspinresonantie) of FTMS-detectoren (Fourier Transform Mass Spectrometer). Vervalt op 30 juni 2021.”.",
  "source": "EUR LEX"
}