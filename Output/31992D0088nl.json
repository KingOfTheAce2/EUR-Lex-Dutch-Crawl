{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0088:NL:HTML\">",
  "content": "EUR-Lex - 31992D0088 - NL Avis juridique important | 31992D0088 92/88/EEG: Beschikking van de Commissie van 9 januari 1992 houdende goedkeuring van het door Griekenland ingediende programma inzake infectieuze hematopoiëtische necrose en virale hemorragische septikemie (Slechts de tekst in de Griekse taal is authentiek) Publicatieblad Nr. L 032 van 08/02/1992 blz. 0034 - 0034 BESCHIKKING VAN DE COMMISSIE  van 9 januari 1992  houdende goedkeuring van het door Griekenland ingediende programma inzake infectieuze hematopoiëtische necrose en virale hemorragische septikemie  (Slechts de tekst in de Griekse taal is  authentiek)  (92/88/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 90/495/EEG van de Raad van 24 september 1990 inzake een financiële actie van de Gemeenschap met het oog op de uitroeiing van infectieuze hematopoiëtische necrose bij zalmachtigen in de Gemeenschap (1), en met name op artikel 4, Overwegende dat de Lid-Staten overeenkomstig het bepaalde in artikel 1 van Beschikking 90/495/EEG een programma moeten indienen dat ten doel heeft de omvang van de besmetting met infectieuze hematopoiëtische necrose en virale hemorragische septikemie op  hun grondgebied te bepalen; Overwegende dat Griekenland zijn programma bij brief van 27 september 1991 bij de Commissie heeft ingediend; Overwegende dat na onderzoek is gebleken dat het programma voldoet aan Beschikking 90/495/EEG, en met name aan het bepaalde in artikel 3; Overwegende dat bijgevolg wordt voldaan aan de in artikel 7 van Beschikking 90/495/EEG vastgestelde voorwaarden voor financiële deelname van de Gemeenschap; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Griekenland ingediende programma voor het bepalen van de omvang van de besmetting met infectieuze hematopoiëtische necrose en virale hemorragische septikemie op zijn grondgebied wordt goedgekeurd. Artikel 2 Griekenland doet vóór 1 december 1991 de wettelijke en bestuursrechtelijke maatregelen in werking treden om het in artikel 1 bedoelde programma uit te voeren. Artikel 3 De financiële bijdrage van de Gemeenschap voor Griekenland wordt vastgesteld op 50 % van de in artikel 3, leden 4 en 5, van Beschikking 90/495/EEG bedoelde uitgaven. Artikel 4 De financiële bijdrage van de Gemeenschap wordt toegekend na overlegging van de bewijsstukken. Artikel 5 Deze beschikking is gericht tot de Helleense Republiek. Gedaan te Brussel, 9 januari 1992. Voor de Commissie Ray MAC SHARRY Lid van de Commissie (1) PB nr. L 276 van 6. 10. 1990, blz. 37.",
  "source": "EUR LEX"
}