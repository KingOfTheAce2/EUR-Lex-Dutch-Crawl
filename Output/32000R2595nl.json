{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R2595:NL:HTML\">",
  "content": "EUR-Lex - 32000R2595 - NL Avis juridique important | 32000R2595 Verordening (EG) nr. 2595/2000 van de Raad van 27 november 2000 tot wijziging van Verordening (EG) nr. 1103/97 over enkele bepalingen betreffende de invoering van de euro Publicatieblad Nr. L 300 van 29/11/2000 blz. 0001 - 0001 Verordening (EG) nr. 2595/2000 van de Raad van 27 november 2000 tot wijziging van Verordening (EG) nr. 1103/97 over enkele bepalingen betreffende de invoering van de euro DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name op artikel 123, lid 5, Gezien het voorstel van de Commissie(1), Gezien het advies van het Europees Parlement(2), Gezien het advies van de Europese Centrale Bank(3), Overwegende hetgeen volgt: (1) Verordening (EG) nr. 1103/97 van de Raad van 17 juni 1997 over enkele bepalingen betreffende de invoering van de euro(4) bevat zowel regels voor de vaststelling van de omrekeningskoersen tussen de euro en de munteenheden van de lidstaten die de euro aannemen, als regels voor het gebruik van deze koersen voor de omrekening van geldbedragen. Deze regels zijn van toepassing op de omrekeningskoersen van de munteenheden van de lidstaten die de euro hebben aangenomen bij de overgang van de Gemeenschap naar de derde fase van de Economische en Monetaire Unie. Het is noodzakelijk de toepassing van deze regels uit te breiden tot de omrekeningskoersen van de munteenheden van lidstaten die de euro op latere datum aannemen. (2) In de gevallen dat de munteenheid van een lidstaat door de euro wordt vervangen na de datum waarop de Gemeenschap naar de derde fase van de Economische en Monetaire Unie is overgegaan, dient de definitie van \"nationale munteenheden\" betrekking te hebben op de munteenheid van de lidstaat zoals deze munteenheid onmiddellijk v贸贸r de invoering van de euro in deze lidstaat was gedefinieerd. (3) Artikel 123, lid 5, is thans beschikbaar als rechtsgrondslag voor het nemen van bovengenoemde maatregelen die nodig zijn voor de invoering van de euro in de lidstaten die na de aanvang van de derde fase van de Economische en Monetaire Unie de euro aannemen. (4) De bepalingen van deze verordening zullen, conform de algemeen geldende rechtsbeginselen, met de erkenning van het beginsel van de lex monetae, universele erkenning genieten als onderdeel van het monetaire recht van de deelnemende lidstaten, en aldus bijdragen tot meer rechtszekerheid en duidelijkheid voor de economische actoren in alle lidstaten en in derde landen, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 1103/97 a) worden aan het einde van het derde streepje de woorden \"of overeenkomstig lid 5 van dat artikel\" toegevoegd; b) worden aan het einde van het vierde streepje de woorden \"of, in voorkomend geval, op de dag v贸贸r de vervanging door de euro van de munteenheid van een lidstaat die de euro op latere datum aanneemt\" toegevoegd. Artikel 2 Deze verordening treedt in werking op 1 januari 2001. Deze verordening is verbindend in al haar onderdelen en is rechtstreeks toepasselijk in elke lidstaat overeenkomstig het Verdrag tot oprichting van de Europese Gemeenschap. Gedaan te Brussel, 27 november 2000. Voor de Raad De voorzitter L. Fabius (1) PB C 177 E van 27.6.2000, blz. 99. (2) Advies uitgebracht op 16 juni 2000 (nog niet verschenen in het Publicatieblad). (3) PB C 177 van 27.6.2000, blz. 11. (4) PB L 162 van 14.6.1997, blz. 1.",
  "source": "EUR LEX"
}