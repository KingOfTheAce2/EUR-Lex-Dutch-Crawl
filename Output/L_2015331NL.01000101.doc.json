{
  "url": "http://www.w3.org/1999/xhtml\">",
  "content": "L_2015331NL.01000101.xml 17.12.2015 NL Publicatieblad van de Europese Unie L 331/1 UITVOERINGSVERORDENING (EU) 2015/2350 VAN DE RAAD van 16 december 2015 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Eén persoon en twee entiteiten moeten niet langer opgenomen blijven op de in bijlage II bij Verordening (EU) nr. 36/2012 vervatte lijst van natuurlijke en rechtspersonen, entiteiten of lichamen die onderworpen zijn aan beperkende maatregelen. (3) Verordening (EU) nr. 36/2012 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 december 2015. Voor de Raad De voorzitter C. DIESCHBOURG ( 1 ) PB L 16 van 19.1.2012, blz. 1 . BIJLAGE De volgende persoon en de volgende twee entiteiten, alsmede de bijbehorende vermeldingen, worden geschrapt van de lijst in bijlage II bij Verordening (EU) nr. 36/2012: A.   Personen Nr. 205. Samir Hamsho B.   Entiteiten Nr. 68. Syria Steel SA Nr. 69. Al Buroj Trading",
  "source": "EUR LEX"
}