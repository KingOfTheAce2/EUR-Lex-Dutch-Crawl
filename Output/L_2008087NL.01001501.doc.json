{
  "url": "http://www.w3.org/1999/xhtml\">",
  "content": "L_2008087NL.01001501.xml 29.3.2008 NL Publicatieblad van de Europese Unie L 87/15 BESCHIKKING VAN DE COMMISSIE van 26 maart 2008 tot wijziging van Beschikking 2006/589/EG wat betreft aviglycine HCl (Kennisgeving geschied onder nummer C(2008) 1071) (Voor de EER relevante tekst) (2008/278/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 6, lid 3, Overwegende hetgeen volgt: (1) Het Verenigd Koninkrijk heeft overeenkomstig artikel 6, lid 2, van Richtlijn 91/414/EEG op 27 oktober 2004 van Valent Bioscience een aanvraag ontvangen om opneming van de werkzame stof aviglycine HCl in bijlage I bij die richtlijn. (2) Bij Beschikking 2006/589/EG van de Commissie ( 2 ) werd op grond van een eerste onderzoek bevestigd dat het ingediende dossier „volledig” was, dat wil zeggen dat het in beginsel geacht werd te voldoen aan de voorschriften inzake gegevens en informatie van bijlage II en bijlage III bij Richtlijn 91/414/EEG. (3) Deze beschikking bood de lidstaten de mogelijkheid om gewasbeschermingsmiddelen die aviglycine HCl bevatten voorlopig toe te laten, overeenkomstig artikel 8, lid 1, van Richtlijn 91/414/EEG. Geen enkele lidstaat heeft van deze mogelijkheid gebruikgemaakt. (4) Het Verenigd Koninkrijk, de als rapporteur aangewezen lidstaat, heeft de Commissie meegedeeld dat grondig onderzoek van het dossier aan het licht heeft gebracht dat verscheidene aanvullende gegevens nog moesten worden verstrekt op grond van de bijlagen II en III bij Richtlijn 91/414/EEG. Bijgevolg kan het dossier niet langer als volledig worden beschouwd. (5) De kennisgever voor aviglycine HCl heeft het Verenigd Koninkrijk en de Commissie meegedeeld dat hij voornemens was de lopende evaluatie niet verder te ondersteunen en geen verdere informatie meer te verstrekken. Het is bijgevolg duidelijk dat het dossier niet zal worden vervolledigd en dat de als rapporteur aangewezen lidstaat niet in staat zal zijn een evaluatieverslag over aviglycine HCl op te stellen en aan de Commissie, de Europese Autoriteit voor voedselveiligheid en de overige lidstaten te bezorgen. De mogelijkheid om een voorlopige toelating te verlenen moet derhalve worden ingetrokken. (6) Een termijn voor de verwijdering, de opslag, het op de markt brengen of het gebruik van bestaande voorraden aviglycine HCl bevattende gewasbeschermingsmiddelen is niet vereist, aangezien geen enkele lidstaat een voorlopige toelating voor deze werkzame stof heeft verleend. (7) Beschikking 2006/589/EG moet daarom dienovereenkomstig worden gewijzigd. (8) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2006/589/EG wordt vervangen door de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 26 maart 2008. Voor de Commissie Androulla VASSILIOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2007/76/EG van de Commissie ( PB L 337 van 21.12.2007, blz. 100 ). ( 2 ) PB L 240 van 2.9.2006, blz. 9 . BIJLAGE ONDER DEZE BESCHIKKING VALLENDE WERKZAME STOFFEN Nr. Benaming, CIPAC-identificatienummer Aanvrager Datum van toepassing Als rapporteur aangewezen lidstaat 1 Mandipropamid CIPAC-nr.: nog niet toegekend Syngenta AG 13.12.2005 AT 2 Meptyldinocap CIPAC-nr.: nog niet toegekend Dow AgroSciences 12.8.2005 UK",
  "source": "EUR LEX"
}