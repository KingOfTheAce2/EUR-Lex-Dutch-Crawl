{
  "url": "http://www.w3.org/1999/xhtml\">",
  "content": "L_2020138NL.01000801.xml 30.4.2020 NL Publicatieblad van de Europese Unie L 138/8 UITVOERINGSBESLUIT (EU) 2020/588 VAN DE COMMISSIE van 22 april 2020 betreffende vrijstellingen van het uitgebreide antidumpingrecht op bepaalde onderdelen van rijwielen van oorsprong uit de Volksrepubliek China overeenkomstig Verordening (EG) nr. 88/97 (Kennisgeving geschied onder nummer C(2020) 2382) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) , en met name artikel 13, lid 4, Gezien Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China op de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer ( 2 ) , en met name artikel 3, Gezien Uitvoeringsverordening (EU) 2020/45 van de Commissie van 20 januari 2020 tot wijziging van Uitvoeringsverordening (EU) 2019/1379 wat betreft de uitbreiding bij Verordening (EG) nr. 71/97 van de Raad van het antidumpingrecht op rijwielen van oorsprong uit de Volksrepubliek China tot bepaalde rijwielonderdelen van oorsprong uit de Volksrepubliek China ( 3 ) , Gezien Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht ( 4 ) , en met name de artikelen 4 tot en met 7, Na kennisgeving aan de lidstaten, Overwegende hetgeen volgt: (1) Als gevolg van de uitbreiding bij Verordening (EG) nr. 71/97 van het antidumpingrecht op rijwielen van oorsprong uit de Volksrepubliek China (“de VRC”) geldt momenteel een antidumpingrecht op hoofdbestanddelen van rijwielen van oorsprong uit de VRC die in de Unie worden ingevoerd (“het uitgebreide recht”). (2) Krachtens artikel 3 van Verordening (EG) nr. 71/97 is de Commissie bevoegd de nodige maatregelen vast te stellen om de vrijstelling toe te staan van de invoer van hoofdbestanddelen van rijwielen die geen ontwijking van het antidumpingrecht inhoudt. (3) Die uitvoeringsmaatregelen zijn opgenomen in Verordening (EG) nr. 88/97, waarbij het specifieke stelsel van vrijstelling is ingevoerd. (4) Op basis hiervan heeft de Commissie een aantal rijwielassemblagebedrijven van het uitgebreide recht vrijgesteld (“de vrijgestelde partijen”). (5) Overeenkomstig artikel 16, lid 2, van Verordening (EG) nr. 88/97 heeft de Commissie in het Publicatieblad van de Europese Unie meermaals lijsten van de vrijgestelde partijen bekendgemaakt ( 5 ) . (6) Het meest recente uitvoeringsbesluit betreffende vrijstellingen uit hoofde van Verordening (EG) nr. 88/97, Uitvoeringsbesluit (EU) 2019/1087 van de Commissie ( 6 ) , is aangenomen op 19 juni 2019. (7) Voor de toepassing van dit besluit zijn de definities van artikel 1 van Verordening (EG) nr. 88/97 van toepassing. 1. Aanvragen om vrijstelling (8) De Commissie heeft tussen 19 december 2016 en 17 oktober 2019 van de in de tabellen 1 en 3 vermelde partijen aanvragen om vrijstelling ontvangen met de informatie die nodig is om vast te stellen of deze aanvragen op grond van artikel 4, lid 1, van Verordening (EG) nr. 88/97 ontvankelijk zijn. (9) De partijen die om vrijstelling hebben verzocht, zijn in de gelegenheid gesteld op de gevolgtrekkingen van de Commissie met betrekking tot de ontvankelijkheid van hun aanvragen te reageren. (10) Overeenkomstig artikel 5, lid 1, van Verordening (EG) nr. 88/97 is, in afwachting van een beslissing over de gegrondheid van de aanvragen van de partijen die om vrijstelling hebben verzocht, de betaling van het uitgebreide recht met betrekking tot de invoer van hoofdbestanddelen van rijwielen die door deze in de onderstaande tabellen 1 en 3 vermelde partijen voor het vrije verkeer zijn aangegeven, geschorst met ingang van de datum waarop de Commissie hun respectieve aanvragen heeft ontvangen. 2. Toestemming voor vrijstelling (11) Het onderzoek naar de gegrondheid van de aanvragen van de in tabel 1 vermelde partijen is afgesloten. Tabel 1 Aanvullende Taric-code Naam Adres C307 Merida Polska Sp. Z o.o. ul. Marii Skłodowskiej-Curie 35, PL-41-800 Zabrze, Polen C311 Juan Luna Cabrera Calle Alhama 64, ES-14900 Lucena (Cordoba), Spanje (12) De Commissie heeft tijdens haar onderzoek vastgesteld dat de waarde van de onderdelen van oorsprong uit de Volksrepubliek China minder bedroeg dan 60 % van de totale waarde van alle rijwielen die beide partijen hebben geassembleerd. Dit was ook het geval voor de meeste door beide partijen geassembleerde rijwielen. (13) Bijgevolg heeft de Commissie geconcludeerd dat de door Merida Polska Sp. Z o.o. respectievelijk Juan Luna Cabrera uitgevoerde assemblageverrichtingen niet binnen de werkingssfeer van artikel 13, lid 2, van Verordening (EU) 2016/1036 vallen. (14) Om die reden en overeenkomstig artikel 7, lid 1, van Verordening (EG) nr. 88/97 voldoen de in tabel 1 vermelde partijen aan de voorwaarden voor vrijstelling van het uitgebreide recht. (15) Overeenkomstig artikel 7, lid 2, van Verordening (EG) nr. 88/97 moeten de vrijstellingen van kracht worden met ingang van de datum waarop de aanvragen zijn ontvangen. Derhalve moeten de douaneschulden van de om vrijstelling verzoekende partijen met betrekking tot het uitgebreide recht met ingang van dezelfde datum geacht worden niet te hebben bestaan. (16) De partijen zijn in kennis gesteld van de gevolgtrekkingen van de Commissie met betrekking tot de gegrondheid van hun aanvragen en zijn in de gelegenheid gesteld daarop te reageren. (17) Aangezien de vrijstellingen uitsluitend gelden ten aanzien van de partijen die specifiek in tabel 1 worden vermeld, moeten de vrijgestelde partijen de Commissie onverwijld van elke wijziging hiervan in kennis stellen ( 7 ) (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (18) In geval van wijziging van de referentiegegevens moeten de vrijgestelde partijen alle relevante informatie verstrekken, met name over alle wijzigingen van hun met assemblageverrichtingen verband houdende activiteiten. Waar nodig werkt de Commissie de verwijzingen dienovereenkomstig bij. 3. Bijwerking van verwijzingen naar vrijgestelde partijen of partijen waarvoor betaling van recht is geschorst (19) De in tabel 2 vermelde vrijgestelde partijen of partijen waarvoor de betaling van het recht is geschorst, hebben de Commissie tussen 2 mei 2019 en 20 februari 2020 ervan in kennis gesteld dat hun referentiegegevens (naam, rechtsvorm of adres) zijn gewijzigd. De Commissie heeft na onderzoek van de ingediende informatie geconcludeerd dat deze wijzigingen, wat de in Verordening (EG) nr. 88/97 opgenomen voorwaarden voor vrijstelling of schorsing betreft, geen gevolgen voor de assemblageverrichtingen hebben. (20) De krachtens artikel 7, lid 1, van Verordening (EG) nr. 88/97 ten aanzien van deze partijen verleende toestemming voor de vrijstelling van het uitgebreide recht of voor de schorsing van de betaling daarvan blijft ongewijzigd, maar de verwijzingen naar deze partijen moeten worden bijgewerkt. Tabel 2 Aanvullende Taric-code Oude verwijzing Wijziging A163 Speedcross di Torretta Luigi & C. s.n.c. Corso Italia 20, IT-20020 Vanzaghello (MI), Italië De naam en de rechtsvorm van de onderneming zijn als volgt gewijzigd: Speedcross s.r.l. A557 Jozef Kender-Kenzel Piesková 437/9A, 946 52 Imel, Slowakije De naam, de rechtsvorm en het adres van de onderneming zijn als volgt gewijzigd: KENZEL s.r.o. Novozámocká 182, 94701 Hurbanovo, Slowakije 8612 Tecno Bike S.r.l. Via del Lavoro 22, IT-61030 Canavaccio, Urbino (PS), Italië Het adres van de onderneming is als volgt gewijzigd: Via del Lavoro 22, IT-61029 Canavaccio di Urbino (PU), Italië 8979 W.S.B. Hi-Tech Bicycle Europe B.V. De Hemmen 91, NL-9206AG Drachten, Nederland Het adres van de onderneming is als volgt gewijzigd: De Roef 15, NL-9206AK Drachten, Nederland 4. Schorsing van betaling van rechten voor onderzochte partijen (21) Het onderzoek van de gegrondheid van de aanvragen van de in tabel 3 vermelde partijen is hangende. In afwachting van een beslissing over de gegrondheid van hun aanvragen is de betaling van het uitgebreide recht door deze partijen geschorst. (22) Aangezien de schorsingen uitsluitend gelden ten aanzien van de partijen die specifiek in tabel 3 worden vermeld, moeten deze partijen de Commissie onverwijld van elke wijziging hiervan in kennis stellen ( 8 ) (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (23) In geval van wijziging van de referentiegegevens moet de partij alle relevante informatie verstrekken, met name over alle wijzigingen van haar met assemblageverrichtingen verband houdende activiteiten. Waar nodig werkt de Commissie de verwijzingen naar de desbetreffende partij bij. Tabel 3 Aanvullende Taric-code Naam Adres C202 Vanmoof B.V. Mauritskade 55, NL-1092 AD Amsterdam, Nederland C207 Kenstone Metal Company GmbH Am Maikamp 8-12, DE-32107 Bad Salzuflen, Duitsland C481 FJ Bikes Europe Unipessoal, Lda Praça do Município 8, Sala 1D, PT-3750 111 Águeda, Portugal C492 MOTOKIT Veiculos e Accesórios S.A. Rua Padre Vicente Maria da Rocha 448, 1° Esq., PT-3840-453 Vagos, Portugal C499 Frog Bikes Manufacturing Ltd Unit A, Mamhilad Park Estate, GB-Pontypool, Torfaen, NP4 0HZ, Verenigd Koninkrijk C527 FIRMA ADAM Adam Ziętek Muchy 56 PL-63-524 Czajków, Polen C529 Rowerland Piotr Tokarz ul. Aniołowska 23, PL-32-600 Broszkowice, Polen 5. Opheffing van schorsing van betaling van rechten voor onderzochte partijen (24) De schorsing van betaling van de rechten voor de onderzochte partijen moet ten aanzien van de in tabel 4 vermelde partij worden opgeheven. Tabel 4 Aanvullende Taric-code Naam Adres C489 P.P.H. ARTPOL Artur Kopeć ul. Aniołowska 14, PL-42-202 Częstochowa, Polen (25) De Commissie heeft op 3 juli 2019 van die partij een verzoek tot intrekking van de aanvraag om vrijstelling ontvangen terwijl het onderzoek naar de gegrondheid van de aanvraag nog gaande was en de betaling van het uitgebreide antidumpingrecht was geschorst. (26) De Commissie stond de intrekking toe, zodat de schorsing van betaling van het uitgebreide recht moet worden opgeheven. Het uitgebreide recht moet worden geïnd met ingang van de datum waarop de vrijstellingsaanvraag van die partij is ontvangen, namelijk de datum waarop de schorsing is ingegaan (25 oktober 2018). (27) De betrokken partij is in kennis gesteld van de gevolgtrekkingen van de Commissie en is in de gelegenheid gesteld daarop te reageren. Er zijn geen opmerkingen ingediend. 6. Intrekking van toestemming voor vrijstelling (28) De in tabel 5 vermelde vrijgestelde partijen hebben de Commissie tussen 30 juni 2019 en 3 februari 2020 in kennis gesteld van de stopzetting van hun activiteiten (Bicicletas Monty SA) en het afzien van de vrijstelling van de betaling van het uitgebreide recht (Gor Kolesa, proizvodnja koles, d.o.o). (29) Bijgevolg moet, overeenkomstig het beginsel van behoorlijk bestuur, de toestemming voor de vrijstelling van betaling van het uitgebreide recht voor beide in tabel 5 vermelde vrijgestelde partijen worden ingetrokken, Tabel 5 Aanvullende Taric-code Naam Adres A165 Bicicletas Monty S.A. Calle El Plà 106, ES-08980 Sant Feliu de Llobregat, Spanje C209 Gor Kolesa, proizvodnja koles, d.o.o. Primorska cesta 6b, SI-3325 Šoštanj, Slovenië HEEFT HET VOLGENDE BESLUIT VASTGESTELD: Artikel 1 De in de tabel in dit artikel vermelde partijen worden vrijgesteld van de uitbreiding bij Verordening (EG) nr. 71/97 van het bij Verordening (EEG) nr. 2474/93 van de Raad ( 9 ) ingestelde definitieve antidumpingrecht op rijwielen van oorsprong uit de Volksrepubliek China tot bepaalde delen van rijwielen uit de Volksrepubliek China. Overeenkomstig artikel 7, lid 2, van Verordening (EG) nr. 88/97 worden de vrijstellingen van kracht met ingang van de datum waarop de aanvragen van de partijen zijn ontvangen. Deze data worden vermeld in de tabelkolom “Geldig vanaf”. De vrijstellingen gelden uitsluitend ten aanzien van de partijen die specifiek in de tabel in dit artikel worden vermeld. De vrijgestelde partijen stellen de Commissie onverwijld in kennis van elke wijziging van hun naam en adres, waarbij zij alle relevante informatie verstrekken, met name over alle wijzigingen van hun met assemblageverrichtingen verband houdende activiteiten die de vrijstellingsvoorwaarden betreffen. Vrijgestelde partijen Aanvullende Taric-code Naam Adres Geldig vanaf C307 Merida Polska Sp. Z o.o. ul. Marii Skłodowskiej-Curie 35, PL-41-800 Zabrze, Polen 14.6.2017 C311 Juan Luna Cabrera C/Alhama 64, ES-14900 Lucena (Cordoba), Spanje 4.10.2017 Artikel 2 De bijgewerkte verwijzingen naar de in de tabel in dit artikel vermelde vrijgestelde partijen of partijen waarvoor de betaling van het recht is geschorst, worden vermeld in de kolom “Nieuwe verwijzing”. Deze bijwerkingen worden van kracht met ingang van de data die worden vermeld in de tabelkolom “Geldig vanaf”. De bijbehorende aanvullende Taric-codes in de tabelkolom “Aanvullende Taric-code”, die voorheen zijn toegekend aan die vrijgestelde partijen of partijen waarvoor de betaling van het recht is geschorst, blijven ongewijzigd. Vrijgestelde partijen/partijen waarvoor de betaling van het recht wordt geschorst, en waarvoor de verwijzing wordt bijgewerkt Aanvullende Taric-code Oude verwijzing Nieuwe verwijzing Geldig vanaf A163 Speedcross di Torretta Luigi & C. s.n.c. Corso Italia 20, IT-20020 Vanzaghello (MI), Italië Speedcross s.r.l. Corso Italia 20, IT-20020 Vanzaghello (MI), Italië 2.5.2019 A557 Jozef Kender-Kenzel Piesková 437/9A, 946 52 Imel, Slowakije KENZEL s.r.o. Novozámocká 182, 947 01 Hurbanovo, Slowakije 1.6.2019 8612 Tecno Bike S.r.l. Via del Lavoro 22, IT-61030 Canavaccio, Urbino (PS), Italië Tecno Bike S.r.l. Via del Lavoro 22, IT-61029 Canavaccio di Urbino (PU), Italië 20.2.2020 8979 W.S.B. Hi-Tech Bicycle Europe B.V. De Hemmen 91, NL-9206AG Drachten, Nederland W.S.B. Hi-Tech Bicycle Europe B.V. De Roef 15, NL-9206AK Drachten, Nederland 12.3.2020 Artikel 3 De in de tabel in dit artikel vermelde partijen zijn overeenkomstig artikel 6 van Verordening (EG) nr. 88/97 in onderzoek. De schorsingen van betaling van het uitgebreide antidumpingrecht overeenkomstig artikel 5 van Verordening (EG) nr. 88/97 gelden met ingang van de datum waarop de respectieve schorsingsaanvragen van de partijen zijn ontvangen. Deze data worden vermeld in de tabelkolom “Geldig vanaf”. Deze schorsingen van betaling gelden uitsluitend ten aanzien van de onderzochte partijen die specifiek in de tabel in dit artikel worden vermeld. De onderzochte partijen stellen de Commissie onverwijld in kennis van alle met de schorsingsvoorwaarden verband houdende wijzigingen van hun assemblageverrichtingen en verstrekken de Commissie ten bewijze daarvan alle relevante informatie. Deze wijzigingen omvatten alle wijzigingen van de namen, activiteiten, rechtsvormen en adressen van de partijen, maar zijn daartoe niet beperkt. Onderzochte partijen Aanvullende Taric-code Naam Adres Geldig vanaf C202 Vanmoof B.V. Mauritskade 55, NL-1092 AD Amsterdam, Nederland 19.12.2016 C207 Kenstone Metal Company GmbH Am Maikamp 8-12, DE-32107 Bad Salzuflen, Duitsland 20.3.2017 C481 FJ Bikes Europe Unipessoal, Lda Praça do Município 8, Sala 1D, PT-3750 111 Águeda, Portugal 8.5.2018 C492 MOTOKIT Veiculos e Accesórios S.A. Rua Padre Vicente Maria da Rocha 448, 1° Esq., PT-3840-453 Vagos, Portugal 29.11.2018 C499 Frog Bikes Manufacturing Ltd Unit A, Mamhilad Park Estate, GB-Pontypool, Torfaen, NP4 0HZ, Verenigd Koninkrijk 7.1.2019 C527 FIRMA ADAM Adam Ziętek Muchy 56, PL-63-524 Czajków, Polen 29.8.2019 C529 Rowerland Piotr Tokarz ul. Aniołowska 23, PL-32-600 Broszkowice, Polen 17.10.2019 Artikel 4 De schorsing van betaling van het uitgebreide antidumpingrecht overeenkomstig artikel 5 van Verordening (EG) nr. 88/97 wordt opgeheven ten aanzien van de in de tabel in dit artikel vermelde partijen. Het uitgebreide recht wordt geïnd met ingang van de datum waarop de schorsing is ingegaan. Deze datum wordt vermeld in de tabelkolom “Geldig vanaf”. Partij waarvoor de schorsing wordt opgeheven Aanvullende Taric-code Naam Adres Geldig vanaf C489 P.P.H. ARTPOL Artur Kopeć ul. Aniołowska 14, PL-42-202 Częstochowa, Polen 25.10.2018 Artikel 5 De toestemming voor de vrijstelling van betaling van het uitgebreide antidumpingrecht wordt ingetrokken ten aanzien van de in de tabel in dit artikel vermelde partijen. Het uitgebreide recht wordt geïnd met ingang van de datum waarop de intrekking van de goedkeuring is ingegaan. Deze datum wordt vermeld in de tabelkolom “Geldig vanaf”. Partijen ten aanzien waarvan vrijstelling wordt ingetrokken Aanvullende Taric-code Naam Adres Geldig vanaf A165 Bicicletas Monty S.A. Calle El Plà 106, ES-08980 Sant Feliu de Llobregat, Spanje 30.6.2019 C209 Gor Kolesa, proizvodnja koles, d.o.o. Primorska cesta 6b, SI-3325 Šoštanj, Slovenië 3.2.2020 Artikel 6 Dit besluit is gericht tot de lidstaten alsmede tot de in de artikelen 1 tot en met 5 vermelde partijen en wordt bekendgemaakt in het Publicatieblad van de Europese Unie . Gedaan te Brussel, 22 april 2020. Voor de Commissie Phil HOGAN Lid van de Commissie ( 1 ) PB L 176 van 30.6.2016, blz. 21 . ( 2 ) PB L 16 van 18.1.1997, blz. 55 . ( 3 ) PB L 16 van 21.1.2020, blz. 7 . ( 4 ) PB L 17 van 21.1.1997, blz. 17 . ( 5 ) PB C 45 van 13.2.1997, blz. 3 ; PB C 112 van 10.4.1997, blz. 9 ; PB C 220 van 19.7.1997, blz. 6 ; PB L 193 van 22.7.1997, blz. 32 ; PB L 334 van 5.12.1997, blz. 37 ; PB C 378 van 13.12.1997, blz. 2 ; PB C 217 van 11.7.1998, blz. 9 ; PB C 37 van 11.2.1999, blz. 3 ; PB C 186 van 2.7.1999, blz. 6 ; PB C 216 van 28.7.2000, blz. 8 ; PB C 170 van 14.6.2001, blz. 5 ; PB C 103 van 30.4.2002, blz. 2 ; PB C 35 van 14.2.2003, blz. 3 ; PB C 43 van 22.2.2003, blz. 5 ; PB C 54 van 2.3.2004, blz. 2 ; PB L 343 van 19.11.2004, blz. 23 ; PB C 299 van 4.12.2004, blz. 4 ; PB L 17 van 21.1.2006, blz. 16 ; PB L 313 van 14.11.2006, blz. 5 ; PB L 81 van 20.3.2008, blz. 73 ; PB C 310 van 5.12.2008, blz. 19 ; PB L 19 van 23.1.2009, blz. 62 ; PB L 314 van 1.12.2009, blz. 106 ; PB L 136 van 24.5.2011, blz. 99 ; PB L 343 van 23.12.2011, blz. 86 ; PB L 119 van 23.4.2014, blz. 67 ; PB L 132 van 29.5.2015, blz. 32 ; PB L 331 van 17.12.2015, blz. 30 ; PB L 47 van 24.2.2017, blz. 13 , PB L 79 van 22.3.2018, blz. 31 , en PB L 171 van 26.6.2019, blz. 117 . ( 6 ) Uitvoeringsbesluit (EU) 2019/1087 van de Commissie van 19 juni 2019 betreffende vrijstellingen van het uitgebreide antidumpingrecht op bepaalde delen van rijwielen, van oorsprong uit de Volksrepubliek China, overeenkomstig Verordening (EG) nr. 88/97 ( PB L 171 van 26.6.2019, blz. 117 ). ( 7 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu ( 8 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu ( 9 ) Verordening (EEG) nr. 2474/93 van de Raad van 8 september 1993 tot instelling van een definitief anti- dumpingrecht op de invoer in de Gemeenschap van rijwielen van oorsprong uit de Volksrepubliek China en tot definitieve inning van het voorlopige anti- dumpingrecht ( PB L 228 van 9.9.1993, blz. 1 ).",
  "source": "EUR LEX"
}