{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31965R0054:NL:HTML\">",
  "content": "EUR-Lex - 31965R0054 - NL Avis juridique important | 31965R0054 Verordening nr.54/65/EEG van de Commissie van 7 april 1965 houdende het niet-vaststellen van het extra-bedrag voor Poolse eieren Publicatieblad Nr. 059 van 08/04/1965 blz. 0848 - 0848 Bijzondere uitgave in het Fins: Hoofdstuk 3 Deel 1 blz. 0112 Bijzondere uitgave in het Deens: Serie I Hoofdstuk 1965-1966 blz. 0054 Bijzondere uitgave in het Zweeds: Hoofdstuk 3 Deel 1 blz. 0112 Bijzondere uitgave in het Engels: Serie I Hoofdstuk 1965-1966 blz. 0061 Bijzondere uitgave in het Grieks: Hoofdstuk 03 Deel 1 blz. 0175 Bijzondere uitgave in het Spaans: Hoofdstuk 03 Deel 1 blz. 0139 Bijzondere uitgave in het Portugees: Hoofdstuk 03 Deel 1 blz. 0139 ++++ ( 1 ) PB no . 30 van 20 . 4 . 1962 , blz . 953/62 . ( 2 ) PB no . 67 van 30 . 7 . 1962 , blz . 1939/62 . VERORDENING No . 54/65/EEG VAN DE COMMISSIE van 7 april 1965 houdende het niet-vaststellen van het extra-bedrag voor Poolse eieren DE COMMISSIE VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , Gelet op Verordening no . 21 houdende de geleidelijke totstandbrenging van een gemeenschappelijke ordening der markten in de sector eieren ( 1 ) , en met name op artikel 6 , lid 4 , Gelet op Verordening no . 109 van de Commissie tot vaststelling van het extra-bedrag , bedoeld in artikel 7 van Verordening no . 20 van de Raad en in artikel 6 van de Verordeningen nos . 21 en 22 van de Raad ( 2 ) , en met name op artikel 4 , lid 3 , Overwegende dat , ten einde in het handelsverkeer in de onder Verordening no . 21 vallende produkten verstoringen te vermijden die zijn toe te schrijven aan aanbiedingen afkomstig uit derde landen tegen prijzen beneden de sluisprijs , de krachtens artikel 4 van Verordening no . 21 vastgestelde en overeenkomstig artikel 5 van genoemde verordening eventueel verlaagde heffingen in elke Lid-Staat verhoogd dienen te worden met een bedrag overeenkomende met het verschil tussen de aanbodsprijzen franco-grens en de sluisprijs ; Overwegende dat de heffing echter niet met dit extra-bedrag wordt verhoogd ten opzichte van de derde landen , die bereid en in staat zijn te waarborgen dat bij invoer uit hun gebied de werkelijke prijs niet lager zal zijn dan de sluisprijs en dat iedere verlegging van het handelsverkeer vermeden zal worden ; Overwegende dat de Volksrepubliek Polen zich bij brief van 28 november 1964 bereid heeft verklaard , deze waarborgen te geven ; dat zij erop zal toezien , dat iedere uitvoer van eieren in de schaal naar de Gemeenschap slechts door het overheidsexportbureau \" Animex \" zal plaatsvinden ; dat de problemen , die met de gegeven waarborgen samenhangen uitvoerig met vertegenwoordigers van de Volksrepubliek Polen zijn besproken ; dat na deze besprekingen verwacht kan worden dat de Volksrepubliek Polen in staat is haar garantieverklaring na te komen ; dat derhalve ten aanzien van de invoer uit de Volksrepubliek Polen van eieren in de schaal , die van oorsprong zijn uit dit land , geen extra-bedrag hoeft te worden vastgesteld ; Overwegende dat het Comit√© van beheer voor slachtpluimvee en eieren geen advies heeft uitgebracht binnen de door zijn voorzitter bepaalde termijn , HEEFT DE VOLGENDE VERORDENING VASTGESTELD : Artikel 1 Overeenkomstig artikel 6 , lid 3 , tweede alinea , van Verordening no . 21 worden bij invoer uit de Volksrepubliek Polen van eieren in de schaal van pluimvee ( post ex 04.05 A ) , die van oorsprong zijn uit dit derde land , de heffingen niet met een extra-bedrag verhoogd . Artikel 2 Deze verordening treedt in werking op de derde dag na haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Brussel , 7 april 1965 . Voor de Commissie De Voorzitter Walter HALLSTEIN",
  "source": "EUR LEX"
}