{
  "url": "http://www.w3.org/1999/xhtml\">",
  "content": "L_202401542NL.000101.fmx.xml Publicatieblad van de Europese Unie NL L-serie 2024/1542 31.5.2024 BESLUIT (GBVB) 2024/1542 VAN DE RAAD van 4 maart 2024 betreffende de ondertekening en de sluiting van de overeenkomst tussen de Europese Unie en het Europees Ruimteagentschap inzake de beveiliging en uitwisseling van gerubriceerde informatie DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, lid 5, en artikel 218, lid 6, eerste alinea, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Tijdens haar zitting van 24 oktober 2022 heeft de Raad besloten de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) te machtigen om onderhandelingen te openen over de wijziging van de overeenkomst tussen het Europees Ruimteagentschap en de Europese Unie inzake de beveiliging en uitwisseling van gerubriceerde gegevens ( 1 ) , ondertekend te Brussel op 18 juli 2008. (2) De hoge vertegenwoordiger heeft namens de Unie onderhandeld over een overeenkomst met het Europees Ruimteagentschap inzake de beveiliging en uitwisseling van gerubriceerde informatie. (3) De overeenkomst met het Europees Ruimteagentschap inzake de beveiliging en uitwisseling van gerubriceerde informatie, tezamen met de daaraan gehechte gezamenlijke verklaring, moet namens de Unie worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en het Europees Ruimteagentschap inzake de beveiliging en uitwisseling van gerubriceerde informatie (hierna “de overeenkomst” genoemd) en de daaraan gehechte gezamenlijke verklaring worden namens de Unie goedgekeurd ( 2 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Unie te binden. Artikel 3 De voorzitter van de Raad verricht namens de Unie de in artikel 17, lid 1, van de overeenkomst bedoelde kennisgeving ( 3 ) . Artikel 4 Dit besluit treedt in werking op de datum van de vaststelling ervan. Gedaan te Brussel, 4 maart 2024. Voor de Raad De voorzitter A. VERLINDEN ( 1 ) PB L 219 van 14.8.2008, blz. 59 . ( 2 ) De tekst van de overeenkomst is bekendgemaakt in PB L, 2024/1543, 31.5.2024, ELI: http://data.europa.eu/eli/agree/2024/1543/oj . ( 3 ) De datum van inwerkingtreding van de overeenkomst wordt door het secretariaat-generaal van de Raad bekendgemaakt in het Publicatieblad van de Europese Unie . ELI: http://data.europa.eu/eli/dec/2024/1542/oj ISSN 1977-0758 (electronic edition)",
  "source": "EUR LEX"
}