{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0407:NL:HTML\">",
  "content": "EUR-Lex - 31997D0407 - NL Avis juridique important | 31997D0407 97/407/EG: Beschikking van de Commissie van 18 juni 1997 houdende vaststelling, voor de landbouwstructuurenquête 1997, van de termijnen voor de indiening van de enquêteresultaten bij het Bureau voor de Statistiek van de Europese Gemeenschappen (Voor de EER relevante tekst) Publicatieblad Nr. L 169 van 27/06/1997 blz. 0090 - 0091 BESCHIKKING VAN DE COMMISSIE van 18 juni 1997 houdende vaststelling, voor de landbouwstructuurenquête 1997, van de termijnen voor de indiening van de enquêteresultaten bij het Bureau voor de Statistiek van de Europese Gemeenschappen (Voor de EER relevante tekst) (97/407/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 571/88 van de Raad van 29 februari 1988 (1) houdende organisatie van communautaire enquêtes inzake de structuur van de landbouwbedrijven, laatstelijk gewijzigd bij Verordening (EG) nr. 2467/96 (2), inzonderheid op bijlage II, punt 5, Overwegende dat volgens punt 5 van bijlage II van Verordening (EEG) nr. 571/88 de termijnen voor de indiening van de individuele gegevens door de lidstaten bij het Bureau voor de Statistiek van de Europese Gemeenschappen moeten worden vastgesteld volgens de in artikel 15 van Verordening (EEG) nr. 571/88 bedoelde procedure en dat de bij de indiening te hanteren uniforme code door het Bureau voor de Statistiek van de Europese Gemeenschappen in overleg met de lidstaten moet worden vastgesteld; Overwegende dat een afwijking werd toegestaan voor Duitsland, dat volgens punt 6 van bijlage II geen individuele gegevens indient wel toe is gehouden de enquêteresultaten in de vorm van de voor de bank voor gegevens in tabelvorm (BDT) bestemde tabellen te leveren; Overwegende dat de verwerking van de resultaten van de structuurenquête met de computer en de indiening ervan bij het Bureau voor de Statistiek van de Europese Gemeenschappen, gezien het belang van deze gegevens voor het gemeenschappelijke landbouwbeleid en de steeds grotere vraag naar actuele gegevens, zo snel mogelijk dient te geschieden; Overwegende dat bij de vaststelling van de termijnen voor de indiening van de enquêteresultaten bij het Bureau voor de Statistiek van de Europese Gemeenschappen rekening moet worden gehouden met het feit dat het tijdschema voor de uitvoering van de enquêtes van lidstaat tot lidstaat verschilt; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstatistiek, HEEFT DE VOLGENDE BESCHIKKING GEGEVEN: Artikel 1 1. De lidstaten maken bij de mededeling van de individuele gegevens van de enquêtes inzake de structuur van de landbouwbedrijven, uitgevoerd ingevolge artikel 3, onder e), van Verordening (EEG) nr. 571/88, gebruik van een door het Bureau voor de Statistiek van de Europese Gemeenschappen in overleg met de lidstaten vastgestelde uniforme code. 2. Ingevolge punt 6 van bijlage II van Verordening (EEG) nr. 571/88 levert Duitsland het Bureau voor de Statistiek van de Europese Gemeenschappen de resultaten van de in lid 1 genoemde enquêtes in de vorm van de voor de bank voor gegevens in tabelvorm (BDT) bestemde tabellen; hierbij wordt gebruik gemaakt van een code die het Bureau voor de Statistiek van de Europese Gemeenschappen in overleg met het Statistisches Bundesamt vaststelt. Artikel 2 De lidstaten verstrekken de in artikel 1 van deze beschikking bedoelde resultaten van de structuurenquêtes voor 1997 uiterlijk 13 maanden nadat het verzamelen van de gegevens in het veld is afgesloten, doch, rekening houdend met de door de lidstaten voor de uitvoering van de enquêtewerkzaamheden beoogde tijdschema's, uiterlijk voor onderstaande data: >RUIMTE VOOR DE TABEL> Artikel 3 Deze beschikking is gericht tot de lidstaten. Gedaan te Brussel, 18 juni 1997. Voor de Commissie Yves-Thibault DE SILGUY Lid van de Commissie (1) PB nr. L 56 van 2. 3. 1988, blz. 1. (2) PB nr. L 335 van 24. 12. 1996, blz. 3.",
  "source": "EUR LEX"
}