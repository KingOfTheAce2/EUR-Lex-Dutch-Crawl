{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0109:NL:HTML\">",
  "content": "EUR-Lex - 31993D0109 - NL Avis juridique important | 31993D0109 93/109/EEG: Beschikking van de Raad van 15 februari 1993 waarbij de Franse Republiek wordt gemachtigd de toepassing van een van artikel 17, lid 2, van de Zesde Richtlijn (77/388/EEG) betreffende de harmonisatie van de wetgevingen der Lid-Staten inzake omzetbelasting afwijkende maatregel voort te zetten Publicatieblad Nr. L 043 van 20/02/1993 blz. 0042 - 0043 BESCHIKKING VAN DE RAAD van 15 februari 1993 waarbij de Franse Republiek wordt gemachtigd de toepassing van een van artikel 17, lid 2, van de Zesde Richtlijn (77/388/EEG) betreffende de harmonisatie van de wetgevingen der Lid-Staten inzake  omzetbelasting afwijkende maatregel voort te zetten (93/109/EEG)DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Zesde Richtlijn (77/388/EEG) van de Raad van 17 mei 1977 betreffende de harmonisatie van de wetgevingen der Lid-Staten inzake omzetbelasting - Gemeenschappelijk stelsel van belasting over de toegevoegde waarde: uniforme grondslag (1),  inzonderheid op artikel 27, Gelet op Beschikking 89/488/EEG van de Raad van 28 juli 1989 waarbij de Franse Republiek wordt gemachtigd een van artikel 17, lid 2, van de Zesde Richtlijn 77/388/EEG betreffende de harmonisatie van de wetgevingen der Lid-Staten inzake omzetbelasting  afwijkende maatregel toe te passen (2), Gezien het door de Commissie, in aansluiting op haar verslag over de toepassing door de Franse Republiek van Beschikking 89/488/EEG, ingediende voorstel, Overwegende dat de Raad ingevolge artikel 27, lid 1, van Richtlijn 77/388/EEG op voorstel van de Commissie met eenparigheid van stemmen elke Lid-Staat kan machtigen bijzondere, van de bepalingen van die richtlijn afwijkende maatregelen te treffen ten  einde de belastingheffing te vereenvoudigen of bepaalde vormen van belastingfraude of -ontwijking te voorkomen; Overwegende dat de Regering van de Franse Republiek, bij brief die op 22 oktober 1992 bij het Secretariaat-generaal van de Commissie werd geregistreerd, heeft verzocht om machtiging om de toepassing van de afwijkende maatregel die eerder bij Beschikking  89/488/EEG op grond van artikel 27 van Richtlijn 77/388/EEG werd toegestaan, voort te zetten; Overwegende dat deze maatregel inhoudt dat het recht op aftrek van de BTW die is betaald bij uitgaven inzake goederen en diensten wordt uitgesloten wanneer het particuliere gebruik van die goederen of diensten hoger is dan 90 % van het totale gebruik,  zulks ten einde niet een dienstverrichting aan zichzelf te moeten belasten, waarvoor de maatstaf van heffing onder deze omstandigheden bijzonder moeilijk te bepalen is; Overwegende dat deze maatregel het bovendien mogelijk maakt bepaalde vormen van belastingfraude en -ontwijking te voorkomen en dat met deze maatregel in ieder geval bepaalde vormen van verbruik zonder belasting worden bestreden, terwijl bovendien de  BTW-behandeling van bepaalde handelingen wordt vereenvoudigd; Overwegende dat deze maatregel een afwijking is van artikel 17, lid 2, van Richtlijn 77/388/EEG op grond waarvan de belastingplichtige de belasting die is betaald voor de door hemzelf gebruikte goederen en diensten mag aftrekken, voor zover de goederen  en diensten voor belaste handelingen zijn gebruikt; Overwegende dat aan het verzoek om verlenging van de betrokken maatregel kan worden voldaan mits in het dispositief van de machtiging bepaalde voorwaarden worden gesteld en aanpassingen worden aangebracht, overeenkomstig de door de Commissie gemaakte  opmerkingen in verband met de toepassing ervan in de periode 1990-1992; Overwegende dat de gevraagde voortzetting na 31 december 1996 niet kan worden toegestaan zonder nieuwe machtiging van de Raad op grond van een voorstel van de Commissie; dat de Commissie v贸贸r die datum bij de Raad een verslag over de toepassing van de  maatregel zal indienen; Overwegende dat deze tijdelijke verlenging niet a priori invloed heeft op het bedrag van de in het stadium van het eindverbruik verschuldigde BTW; Overwegende voorts dat deze maatregel a priori geen negatieve invloed zal hebben op de eigen middelen van de Europese Gemeenschappen uit de belasting over de toegevoegde waarde; Overwegende dat de andere Lid-Staten op 20 november 1992 in kennis werden gesteld van het verzoek om verlenging van deze afwijkende maatregel dat door de Regering van de Franse Republiek werd ingediend, HEEFT DE VOLGENDE BESCHIKKING VASTGESTELD: Artikel 1 In afwijking van artikel 17, lid 2, van Richtlijn 77/388/EEG wordt de Franse Republiek gemachtigd tot en met 31 december 1996 uitgaven inzake goederen en diensten van het recht op aftrek van de daarop betaalde belasting over de toegevoegde  waarde uit te sluiten wanneer het particuliere gebruik van de belastingplichtige of dat van zijn personeel of, meer in het algemeen, het gebruik voor andere dan bedrijfsdoeleinden, hoger is dan 90 % van het totale gebruik. Artikel 2 Na kennisname van een verslag van de Commissie over de toepassing van de in artikel 1 bepaalde machtiging, welk verslag in voorkomend geval vergezeld gaat van een voorstel voor een beschikking van de Raad, besluit de Raad, op grond van dat  voorstel, v贸贸r 31 december 1996 of deze machtiging moet worden verlengd. Artikel 3 Deze beschikking is gericht tot de Franse Republiek. Gedaan te Brussel, 15 februari 1993. Voor de Raad De Voorzitter M. JELVED (1) PB nr. L 145 van 13. 6. 1977, blz. 1. Richtlijn laatstelijk gewijzigd bij Richtlijn 92/111/EEG (PB nr. L 384 van 31. 12. 1992, blz. 47). (2) PB nr. L 239 van 16. 8. 1989, blz. 22.",
  "source": "EUR LEX"
}