{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0600:NL:HTML\">",
  "content": "EUR-Lex - 31985D0600 - NL Avis juridique important | 31985D0600 85/600/EEG: Beschikking van de Commissie van 12 december 1985 ter uitvoering van de hervorming van de landbouwstructuur in Frankrijk overeenkomstig Richtlijn 75/268/EEG van de Raad (Slechts de tekst in de Franse taal is authentiek) Publicatieblad Nr. L 373 van 31/12/1985 blz. 0048 - 0048 BESCHIKKING VAN DE COMMISSIE van 12  december 1985 ter uitvoering van de hervorming van de landbouwstructuur in Frankrijk overeenkomstig  Richtlijn 75/268/EEG van de Raad (Slechts de tekst in de Franse taal is  authentiek) (85/600/EEG) DE COMMISSIE VAN DE EUROPESE GEMEENSCHAPPEN,Gelet op het  Verdrag tot oprichting van de Europese Economische Gemeenschap,Gelet op Richtlijn 75/268/EEG van de  Raad van 28 april 1975 betreffende de landbouw in bergstreken en in sommige probleemgebieden (1),  laatstelijk gewijzigd bij Verordening (EEG) nr. 797/85 (2), en met name op artikel 13,Overwegende  dat de Franse Regering overeenkomstig artikel 13 van Richtlijn 75/268/EEG juncto artikel 17, lid 4,  van Richtlijn 72/159/EEG van de Raad van 17 april 1972 betreffende de modernisering van  landbouwbedrijven (3), laatstelijk gewijzigd bij Verordening (EEG) nr. 797/85, mededeling heeft  gedaan van:de circulaire nr. 5019 van 26 december 1984 betreffende de compenserende vergoedingen  voor de overwintering 1984/1985, enhet ministerieel besluit van 29 januari 1985 betreffende de  steun voor bepaalde categorieën landbouwers in bergstreken en probleemgebieden;Overwegende dat de  Commissie volgens artikel 13 van Richtlijn 75/268/EEG juncto artikel 18, lid 3, van Richtlijn  72/159/EEG bij beschikking moet vaststellen of met inachtneming van de medegedeelde maatregelen de  in Frank- rijk bestaande voorschriften ter uitvoering van Richtlijn 75/268/EEG nog steeds aan de  voorwaarden voor financiële deelneming van de Gemeenschap aan de in artikel 13 van Richtlijn  75/268/EEG bedoelde gemeenschappelijke actie voldoen; Overwegende dat de genoemde bepalingen beantwoor- den aan de voorwaarden en doelstellingen van  Richtlijn 75/268/EEG;Overwegende dat het Comité van het EOGFL over de financiële aspecten is  geraadpleegd;Overwegende dat de in deze beschikking vervatte maatregelen in overeenstemming zijn  met het advies van het Permanent Comité voor de landbouwstructuur,HEEFT DE VOLGENDE BESCHIKKING  GEGEVEN: Artikel 1 De in Frankrijk bestaande voorschriften ter uitvoering van  Richtlijn 75/268/EEG voldoen, met inachtneming van circulaire nr. 5019 van 26 december 1984  betreffende de compenserende vergoedingen voor de overwintering 1984/1985 en het ministerieel  besluit van 29 januari 1985 betreffende de steun voor bepaalde de categorieën landbouwers in  bergstreken en probleemgebieden, aan de voorwaarden voor financiële deelneming van de Gemeenschap  aan de in artikel 13 van Richtlijn 75/268/EEG bedoelde gemeenschappelijke actie. Artikel 2 Deze  beschikking is gericht tot de Franse Republiek. Gedaan te Brussel, 12 december  1985.Voor de Commissie Frans ANDRIESSEN Vice-Voorzitter (1) PB nr. L 128 van  19. 5. 1975, blz. 1. (2) PB nr. L 93 van 30. 3. 1985, blz. 1. (3) PB nr. L 96 van 23. 4. 1972, blz. 1.",
  "source": "EUR LEX"
}