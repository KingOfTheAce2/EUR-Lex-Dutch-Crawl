{
  "url": "http://www.w3.org/1999/xhtml\"><!--",
  "content": "L_2022043NL.01000701.xml 24.2.2022 NL Publicatieblad van de Europese Unie L 43/7 UITVOERINGSVERORDENING (EU) 2022/270 VAN DE COMMISSIE van 23 februari 2022 tot rectificatie van Uitvoeringsverordening (EU) 2021/1410 tot verlening van een vergunning voor een preparaat van Bacillus licheniformis DSM 28710 als toevoegingsmiddel voor diervoeding voor legkippen, minder gangbare pluimveesoorten gehouden voor legdoeleinden, pluimveesoorten gehouden voor fokdoeleinden en siervogels (vergunninghouder Huvepharma NV) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) Voor het gebruik van een preparaat van Bacillus licheniformis DSM 28710 als toevoegingsmiddel voor diervoeding voor legkippen, minder gangbare pluimveesoorten gehouden voor legdoeleinden, pluimveesoorten gehouden voor fokdoeleinden en siervogels is bij Uitvoeringsverordening (EU) 2021/1410 van de Commissie ( 2 ) een vergunning verleend voor een periode van tien jaar. (2) In de bijlage bij Uitvoeringsverordening (EU) 2021/1410 staat in de kolom “Diersoort of -categorie” een onjuiste vermelding van de soort waarvoor het toevoegingsmiddel is toegelaten, waardoor fokkalkoenen zijn uitgesloten. (3) Uitvoeringsverordening (EU) 2021/1410 moet daarom dienovereenkomstig worden gewijzigd. Omwille van de duidelijkheid moet de volledige bijlage bij die uitvoeringsverordening worden vervangen. (4) Om de exploitanten van diervoederbedrijven in staat te stellen de etikettering van de toevoegingsmiddelen en de diervoeding die de stof bevatten aan te passen aan de gerectificeerde vergunningsvoorwaarden, moet in een overgangsperiode worden voorzien wat het in de handel brengen van die producten betreft. (5) Met het oog op bescherming van het gewettigd vertrouwen van de belanghebbende partijen met betrekking tot de vergunningsvoorwaarden voor het toevoegingsmiddel, moet deze verordening met spoed in werking treden. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2021/1410 wordt vervangen door de bijlage bij deze verordening. Artikel 2 1.   Het in de bijlage gespecificeerde preparaat en de voormengsels die die stof bevatten en die vóór 25 augustus 2022 zijn geproduceerd en geëtiketteerd overeenkomstig de voorschriften die vóór 25 februari 2022 van toepassing waren, mogen verder in de handel worden gebracht totdat de bestaande voorraden zijn uitgeput. 2.   De voedermiddelen en mengvoeders die het in lid 1 bedoelde preparaat en de in dat lid bedoelde voormengsels bevatten en die vóór 25 februari 2023 zijn geproduceerd en geëtiketteerd overeenkomstig de voorschriften die vóór 25 februari 2022 van toepassing waren, mogen verder in de handel worden gebracht totdat de bestaande voorraden zijn uitgeput. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 februari 2022. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 . ( 2 ) Uitvoeringsverordening (EU) 2021/1410 van de Commissie van 27 augustus 2021 tot verlening van een vergunning voor een preparaat van Bacillus licheniformis DSM 28710 als toevoegingsmiddel voor diervoeding voor legkippen, minder gangbare pluimveesoorten gehouden voor legdoeleinden, pluimveesoorten gehouden voor fokdoeleinden en siervogels (vergunninghouder Huvepharma NV) ( PB L 304 van 30.8.2021, blz. 8 ). BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode kve/kg volledig diervoeder met een vochtgehalte van 12 % Categorie: zoötechnische toevoegingsmiddelen. Functionele groep: darmflorastabilisatoren. 4b1828 Huvepharma NV Bacillus licheniformis DSM 28710 Samenstelling van het toevoegingsmiddel Preparaat van Bacillus licheniformis DSM 28710 met ten minste: 3,2 × 10 9 kve/g toevoegingsmiddel Vaste vorm Karakterisering van de werkzame stof Levensvatbare sporen van Bacillus licheniformis DSM 28710 Analysemethode ( 1 ) Voor de telling van Bacillus licheniformis DSM 28710 in het toevoegingsmiddel, het voormengsel en in de diervoeding: — spreidplaatmethode EN 15784 Voor de identificatie van Bacillus licheniformis DSM 28710: — pulsed-field-gelelektroforese (PFGE) Legkippen Minder gangbare pluimveesoorten gehouden voor legdoeleinden Pluimveesoorten gehouden voor fokdoeleinden Siervogels — 1,6 × 10 9 — 1. In de aanwijzingen voor het gebruik van het toevoegingsmiddel en de voormengsels moeten de opslagomstandigheden en de stabiliteit bij warmtebehandeling worden vermeld. 2. Mag worden gebruikt in diervoeding die de toegelaten coccidiostatica diclazuril en lasalocid-A-natrium bevat. 3. De exploitanten van diervoederbedrijven moeten operationele procedures en passende organisatorische maatregelen vaststellen voor de gebruikers van het toevoegingsmiddel en de voormengsels om de mogelijke gevaren bij inademing of contact met de huid of met de ogen aan te pakken. Indien blootstelling van de huid, de luchtwegen en de ogen met deze procedures en maatregelen niet kan worden geëlimineerd of tot een minimum kan worden teruggebracht, moeten bij het gebruik van het toevoegingsmiddel en de voormengsels persoonlijke beschermingsmiddelen worden gebruikt, waaronder beschermingsmiddelen voor de luchtwegen, de ogen en de huid. 19.9.2031 ( 1 ) Nadere bijzonderheden over de analysemethoden zijn beschikbaar op de website van het referentielaboratorium: https://ec.europa.eu/jrc/en/eurl/feed-additives/evaluation-reports",
  "source": "EUR LEX"
}