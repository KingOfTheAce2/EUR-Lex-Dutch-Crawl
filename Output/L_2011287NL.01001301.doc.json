{
  "url": "http://www.w3.org/1999/xhtml\">",
  "content": "L_2011287NL.01001301.xml 4.11.2011 NL Publicatieblad van de Europese Unie L 287/13 VERORDENING (EU) Nr. 1106/2011 VAN DE RAAD van 20 oktober 2011 tot wijziging van de Verordeningen (EU) nr. 57/2011 en (EG) nr. 754/2009 wat betreft de bescherming van de soort „haringhaai”, bepaalde TAC's en bepaalde visserijinspanningsbeperkingen voor Duitsland en Ierland DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Bij Verordening (EU) nr. 57/2011 ( 1 ) van de Raad zijn voor 2011 de vangstmogelijkheden voor sommige visbestanden en groepen visbestanden vastgesteld welke in de EU-wateren en, voor EU-vaartuigen, in bepaalde wateren buiten de EU, van toepassing zijn. (2) Een discrepantie tussen de formulering van Verordening (EU) nr. 57/2011 en het opschrift van de tabel voor kever in bijlage IA daarbij moet worden gecorrigeerd. (3) Op grond van Verordening (EU) nr. 57/2011 is het verboden in internationale wateren op haringhaai te vissen, met een verplichting om bijvangsten onverwijld terug te zetten. Bijlage IA bij die verordening voorziet in nul ton aan totaal toegestane vangsten voor haringhaai in bepaalde ICES-zones, zonder bepalingen inzake bijvangsten. Als gevolg hiervan zijn er in sommige gebieden in de EU-wateren geen vangstbeperkingen voor haringhaai, terwijl in andere wateren (de Atlantische oceaan) sommige zones (ICES-zones) beheerd worden door middel van totaal toegestane vangsten (TAC) en andere zones niet (CECAF-zones). Gelet op de status van deze soort en de lopende besprekingen over het mogelijk opnemen ervan in de Overeenkomst inzake de internationale handel in bedreigde in het wild levende dier- en plantensoorten (CITES) (aanhangsel III) is het dienstig de haringhaai in alle gebieden beter te beschermen, zowel wat EU-vaartuigen als vaartuigen van derde landen die in EU-wateren vissen betreft. (4) De wetenschappelijke evaluatie van kabeljauw in de Keltische Zee is verbeterd en heeft bevestigd dat in het advies waarop de huidige TAC is gebaseerd, onvoldoende rekening is gehouden met de sterke jaarklasse 2009 en dus ook met de dynamische aangroei van de biomassa van dit bestand. Als gevolg van de nieuwe selectiviteitsmaatregelen van de Regionale Adviesraad voor de noordwestelijke wateren, waardoor het risico van teruggooi van schelvis en wijting in het kader van deze visserij op kabeljauw wordt verkleind, moet de TAC voor kabeljauw in de Keltische Zee voor de rest van 2011 worden aangepast aan het nieuwe wetenschappelijke advies. (5) Op 29 juli 2011 heeft de Visserijorganisatie voor het noordwestelijk deel van de Atlantische Oceaan (NAFO) alle partijen bij het verdrag in kennis gesteld van de aanneming van een herziening, met onmiddellijke ingang, van de NAFO-TAC voor 2011 voor roodbaarzen in deelgebied 2, sectoren 1F en 3K. De Commissie heeft deze informatie op 1 augustus 2011 toegezonden aan alle lidstaten die een belang hebben in deze visserijtak. Deze herziening moet in het recht van de Unie worden geïmplementeerd en met ingang van 2 augustus 2011 op alle EU-vaartuigen van toepassing zijn. (6) In het kader van de vaststelling van de vangstmogelijkheden kan de Raad, overeenkomstig Verordening (EG) nr. 1342/2008 van 18 december 2008 tot vaststelling van een langetermijnplan voor kabeljauwbestanden en de bevissing van deze bestanden ( 2 ) , handelend op basis van een voorstel van de Commissie en op basis van de door de lidstaten verstrekte gegevens en het advies van het Wetenschappelijk, Technisch en Economisch Comité voor de visserij (WTECV), bepaalde groepen vaartuigen uitsluiten van de visserijinspanningsregeling, op voorwaarde dat passende gegevens over de kabeljauwvangsten en -teruggooi door de betrokken vaartuigen beschikbaar zijn, dat het percentage kabeljauwvangsten niet meer bedraagt dan 1,5 % van de totale vangsten van de groep vaartuigen en dat de opneming van deze groep in de visserijinspanningsregeling een administratieve belasting zou teweegbrengen die niet in verhouding staat tot hun globale effect op de kabeljauwbestanden. (7) Op basis van Verordening (EG) nr. 1342/2008 zijn bij Verordening (EG) nr. 754/2009 van de Raad ( 3 ) bepaalde groepen vaartuigen uitgesloten van de in Verordening (EG) nr. 1342/2008 vastgestelde visserijinspanningsregeling. (8) Ierland heeft gegevens verstrekt over de kabeljauwvangsten van een groep vaartuigen die vissen in het gebied ten westen van Schotland en gebruik maken van bodemtrawls met een maaswijdte van 120 mm of meer en panelen met vierkante mazen in het gebied dat vermeld wordt in punt 6.1 van bijlage III bij Verordening (EG) nr. 43/2009 van de Raad van 16 januari 2009 tot vaststelling, voor 2009, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn ( 4 ) , en met een maaswijdte van 100 mm elders in het gebied ten westen van Schotland. Op basis van deze door het WTECV beoordeelde gegevens kan worden geconstateerd dat de kabeljauwvangsten, inclusief teruggooi, van deze groep vaartuigen niet meer dan 1,5 % van hun totale vangsten bedragen. Bovendien garanderen de geldende controle- en toezichtmaatregelen het toezicht op en de controle van de visserijactiviteiten van die groep vaartuigen. Tot slot is de opneming van die groep vaartuigen in de visserijinspanningsregeling een administratieve belasting die niet in verhouding staat tot het globale effect ervan op de kabeljauwbestanden. Derhalve is het dienstig Verordening (EG) nr. 754/2009 te wijzigen om deze groep vaartuigen uit te sluiten van de in Verordening (EG) nr. 1342/2008 vastgestelde visserijinspanningsregeling. De bij Verordening (EU) nr. 57/2011 voor Ierland vastgestelde vangstbeperkingen moeten dienovereenkomstig worden gewijzigd. (9) Een groep vaartuigen uit Duitsland is momenteel uitgesloten van de toepassing van de in Verordening (EG) nr. 1342/2008 vastgestelde visserijinspanningsregeling. Op basis van de door Duitsland in 2011 verstrekte gegevens kon het WTECV niet beoordelen of de voorwaarden van Verordening (EG) nr. 1342/2008 in de beheersperiode 2010 nog steeds waren vervuld. Het is derhalve dienstig deze groep Duitse vaartuigen weer op te nemen in die visserijinspanningsregeling. Verordening (EG) nr. 754/2009 moet dienovereenkomstig worden gewijzigd. (10) Verordening (EU) nr. 57/2011 is in het algemeen sinds 1 januari 2011 van toepassing. De bij Verordening (EU) nr. 57/2011 vastgestelde visserijinspanningsbeperkingen gelden echter voor een periode van één jaar te rekenen vanaf 1 februari 2011. De bepalingen van deze verordening die betrekking hebben op de vangstbeperkingen en toewijzingen dienen derhalve van toepassing te zijn met ingang van 1 januari 2011, met uitzondering van de nieuwe bepalingen voor roodbaarzen in deelgebied 2, sectoren 1F en 3K, die met ingang van 2 augustus 2011 moeten gelden. De bepalingen van deze verordening betreffende de visserijinspanningsbeperkingen moeten van toepassing zijn met ingang van 1 februari 2011. Een dergelijke retroactieve toepassing doet geen afbreuk aan het beginsel van rechtszekerheid aangezien de betrokken vangstmogelijkheden nog niet zijn opgebruikt. Aangezien wijzigingen van inspanningsregelingen rechtstreeks van invloed zijn op de economische activiteiten van de betrokken vloten, dient deze verordening onmiddellijk bij de bekendmaking ervan in werking te treden, HEEFT DE VOLGENDE VERORDENING VASTGESTELD: Artikel 1 Wijziging van Verordening (EU) nr. 57/2011 Verordening (EU) nr. 57/2011 wordt als volgt gewijzigd: 1) Artikel 5, lid 4, punt b), wordt als volgt gewijzigd: „b) kever en bijvangsten in ICES-deelgebied IIIa en in de EU-wateren van ICES-sector IIa en ICES-deelgebied IV en sprot in de EU-wateren van ICES-sector IIa en ICES-deelgebied IV.”. 2) Artikel 8, lid 1, onder e) wordt vervangen door: „e) haringhaai ( Lamna nasus ) in alle wateren, tenzij in bijlage IA anders is bepaald; en”. 3) Artikel 37, lid 1, wordt vervangen door: „1.   Het is vaartuigen van derde landen verboden de onderstaande soorten te vangen, aan boord te houden, over te laden en aan te landen: a) reuzenhaai ( Cetorinhus maximus ) en witte haai ( Carcharodon carcharias ) in alle EU-wateren; b) zee-engel ( Squatina squatina ) in alle EU-wateren; c) vleet ( Dipturus batis ) in de EU-wateren van de ICES-sector IIa en ICES-deelgebieden III, IV, VI, VII, VIII, IX en X; d) golfrog ( Raja undulata ) en witte rog ( Rostroraja alba ) in de EU-wateren van de ICES-deelgebieden VI, VII, VIII, IX en X; e) haringhaai ( Lamna nasus ) in alle EU-wateren, en f) gitaarroggen ( Rhinobatidae ) in de EU-wateren van de ICES-deelgebieden I, II, III, IV, V, VI, VII, VIII, IX, X en XII.”. 4) In bijlage IA wordt de tabel betreffende kabeljauw in gebied VIIb, VIIc, VIIe-k, VIII, IX en X; EU-wateren van CECAF 34.1.1 vervangen door: „Soort : Kabeljauw Gadus morhua Gebied : VIIb, VIIc, VIIe-k, VIII, IX en X; EU-wateren van CECAF 34.1.1 (COD/7XAD34) België 233 Analytische TAC Artikel 12 van deze verordening is van toepassing. Frankrijk 3 811 Ierland 923 Nederland 1 Verenigd Koninkrijk 411 EU 5 379 TAC 5 379” 5) In bijlage IA wordt de tabel voor haringhaai in gebied EU-wateren en internationale wateren van III, IV, V, VI, VII, VIII, IX, X en XII vervangen door: „Soort : Haringhaai Lamna nasus Gebied : Wateren van Frans Guyana, Kattegat; EU-wateren van het Skagerrak, I, II, III, IV, V, VI, VII, VIII, IX, X, XII en XIV; EU-wateren van CECAF 34.1.1, 34.1.2 en 34.2 (POR/3-1234) Denemarken 0 ( 5 ) Analytische TAC Frankrijk 0 ( 5 ) Duitsland 0 ( 5 ) Ierland 0 ( 5 ) Spanje 0 ( 5 ) Verenigd Koninkrijk 0 ( 5 ) EU 0 ( 5 ) 0 ( 5 ) TAC 0 ( 5 ) 6) In bijlage IA wordt de tabel voor langoustine in gebied VII vervangen door: „Soort : Langoustine Nephrops norvegicus Gebied : VII (NEP/07.) Spanje 1 306 ( 6 ) Analytische TAC Artikel 13 van deze verordening is van toepassing Frankrijk 5 291 ( 6 ) Ierland 8 025 ( 6 ) Verenigd Koninkrijk 7 137 ( 6 ) EU 21 759 ( 6 ) TAC 21 759 ( 6 ) 7) In bijlage IC wordt de tabel voor roodbaarzen voor NAFO-deelgebied 2, sectoren IF en 3K, vervangen door: „Soort : Roodbaarzen Sebastes spp. Gebied : NAFO-deelgebied 2, sectoren IF en 3K (RED/N1F3K.) Letland 0 Litouwen 0 TAC 0”. 8) Aanhangsel 1 van bijlage IIA wordt als volgt gewijzigd: a) In tabel b) wordt de kolom betreffende Duitsland (DE) vervangen door: Gereglementeerd vistuig „DE TR1 1 166 735 TR2 436 666 TR3 257 BT1 29 271 BT2 1 525 679 GN 224 484 GT 467 LL 0” b) In tabel d) worden de kolommen betreffende Duitsland (DE) en Ierland (IE) vervangen door: Gereglementeerd vistuig „DE IE TR1 12 427 107 088 TR2 0 479 043 TR3 0 273 BT1 0 0 BT2 0 3 801 GN 35 442 5 697 GT 0 1 953 LL 0 4 250” Artikel 2 Wijziging van Verordening (EG) nr. 754/2009 Artikel 1 van Verordening (EG) nr. 754/2009 wordt als volgt gewijzigd: a) punt f) wordt geschrapt; b) het volgende punt wordt toegevoegd: „h) de in het Ierse verzoek van 11 maart 2011 aangegeven groep onder Ierse vlag varende vaartuigen die vissen in het gebied ten westen van Schotland en gebruik maken van bodemtrawls met een maaswijdte van 120 mm of meer en panelen met vierkante mazen in het in punt 6.1 van bijlage III bij Verordening (EG) nr. 43/2009 vermelde gebied en met een maaswijdte van 100 mm elders in het gebied ten westen van Schotland.”. Artikel 3 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Artikel 1, punten 1 tot en met 6, is van toepassing met ingang van 1 januari 2011. Artikel 1, punt 7, is van toepassing met ingang van 2 augustus 2011. Artikel 1, punt 8, en artikel 2 zijn van toepassing met ingang van 1 februari 2011. Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Luxemburg, 20 oktober 2011. Voor de Raad De voorzitter M. SAWICKI ( 1 ) PB L 24 van 27.1.2011, blz. 1 . ( 2 ) PB L 348 van 24.12.2008, blz. 20 . ( 3 ) PB L 214 van 19.8.2009, blz. 16 . ( 4 ) PB L 22 van 26.1.2009, blz. 1 . ( 5 ) Vangsten van deze soorten moeten onmiddellijk en voor zover mogelijk ongedeerd worden teruggezet.”. ( 6 ) Waarvan niet meer dan de onderstaande quota mag worden gevangen in VII (Porcupine Bank — Eenheid 16) (NEP/*07U16): Spanje 377 Frankrijk 241 Ierland 454 Verenigd Koninkrijk 188 EU 1 260”",
  "source": "EUR LEX"
}