{
  "url": "http://www.w3.org/1999/xhtml\">",
  "content": "L_202400843NL.000101.fmx.xml Publicatieblad van de Europese Unie NL Serie L 2024/843 8.3.2024 VERORDENING (EU) 2024/843 VAN DE COMMISSIE van 6 maart 2024 tot rectificatie van de Portugese taalversie van de bijlagen II en III bij Verordening (EG) nr. 1333/2008 van het Europees Parlement en de Raad inzake levensmiddelenadditieven (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , en met name artikel 7, lid 5, Overwegende hetgeen volgt: (1) De Portugese taalversie van bijlage II bij Verordening (EG) nr. 1333/2008 bevat onjuiste vertalingen van een term in deel D, tabel “Levensmiddelencategorieën”, onder nummer “03.”, in de kolom “Naam”, en in deel E, tabel “Toegestane levensmiddelenadditieven en voorwaarden voor het gebruik in levensmiddelencategorieën”, onder categorienummer “03”, in de omschrijving van de categorie (titel) en in de vermelding E 405 in de kolom “Beperkingen/uitzonderingen”, waardoor het gamma aan producten waarin bepaalde levensmiddelenadditieven mogen worden gebruikt, wordt beperkt. (2) De Portugese taalversie van bijlage III bij Verordening (EG) nr. 1333/2008 bevat een onjuiste vermelding van een term in deel 4, tabel “Levensmiddelenadditieven, met inbegrip van draagstoffen, in levensmiddelenaroma’s”, in de vermelding E 423, in de eerste rij van de kolom “Categorieën aroma’s waaraan het additief mag worden toegevoegd”, waardoor het gamma aan producten waarin bepaalde levensmiddelenadditieven mogen worden gebruikt, wordt beperkt. (3) De Portugese taalversie van de bijlagen II en III bij Verordening (EG) nr. 1333/2008 moet daarom dienovereenkomstig worden gerectificeerd. Deze rectificatie heeft geen betrekking op de overige taalversies. (4) De onjuiste vertalingen zijn geïntroduceerd via twee handelingen van de Commissie, namelijk de Verordeningen (EU) nr. 1129/2011 ( 3 ) en (EU) 2015/647 ( 4 ) . Daarom stelt de Commissie, op basis van de in artikel 10, lid 3, van Verordening (EG) nr. 1333/2008 door het Europees Parlement en de Raad aan de Commissie verleende bevoegdheden tot wijziging van die verordening, deze corrigerende handeling vast. (5) De in deze verordening vervatte maatregelen zijn in overeenstemming met de adviezen van het Permanent Comité voor planten, dieren, levensmiddelen en diervoeders die vóór de vaststelling van de Verordeningen (EU) nr. 1129/2011 en (EU) 2015/647 zijn uitgebracht, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 maart 2024. Voor de Commissie De voorzitter Ursula VON DER LEYEN ( 1 ) PB L 354 van 31.12.2008, blz. 16 . ( 2 ) PB L 354 van 31.12.2008, blz. 1 . ( 3 ) Verordening (EU) nr. 1129/2011 van de Commissie van 11 november 2011 tot wijziging van bijlage II bij Verordening (EG) nr. 1333/2008 van het Europees Parlement en de Raad door opstelling van een EU-lijst van levensmiddelenadditieven ( PB L 295 van 12.11.2011, blz. 1 ). ( 4 ) Verordening (EU) 2015/647 van de Commissie van 24 april 2015 houdende wijziging en rectificatie van de bijlagen II en III bij Verordening (EG) nr. 1333/2008 van het Europees Parlement en de Raad wat het gebruik van bepaalde levensmiddelenadditieven betreft ( PB L 107 van 25.4.2015, blz. 1 ). ELI: http://data.europa.eu/eli/reg/2024/843/oj ISSN 1977-0758 (electronic edition)",
  "source": "EUR LEX"
}