{
  "url": "http://www.w3.org/1999/xhtml\"><!--",
  "content": "L_2017167NL.01002201.xml 30.6.2017 NL Publicatieblad van de Europese Unie L 167/22 UITVOERINGSVERORDENING (EU) 2017/1158 VAN DE COMMISSIE van 29 juni 2017 tot vaststelling van technische uitvoeringsnormen met betrekking tot de procedures en formulieren voor de informatie-uitwisseling van de bevoegde autoriteiten met de Europese Autoriteit voor effecten en markten als bedoeld in artikel 33 van Verordening (EU) nr. 596/2014 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 596/2014 van het Europees Parlement en de Raad van 16 april 2014 betreffende marktmisbruik (verordening marktmisbruik) en houdende intrekking van Richtlijn 2003/6/EG van het Europees Parlement en de Raad en Richtlijnen 2003/124/EG, 2003/125/EG en 2004/72/EG van de Commissie ( 1 ) , en met name artikel 33, lid 5, Overwegende hetgeen volgt: (1) Er dienen gemeenschappelijke procedures en formulieren te worden vastgesteld voor het verstrekken van informatie door de bevoegde autoriteiten aan de Europese Autoriteit voor effecten en markten (ESMA) over de onderzoeken, sancties en maatregelen als bedoeld in artikel 33 van Verordening (EU) nr. 596/2014. (2) Om de communicatie tussen de bevoegde autoriteiten en de ESMA te vergemakkelijken en onnodige vertragingen of mislukte indieningen te vermijden, moet elke bevoegde autoriteit speciaal voor de indiening van de vereiste informatie een contactpunt aanwijzen. (3) Om ervoor te zorgen dat alle vereiste informatie betreffende door de bevoegde autoriteiten opgelegde sancties en maatregelen door de ESMA correct wordt geïdentificeerd en geregistreerd, moeten de bevoegde autoriteiten gedetailleerde en geharmoniseerde informatie verstrekken onder gebruikmaking van speciaal hiervoor bestemde formulieren. (4) De aan de ESMA over onderzoeken te verstrekken informatie moet consistent en vergelijkbaar zijn om de feitelijke onderzoeksactiviteit die op grond van de verordening marktmisbruik met betrekking tot een bepaald jaar is verricht, tot uitdrukking te brengen. De informatie moet bijgevolg slechts betrekking hebben op de onderzoeken met betrekking waartoe de betrokken autoriteiten gedurende de referentieperiode werkzaamheden hebben verricht. (5) Deze verordening is gebaseerd op de ontwerpen van technische uitvoeringsnormen die de ESMA aan de Commissie heeft voorgelegd. (6) De ESMA heeft geen open publieke raadplegingen gehouden over de ontwerpen van technische uitvoeringsnormen waarop deze verordening is gebaseerd, en evenmin de potentiële kosten en baten geanalyseerd die gerelateerd zijn aan de invoering van de modelformulieren en standaardprocedures voor de betrokken bevoegde autoriteiten, omdat dat gezien het toepassingsgebied en de impact ervan onevenredig zou zijn, rekening houdend met het feit dat de adressaten van de technische uitvoeringsnormen alleen de bevoegde nationale autoriteiten in de lidstaten zouden zijn en geen marktdeelnemers. (7) De ESMA heeft het advies ingewonnen van de Stakeholdergroep effecten en markten die overeenkomstig artikel 37 van Verordening (EU) nr. 1095/2010 van het Europees Parlement en de Raad ( 2 ) is opgericht, HEEFT DE VOLGENDE VERORDENING VASTGESTELD: Artikel 1 Definitie Voor de toepassing van deze verordening wordt onder „elektronische middelen” verstaan: elektronische apparatuur voor de verwerking (met inbegrip van digitale compressie), opslag en verzending van gegevens via draden, radio, optische technologieën of andere elektromagnetische middelen. Artikel 2 Contactpunten 1.   Elke bevoegde autoriteit wijst één enkel contactpunt aan voor het zenden van de in artikel 3 bedoelde informatie en voor communicatie over alle kwesties met betrekking tot het indienen van die informatie. 2.   De bevoegde autoriteiten stellen de Europese Autoriteit voor effecten en markten (ESMA) in kennis van de overeenkomstig lid 1 aangewezen contactpunten. 3.   De ESMA wijst een contactpunt aan voor het ontvangen van de in de artikelen 3 en 4 bedoelde informatie en voor communicatie over alle kwesties met betrekking tot de ontvangst van die informatie. 4.   De ESMA publiceert het in lid 2 bedoelde contactpunt op haar website. Artikel 3 Jaarlijkse indiening van geaggregeerde informatie 1.   De bevoegde autoriteiten verstrekken de in Verordening (EU) nr. 596/2014, artikel 33, leden 1 en 2, bedoelde informatie aan de ESMA door op passende wijze het formulier dat is opgenomen in bijlage I bij deze verordening, in te vullen. 2.   De in lid 1 bedoelde informatie wordt uiterlijk op 31 maart van elk jaar aan de ESMA verstrekt en heeft betrekking op alle tijdens het voorgaande kalenderjaar uitgevoerde onderzoeken en opgelegde sancties en maatregelen. 3.   De bevoegde autoriteiten verstrekken de ESMA de in lid 1 bedoelde informatie via beveiligde elektronische verzendingsmiddelen. 4.   Voor de toepassing van lid 1 belast de ESMA zich met het specificeren en identificeren van de te gebruiken beveiligde elektronische middelen. Die middelen waarborgen de volledigheid, integriteit en vertrouwelijkheid van de informatie tijdens de verzending. Artikel 4 Procedures en formulieren voor de rapportage 1.   De bevoegde autoriteiten rapporteren de in Verordening (EU) nr. 596/2014, artikel 33, lid 3, bedoelde sancties en maatregelen aan de ESMA door middel van de interfaces van het informatietechnologiesysteem en de daarmee verband houdende, door de ESMA opgezette databank voor het beheer van de ontvangst, opslag en publicatie van informatie over die sancties en maatregelen. 2.   De in lid 1 bedoelde sancties en maatregelen worden bij de ESMA ingediend in een rapportagebestand in het formaat dat in bijlage II is vastgesteld. Artikel 5 Ongeldigverklaring en actualisering van verslagen 1.   Indien een bevoegde autoriteit een bestaand rapportagebestand dat zij eerder overeenkomstig artikel 4 bij de ESMA heeft ingediend, ongeldig wenst te verklaren, annuleert zij het bestaande rapportagebestand en dient zij een nieuw rapportagebestand in. 2.   Indien een bevoegde autoriteit een bestaand rapportagebestand dat zij eerder overeenkomstig artikel 4 bij de ESMA heeft ingediend, wenst te actualiseren, dient zij het rapportagebestand met de geactualiseerde informatie opnieuw in. Artikel 6 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juni 2017. Voor de Commissie De voorzitter Jean-Claude JUNCKER ( 1 ) PB L 173 van 12.6.2014, blz. 1 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Formulier voor jaarlijkse indiening van geaggregeerde en geanonimiseerde informatie betreffende alle opgelegde sancties en maatregelen en verrichte onderzoeken Tekst van het beeld Geaggregeerde en geanonimiseerde informatie betreffende in [jaar] overeenkomstig Verordening (EU) nr. 596/2014, artikelen 30, 31 en 32, opgelegde maatregelen en sancties en verrichte onderzoeken VAN: Lidstaat: Bevoegde autoriteit: Adres: (Contactgegevens van het aangewezen contactpunt) Naam: Telefoon: E-mail: AAN: ESMA (Contactgegevens van het aangewezen contactpunt) Naam: Telefoon: E-mail: Geachte [passende naam invullen] Overeenkomstig Verordening (EU) nr. 596/2014, artikel 33, leden 1 en 2, wens ik u de volgende geaggregeerde informatie te verstrekken betreffende: — alle administratieve sancties en maatregelen opgelegd door [naam van de bevoegde autoriteit], in afdeling 1; — alle strafrechtelijke sancties opgelegd door de justitiële autoriteiten in [naam van de lidstaat], in afdeling 2, indien van toepassing; — alle administratieve onderzoeken verricht door [naam van de bevoegde autoriteit], in afdeling 3; — alle strafrechtelijke onderzoeken verricht door de justitiële autoriteiten in [naam van de lidstaat], in afdeling 4, indien van toepassing. Hoogachtend, [handtekening] Tekst van het beeld AFDELING 1 Over de verslagperiode opgelegde administratieve maatregelen en sancties (inclusief schikkingsbesluiten indien van toepassing) Aantal maatregelen en sancties Aantal personen waarop de maatregelen en sancties betrekking hebben Opgelegd (*) Gepubliceerd Waarteg-en beroep is ingesteld Natuurlijke personen Rechtspersonen Totaal administratieve maatregelen en sancties Aantal maatregelen en sancties per type inbreuk en aard van de maatregel/sanctie Geldelijke sancties (inclusief subtotaal voor teruggave indien van toepassing) Anders dan geldelijk Schikkingsbesluiten (indien van toepassing) In aantallen (+) Geaggregeerd geldelijk bedrag (*) In aantallen (+) In aantallen (+) Geaggregeerd geldelijk bedrag (**) Voor verboden op grond van artikel 14 van Verordening (EU) nr. 596/2014 Voor verboden op grond van artikel 15 van Verordening (EU) nr. 596/2014 Voor andere inbreuken (+) Omdat maatregelen en sancties op meer dan één inbreuk betrekking kunnen hebben, stemt de som van het aantal maatregelen en sancties in deze tabel mogelijk niet overeen met het totaal aantal maatregelen of sancties opgenomen in het vak onder „Opgelegd” in de vorige tabel. (*) Het verwachte cijfer betreft de sancties en maatregelen die een bevoegde autoriteit besloten heeft op te leggen. (**) Vul de waarde in euro of in de nationale valuta in. Als de sancties niet alleen betrekking hebben op inbreuken op het betrokken artikel van Verordening (EU) nr. 596/2014, maar ook op andere bepalingen, voeg dan de vermelding „GEAGGREGEERD CIJFER” toe bij elke waarde. Tekst van het beeld AFDELING 2 Overeenkomstig artikel 30, lid 1, tweede alinea, van Verordening (EU) nr. 596/2014 over de verslagperiode opgelegde strafrechtelijke sancties (indien van toepassing) (+) Omdat maatregelen en sancties op meer dan één inbreuk betrekking kunnen hebben, stemt de som van het aantal maatregelen en sancties in deze tabel mogelijk niet overeen met het totaal aantal maatregelen of sancties opgenomen in het vak onder „Opgelegd” in de vorige tabel. (*) Het verwachte cijfer betreft de sancties en maatregelen die een bevoegde autoriteit besloten heeft op te leggen. (**) Vul de waarde in euro of in de nationale valuta in. Als de sancties niet alleen betrekking hebben op inbreuken op het betrokken artikel van Verordening (EU) nr. 596/2014, maar ook op andere bepalingen, voeg dan de vermelding „GEAGGREGEERD CIJFER” toe bij elke waarde. Aantal sancties Aantal personen waarop de sancties betrekking hebben Opgelegd (*) Waartegen beroep is ingesteld Natuurlijke personen Rechtspersonen Totaal strafrechtelijke sancties Aantal sancties per type inbreuk en aard van de strafrechtelijke sanctie (+) Geldelijke (**) Gevangenisstraf Schikkingsbesluiten Andere Voor verboden op grond van artikel 14 van Verordening (EU) nr. 596/2014 Voor verboden op grond van artikel 15 van Verordening (EU) nr. 596/2014 Voor andere inbreuken Tekst van het beeld AFDELING 3 Over de verslagperiode verrichte administratieve onderzoeken (+) Sommige onderzoeken kunnen verschillende inbreuken behelzen en betrekking hebben op meer dan één persoon. Type onderzoek Aantal onderzoeken dat tijdens jaar [jjjj] lopende was (+) Resultaat van de gesloten onderzoeken Totaal Geopend Gesloten Inleiding van administratieve handhavings-procedures (inclusief schikkings-besluiten) Doorverwijzing naar de strafrechtelijke autoriteiten Andere acties (bv. verboden) Gesloten zonder verdere acties Voor verboden op grond van artikel 14 van Verordening (EU) nr. 596/2014 Voor verboden op grond van artikel 15 van Verordening (EU) nr. 596/2014 Voor ander type inbreuken Tekst van het beeld AFDELING 4 Over de verslagperiode overeenkomstig Verordening (EU) nr. 596/2014, artikel 30, lid 1, tweede alinea, verrichte strafrechtelijke onderzoeken (indien van toepassing) (+) Sommige onderzoeken kunnen verschillende inbreuken behelzen en betrekking hebben op meer dan één persoon. Type onderzoek Aantal onderzoeken dat tijdens jaar [jjjj] lopende was (+) Resultaat van de gesloten onderzoeken Totaal Geopend Gesloten Inleiding van strafrechtelijke handhavingsprocedures (inclusief schikkings-besluiten) Gesloten zonder verdere acties Andere acties (bv.: verboden) Voor verboden op grond van artikel 14 van Verordening (EU) nr. 596/2014 Voor verboden op grond van artikel 15 van Verordening (EU) nr. 596/2014 Voor ander type inbreuken BIJLAGE II Formaat voor kennisgeving van administratieve of strafrechtelijke sancties of andere administratieve maatregelen die openbaar worden gemaakt Veld Beschrijving Type Rechtskader Acroniem van de wetgevingshandeling van de Unie op grond waarvan de administratieve of strafrechtelijke sancties of andere administratieve maatregelen zijn opgelegd Verplicht Identificatiecode sanctie De door de bevoegde autoriteit ten behoeve van de kennisgeving van de administratieve of strafrechtelijke sancties of andere administratieve maatregelen toegewezen identificatiecode Facultatief Lidstaat Acroniem van de lidstaat van de bevoegde autoriteit die de sanctie of maatregel indient Verplicht Identificatiecode entiteit De identificatiecode gebruikt om een juridische entiteit waaraan een administratieve of strafrechtelijke sanctie of andere administratieve maatregelen zijn opgelegd, op unieke wijze te identificeren ingeval de entiteit een entiteit met een vergunning is op grond van het MiFID– ( 1 ) , icbe- ( 2 ) of BAB-richtlijn ( 3 ) rechtskader Facultatief (alleen voor rechtspersonen) Identificatie autoriteit Identificatiecode van de autoriteit die de sanctie of maatregel indient Verplicht Rechtskader entiteit Acroniem van de wetgevingstekst van de Unie die van toepassing is op de entiteit waaraan de administratieve of strafrechtelijke sanctie of andere administratieve maatregelen zijn opgelegd Facultatief (alleen voor rechtspersonen) Aard van de sanctie Informatie over het feit of de gemelde sanctie een strafrechtelijke sanctie, een administratieve sanctie of een administratieve maatregel is Verplicht (alleen voor sancties) Volledige naam entiteit Volledige naam van de entiteit waaraan de sanctie is opgelegd, ingeval de entiteit geen vergunning heeft op grond van het MiFID-, icbe- of BAB-richtlijnrechtskader Facultatief (alleen voor rechtspersonen) Volledige naam persoon Volledige naam van de personen aan wie een administratieve of strafrechtelijke sanctie of andere administratieve maatregelen zijn opgelegd Facultatief (alleen voor natuurlijke personen) Sanctionerende nationale bevoegde autoriteit Acroniem van de bevoegde autoriteit die de administratieve of strafrechtelijke sancties of andere administratieve maatregelen heeft opgelegd Verplicht Vrije tekst Tekst van de administratieve of strafrechtelijke sancties of andere administratieve maatregelen in een nationale taal of in het Engels Verplicht Vrije tekst Tekst van de administratieve sanctie of maatregel in het Engels Facultatief Datum De datum waarop de administratieve of strafrechtelijke sanctie of andere administratieve maatregel is opgelegd Verplicht Vervaldatum Datum waarop de gevolgen van de administratieve sanctie of maatregel aflopen Facultatief ( 1 ) Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( PB L 173 van 12.6.2014, blz. 349 ). ( 2 ) Richtlijn 2009/65/EG van het Europees Parlement en de Raad van 13 juli 2009 tot coördinatie van de wettelijke en bestuursrechtelijke bepalingen betreffende bepaalde instellingen voor collectieve belegging in effecten (icbe's) ( PB L 302 van 17.11.2009, blz. 32 ). ( 3 ) Richtlijn 2011/61/EU van het Europees Parlement en de Raad van 8 juni 2011 inzake beheerders van alternatieve beleggingsinstellingen en tot wijziging van de Richtlijnen 2003/41/EG en 2009/65/EG en van de Verordeningen (EG) nr. 1060/2009 en (EU) nr. 1095/2010 ( PB L 174 van 1.7.2011, blz. 1 ).",
  "source": "EUR LEX"
}