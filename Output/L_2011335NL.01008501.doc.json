{
  "url": "http://www.w3.org/1999/xhtml\">",
  "content": "L_2011335NL.01008501.xml 17.12.2011 NL Publicatieblad van de Europese Unie L 335/85 BESLUIT EULEX/2/2011 VAN HET POLITIEK EN VEILIGHEIDSCOMITÉ van 16 december 2011 tot verlenging van het mandaat van het hoofd van de rechtsstaatmissie van de Europese Unie in Kosovo ( 1 ) , EULEX KOSOVO (2011/849/GBVB) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( 2 ) , en met name artikel 12, lid 2, Overwegende hetgeen volgt: (1) In Gemeenschappelijk Optreden 2008/124/GBVB is bepaald dat het Politiek en Veiligheidscomité (PVC) gemachtigd is om overeenkomstig artikel 38 van het Verdrag de relevante besluiten te nemen met het oog op het politieke toezicht op en de strategische aansturing van de rechtsstaatmissie van de Europese Unie in Kosovo, EULEX KOSOVO, met inbegrip van een besluit tot benoeming van het missiehoofd. (2) De Raad heeft op 8 juni 2010 Besluit 2010/322/GBVB ( 3 ) houdende verlenging van het mandaat van EULEX KOSOVO tot en met 14 juni 2012 vastgesteld. (3) Bij Besluit 2010/431/GBVB ( 4 ) heeft het PVC, op voorstel van de hoge vertegenwoordiger van de Unie voor buitenlandse zaken en veiligheidsbeleid (HV), de heer Xavier BOUT DE MARNHAC met ingang van 15 oktober 2010 benoemd tot missiehoofd van EULEX KOSOVO. (4) Bij Besluit 2011/688/GBVB ( 5 ) heeft het PVC het mandaat van de heer Xavier BOUT DE MARNHAC als missiehoofd van EULEX KOSOVO tot en met 14 december 2011 verlengd. (5) Op 9 december 2011 heeft de hoge vertegenwoordiger voorgesteld het mandaat van de heer Xavier BOUT DE MARNHAC als missiehoofd van EULEX KOSOVO te verlengen tot 14 juni 2012, HEEFT HET VOLGENDE BESLUIT VASTGESTELD: Artikel 1 Het mandaat van de heer Xavier BOUT DE MARNHAC als missiehoofd van EULEX KOSOVO wordt verlengd tot en met 14 juni 2012. Artikel 2 Dit besluit treedt in werking op de dag waarop het wordt vastgesteld. Het is van toepassing vanaf 15 december 2011. Gedaan te Brussel, 16 december 2011. Voor het Politiek en Veiligheidscomité De voorzitter O. SKOOG ( 1 ) Uit hoofde van Resolutie 1244 (1999) van de Veiligheidsraad van de Verenigde Naties. ( 2 ) PB L 42 van 16.2.2008, blz. 92 . ( 3 ) PB L 145 van 11.6.2010, blz. 13 . ( 4 ) PB L 202 van 4.8.2010, blz. 10 . ( 5 ) PB L 270 van 15.10.2011, blz. 32 .",
  "source": "EUR LEX"
}