{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0532:NL:HTML\">",
  "content": "EUR-Lex - 31998D0532 - NL Avis juridique important | 31998D0532 98/532/EG: Beschikking van de Commissie van 8 juli 1998 betreffende bepaalde maatregelen die nodig zijn om werkzaamheden te kunnen verrichten met betrekking tot communicatie- en informatie-uitwisselingssystemen en hulpmiddelen op het gebied van het talenonderricht in het kader van het Fiscalis-programma (Beschikking nr. 888/98/EG van het Europees Parlement en de Raad houdende vaststelling van een actieprogramma ter verbetering van de stelsels van indirecte belastingen van de interne markt) (kennisgeving geschied onder nummer C(1998) 1866) Publicatieblad Nr. L 247 van 05/09/1998 blz. 0009 - 0010 BESCHIKKING VAN DE COMMISSIE van 8 juli 1998 betreffende bepaalde maatregelen die nodig zijn om werkzaamheden te kunnen verrichten met betrekking tot communicatie- en informatie-uitwisselingssystemen en hulpmiddelen op het gebied van het talenonderricht in het kader van het Fiscalis-programma (Beschikking nr. 888/98/EG van het Europees Parlement en de Raad houdende vaststelling van een actieprogramma ter verbetering van de stelsels van indirecte belastingen van de interne markt) (kennisgeving geschied onder nummer C(1998) 1866) (98/532/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking nr. 888/98/EG van het Europees Parlement en de Raad van 30 maart 1998 houdende vaststelling van een actieprogramma ter verbetering van de stelsels van indirecte belastingen van de interne markt (Fiscalis-programma) (1), inzonderheid op artikel 10, Overwegende dat de Commissie en de lidstaten zorg moeten dragen voor de werking van bestaande communicatie- en informatie-uitwisselingssystemen die zij noodzakelijk achten overeenkomstig artikel 4, lid 1, van Beschikking 888/98/EG; Overwegende dat de Commissie en de lidstaten zorg moeten dragen voor de totstandkoming en de werking van nieuwe communicatie-informatie-uitwisselingssystemen die zij noodzakelijk achten overeenkomstig artikel 4, lid 1, van Beschikking nr. 888/98/EG; Overwegende dat de lidstaten, in samenwerking met de Commissie, de noodzakelijke gemeenschappelijke hulpmiddelen voor het talenonderricht ontwikkelen overeenkomstig artikel 6 van Beschikking nr. 888/98/EG; Overwegende dat het noodzakelijk is om de vereiste bestaande en nieuwe communicatie- en informatie-uitwisselingssystemen en gemeenschappelijke hulpmiddelen voor het talenonderricht vast te stellen; Overwegende dat het noodzakelijk is dat de nodige regelingen worden getroffen zodat de Gemeenschap haar verplichtingen kan nakomen met betrekking tot deze vereiste systemen en hulpmiddelen overeenkomstig de artikelen 4, lid 1, 4, lid 2, 6, lid 1, onder c) en 8, lid 2, onder b) en c) van Beschikking nr. 888/98/EG; Overwegende dat het voor een doeltreffende en efficiënte totstandbrenging en werking van deze vereiste systemen en hulpmiddelen noodzakelijk is om de verplichtingen van de lidstaten ten aanzien van deze vereiste systemen en hulpmiddelen overeenkomstig de artikelen 4, lid 2, 4, lid 3, 6, lid 1, en 8, lid 3, onder b) duidelijk te omschrijven; Overwegende dat de afzonderlijke lidstaten ervoor moeten zorgen dat de maatregelen die zij nemen de totstandbrenging en de werking van deze vereiste systemen niet in gevaar brengen noch de belangen van de Gemeenschap en de overige lidstaten schaden; Overwegende dat het noodzakelijk is om, teneinde zorg te dragen voor een doeltreffende en efficiënte totstandbrenging en werking van deze vereiste systemen en hulpmiddelen, de maatregelen van de Gemeenschap en de lidstaten met het oog op de nakoming van hun verplichtingen met betrekking tot deze systemen en hulpmiddelen te coördineren; dat de Commissie deze coördinatie dient te verwezenlijken door het opstellen van beheersplannen voor de totstandbrenging en werking van elk systeem en elk hulpmiddel; Overwegende dat de maatregelen waarin deze beschikking voorziet in overeenstemming zijn met het advies van het Comité dat in artikel 11 van Beschikking nr. 888/98/EG van het Europees Parlement en de Raad wordt genoemd, HEEFT DE VOLGENDE BESCHIKKING GEGEVEN: Artikel 1 Werkprogramma 1. De werking van de volgende bestaande systemen en infrastructuur voor communicatie en informatie-uitwisseling wordt verzekerd: - VIES (het BTW-informatiesysteem); - CCN/CSI (systemen voor gegevensuitwisseling tussen lidstaten en Commissie), voorzover nodig om de werking van de systemen te ondersteunen die in dit lid en in lid 2 worden genoemd; - SEED (systeem voor de uitwisseling van accijnsgegevens); - het verificatiesysteem voor het goederenverkeer; - het systeem van accijnstabellen; - SCENT-Fiscaal (uitwisseling van informatie over belastingontduiking op het gebied van BTW en accijnzen). 2. De werking van de volgende nieuwe communicatie- en informatie-uitwisselingssystemen wordt verzekerd: - het vroegtijdige waarschuwingssysteem op het gebied van accijnzen. 3. Met het oog op de totstandbrenging van de volgende nieuwe communicatie- en informatie-uitwisselingssystemen en gemeenschappelijke hulpmiddelen voor het talenonderricht zullen uitvoerbaarheidsstudies en proefprojecten worden uitgevoerd: - het verkeers- en controlesysteem voor accijnsgoederen; - het communicatiesysteem voor indirecte belastingen; - meertalige hulpmiddelen en opleidingsfaciliteiten. Artikel 2 Verplichtingen van de Gemeenschap 1. Om de verplichtingen van de Gemeenschap, zoals vastgesteld in artikel 4, leden 1 en 2, artikel 6, lid 1, onder c), en artikel 8, lid 2, onder b) en c), van Beschikking nr. 888/98/EG inzake de in artikel 1 bedoelde systemen, na te komen sluit de Commissie, namens de Gemeenschap, de nodige contracten. 2. De Commissie coördineert de aspecten van de totstandbrenging en werking van de communautaire en niet-communautaire componenten van de in artikel 1 bedoelde systemen, infrastructuur en hulpmiddelen die vereist zijn ter verzekering van de algehele koppeling en interoperabiliteit van de systemen. De Commissie stelt, in samenwerking met de lidstaten, beheersplannen op met het oog op de correcte totstandbrenging en werking van deze systemen en hulpmiddelen. In deze beheersplannen worden de initiële taken en verdere werkzaamheden omschreven die door de Commissie en elke lidstaat moeten worden uitgevoerd, evenals de uiterste datum voor de uitvoering ervan en de eventuele bewijsstukken die terzake moeten worden overgelegd. Artikel 3 Verplichtingen van de lidstaten 1. De lidstaten zorgen ervoor dat zij binnen de vastgestelde uiterste data de initiële taken en lopende werkzaamheden uitvoeren die hun in de beheersplannen als bedoeld in artikel 2 zijn opgelegd. Zij brengen de Commissie verslag uit over de uitvoering van deze taken, waarbij zij de vereiste bewijsstukken overleggen. 2. De lidstaten nemen geen maatregelen met betrekking tot de totstandbrenging of de werking van de systemen als bedoeld in artikel 1 die gevolgen kunnen hebben voor hetzij de algehele koppeling en interoperabiliteit van de systemen, hetzij voor de werking ervan in het algemeen. Iedere maatregel die een lidstaat wenst te nemen en die nadelige gevolgen kan hebben op hetzij de algehele koppeling en interoperabiliteit van de systemen, hetzij op de werking ervan in het algemeen, kan slechts met voorafgaande toestemming van de Commissie worden genomen. 3. De lidstaten stellen de Commissie regelmatig in kennis van iedere maatregel die zij overeenkomstig artikel 4, lid 3, van Beschikking nr. 888/98/EG hebben genomen, en welke zij voor de volledige benutting van deze systemen in hun overheidsdiensten noodzakelijk achten. Artikel 4 Inwerkingtreding Deze beschikking treedt in werking op de dag van haar bekendmaking in het Publicatieblad van de Europese Gemeenschappen. Zij is met ingang van 1 januari 1998 van toepassing. Artikel 5 Adressanten Deze beschikking is gericht tot de lidstaten. Gedaan te Brussel, 8 juli 1998. Voor de Commissie Mario MONTI Lid van de Commissie (1) PB L 126 van 28. 4. 1998, blz. 1.",
  "source": "EUR LEX"
}