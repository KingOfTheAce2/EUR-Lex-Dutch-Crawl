{
  "url": "http://www.w3.org/1999/xhtml\">",
  "content": "L_2015206NL.01002001.xml 1.8.2015 NL Publicatieblad van de Europese Unie L 206/20 VERORDENING (EU) 2015/1328 VAN DE RAAD van 31 juli 2015 tot wijziging van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Verordening (EU) nr. 267/2012 van de Raad ( 2 ) geeft uitvoering aan de bij Besluit 2010/413/GBVB vastgestelde maatregelen. (2) Op 31 juli 2015 heeft de Raad Besluit (GBVB) 2015/1337 ( 3 ) tot wijziging van Besluit 2010/413/GBVB vastgesteld om de vrijstelling uit hoofde van artikel 20, lid 14, te verlengen tot 14 januari 2016 voor handelingen en transacties die worden verricht ten aanzien van de op de lijst geplaatste entiteiten, voor zover dat nodig is voor de uitvoering van de verplichtingen die voortvloeien uit contracten die vóór 23 januari 2012 zijn gesloten of uit aanvullende contracten die nodig zijn voor de uitvoering van deze verplichtingen indien de levering van Iraanse ruwe olie en petroleumproducten of de opbrengst daarvan bedoeld is als betaling van uitstaande bedragen in verband met contracten die gesloten zijn vóór 23 januari 2012, aan personen of entiteiten die zich bevinden op het grondgebied van de lidstaten of onder hun rechtsmacht vallen, en deze contracten uitdrukkelijk voorzien in deze betaling. (3) Deze maatregel valt onder het toepassingsgebied van het Verdrag en derhalve is regelgeving op het niveau van de Unie noodzakelijk voor de tenuitvoerlegging ervan, met name om te garanderen dat de maatregel in alle lidstaten uniform door marktdeelnemers wordt toegepast. (4) Verordening (EU) nr. 267/2012 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 28 bis, onder b), van Verordening (EU) nr. 267/2012 worden de woorden „tot 30 juni 2015” vervangen door de woorden „tot 14 januari 2016”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 juli 2015. Voor de Raad De voorzitter J. ASSELBORN ( 1 ) PB L 195 van 27.7.2010, blz. 39 . ( 2 ) Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( PB L 88 van 24.3.2012, blz. 1 ). ( 3 ) Besluit (GBVB) 2015/1337 van de Raad van 31 juli 2015 tot wijziging van Besluit 2010/413/GBVB betreffende beperkende maatregelen tegen Iran (zie bladzijde 68 van dit Publicatieblad).",
  "source": "EUR LEX"
}