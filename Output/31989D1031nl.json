{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D1031:NL:HTML\">",
  "content": "EUR-Lex - 31989D1031 - NL Avis juridique important | 31989D1031 Besluit van de President van het Hof tot instelling van een Gerecht van eerste aanleg van de Europese Gemeenschappen Publicatieblad Nr. L 317 van 31/10/1989 blz. 0048 - 0048 BESLUIT VAN DE PRESIDENT VAN HET HOF DE PRESIDENT VAN HET HOF VAN JUSTITIE, Gelet op artikel 32 quinquies van het Verdrag tot oprichting van de Europese Gemeenschap voor Kolen en Staal, Gelet op artikel 168A van het Verdrag tot oprichting van de Europese Economische Gemeenschap, Gelet op artikel 140A van het Verdrag tot oprichting van de Europese Gemeenschap voor Atoomenergie, Gelet op het besluit van de Raad van 24 oktober 1988 tot instelling van een Gerecht van eerste aanleg van de Europese Gemeenschappen, inzonderheid op artikel 13, Overwegende dat de leden van het Gerecht van eerste aanleg, door de Regeringen der Lid-Staten in onderlinge overeenstemming benoemd, de eed voor het Hof hebben afgelegd; Overwegende dat het Gerecht van eerste aanleg in staat is de hem opgedragen rechtsprekende functie te vervullen, STELT VAST : Het Gerecht van eerste aanleg van de Europese Gemeenschappen is regelmatig samengesteld . Artikel 3 van het besluit van de Raad van 24 oktober 1988 tot instelling van een Gerecht van eerste aanleg van de Europese Gemeenschappen treedt in werking op de dag van bekendmaking van dit besluit in het Publikatieblad van de Europese Gemeenschappen . Luxemburg, 11 oktober 1989 . De president van het Hof",
  "source": "EUR LEX"
}