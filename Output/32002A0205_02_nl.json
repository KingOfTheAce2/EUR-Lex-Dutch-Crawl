{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002A0205(02):NL:HTML\">",
  "content": "EUR-Lex - 32002A0205(02) - NL Avis juridique important | 32002A0205(02) Advies van de Commissie van 30 januari 2002 betreffende de voorgenomen lozing van radioactieve afvalstoffen afkomstig van de wijziging van de kerncentrale Trillo I in Spanje, overeenkomstig artikel 37 van het Euratom-Verdrag Publicatieblad Nr. C 032 van 05/02/2002 blz. 0021 - 0021 Advies van de Commissie van 30 januari 2002 betreffende de voorgenomen lozing van radioactieve afvalstoffen afkomstig van de wijziging van de kerncentrale Trillo I in Spanje, overeenkomstig artikel 37 van het Euratom-Verdrag (2002/C 32/10) (Slechts de tekst in de Spaanse taal is authentiek) Op 10 april 2001 heeft de Commissie overeenkomstig artikel 37 van het Euratom-Verdrag van de Spaanse regering de algemene gegevens ontvangen van het plan voor de lozing van radioactieve afvalstoffen als gevolg van de wijzing van de kerncentrale Trillo I. Op grond van deze gegevens en de daarop door de Spaanse regering verstrekte toelichting heeft de Commissie geconcludeerd dat het plan betrekking had op een wijzing van een bestaand plan waarover al advies was uitgebracht. Voorts heeft de Commissie in aanmerking genomen dat de tussenopslagplaats voor bestraalde splijtstoffen voortkomend uit die wijziging na de buitenbedrijfstelling en ontmanteling van de bestaande instalaltie in bedrijf kan blijven. Na raadpleging van de groep van deskundigen brengt de Commissie het volgende advies uit: a) De voorgenomen wijziging vereist geen veranderingen in de bestaande toegestane limieten voor de lozing van gasvormige en vloeibare afvalstoffen. b) De voorgenomen wijziging heeft geen gevolgen ten aanzien van de vaste radioactieve afvalstoffen afkomstig van de exploitatie van de bestaande installatie. c) De voorgenomen wijziging heeft geen gevolgen ten aanzien van onvoorziene lozingen van radioactieve stoffen na een ongeval van de aard en de omvang als beschreven in de algemene gegevens van het bestaande plan. Concluderend is de Commissie van mening dat uitvoering van het plan voor de lozing van radioactieve afvalstoffen, in welke vorm ook, als gevolg van de wijziging van de kerncentrale Trillo I in Spanje zowel onder normale bedrijfsomstandigheden als in ongevalssituaties van de omvang als aangeduid in de algemene gegevens niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}