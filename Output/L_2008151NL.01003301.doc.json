{
  "url": "http://www.w3.org/1999/xhtml\">",
  "content": "L_2008151NL.01003301.xml 11.6.2008 NL Publicatieblad van de Europese Unie L 151/33 BESLUIT VAN DE RAAD EN DE COMMISSIE van 26 mei 2008 betreffende de sluiting van het protocol bij de overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Armenië, anderzijds, om rekening te houden met de toetreding van de Republiek Bulgarije en Roemenië tot de Europese Unie (2008/429/EG, Euratom) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste volzin, artikel 55, artikel 57, lid 2, artikel 71, artikel 80, lid 2, en de artikelen 93, 94, 133 en 181 A, in samenhang met de tweede volzin van artikel 300, lid 2, en de eerste alinea van artikel 300, lid 3, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gelet op de Akte betreffende de toetredingsvoorwaarden voor de Republiek Bulgarije en Roemenië, en met name op artikel 6, lid 2, Gezien het voorstel van de Commissie, Gezien het advies van het Europees Parlement ( 1 ) , Gezien de goedkeuring van de Raad overeenkomstig artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het protocol bij de overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Armenië, anderzijds, om rekening te houden met de toetreding van de Republiek Bulgarije en Roemenië tot de Europese Unie, is op 27 juni 2007 ondertekend namens de Europese Gemeenschap en haar lidstaten, overeenkomstig Besluit 2007/547/EG ( 2 ) van de Raad. (2) In afwachting van zijn inwerkingtreding wordt het protocol met ingang van 1 januari 2007 op voorlopige basis toegepast. (3) Het protocol dient te worden goedgekeurd, BESLUITEN: Artikel 1 Het protocol bij de overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Armenië, anderzijds, om rekening te houden met de toetreding van de Republiek Bulgarije en Roemenië tot de Europese Unie wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. De tekst van het protocol is aan dit besluit gehecht ( 3 ) . Artikel 2 De voorzitter van de Raad verricht namens de Europese Gemeenschap en haar lidstaten de in artikel 3, lid 2, van het protocol ( 4 ) bedoelde kennisgeving. De voorzitter van de Commissie verricht tegelijkertijd de bedoelde kennisgeving namens de Europese Gemeenschap voor Atoomenergie. Gedaan te Brussel, 26 mei 2008. Voor de Raad De voorzitter D. RUPEL Voor de Commissie De voorzitter José Manuel BARROSO ( 1 ) Advies van 10 juli 2007 (nog niet in het Publicatieblad bekendgemaakt). ( 2 ) PB L 202 van 3.8.2007, blz. 25 . ( 3 ) PB L 202 van 3.8.2007, blz. 26 . ( 4 ) De datum van inwerkingtreding van het protocol zal door het secretariaat-generaal van de Raad worden bekendgemaakt in het Publicatieblad van de Europese Unie .",
  "source": "EUR LEX"
}