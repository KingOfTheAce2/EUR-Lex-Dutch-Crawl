{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0576:NL:HTML\">",
  "content": "EUR-Lex - 31979D0576 - NL Avis juridique important | 31979D0576 79/576/EEG: Beschikking van de Commissie van 13 juni 1979 tot ontkenning van het wetenschappelijk karakter van het apparaat genaamd ,,JMR-1 Doppler Satellite Survey Receiver\" Publicatieblad Nr. L 156 van 23/06/1979 blz. 0034 - 0034 Bijzondere uitgave in het Grieks: Hoofdstuk 02 Deel 7 blz. 0240 ++++ BESCHIKKING VAN DE COMMISSIE van 13 juni 1979 tot ontkenning van het wetenschappelijk karakter van het apparaat genaamd \" JMR-1 Doppler Satellite Survey Receiver \" ( 79/576/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige , wetenschappelijke of culturele aard ( 1 ) , Gelet op Verordening ( EEG ) nr . 3195/75 van de Commissie van 2 december 1975 tot vaststelling van de uitvoeringsbepalingen van Verordening ( EEG ) nr . 1798/75 ( 2 ) , inzonderheid op de artikelen 4 en 5 , Overwegende dat , middels schrijven van 4 december 1978 , de Britse Regering de Commissie heeft verzocht de procedure in te leiden bedoeld in de artikelen 4 en 5 van Verordening ( EEG ) nr . 3195/75 om vast te stellen of het apparaat genaamd \" JMR-1 Doppler Satellite Survey Receiver \" , bestemd om het totale gehalte aan elektronen van de ionosfeer te meten , al dan niet als wetenschappelijk apparaat dient te worden beschouwd en , indien het antwoord bevestigend luidt , of momenteel in de Gemeenschap apparaten met gelijke wetenschappelijke waarde worden vervaardigd ; Overwegende dat , overeenkomstig artikel 4 , lid 5 , van Verordening ( EEG ) nr . 3195/75 op 27 april 1979 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat bestaat uit een draagbaar ontvangst - en registratiesysteem , dat op zichzelf geen objectieve kenmerken bezit die het bijzonder geschikt maken voor zuiver wetenschappelijk onderzoek ; dat dit apparaat een bijzondere toepassing is van een instrument dat normale technische kenmerken heeft ; dat het anderzijds veelvuldig wordt gebruikt in het bijzonder om de ligging van onderzeese afzettingen van minerale oliën vast te stellen ; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen ; dat het dientengevolge niet als een wetenschappelijk apparaat kan worden beschouwd , HEEFT DE VOLGENDE BESCHIKKING GEGEVEN : Artikel 1 Het apparaat genaamd \" JMR-1 Doppler Satellite Survey Receiver \" dient niet als een wetenschappelijk apparaat beschouwd te worden . Artikel 2 Deze beschikking is gericht tot de Lid-Staten . Gedaan te Brussel , 13 juni 1979 . Voor de Commissie Etienne DAVIGNON Lid van de Commissie ( 1 ) PB nr . L 184 van 15 . 7 . 1975 , blz . 1 . ( 2 ) PB nr . L 316 van 6 . 12 . 1975 , blz . 17 .",
  "source": "EUR LEX"
}