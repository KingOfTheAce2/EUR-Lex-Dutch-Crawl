{
  "url": "http://www.w3.org/1999/xhtml\">",
  "content": "L_2006040NL.01000501.xml 11.2.2006 NL Publicatieblad van de Europese Unie L 40/5 VERORDENING (EG) N r. 241/2006 VAN DE COMMISSIE van 10 februari 2006 houdende wijziging van Verordening (EG) nr. 1004/2001 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Ingevolge de indeling van plasmaschermen voor kleurenweergave met installatiediskettes, zoals vastgesteld bij Verordening (EG) nr. 1004/2001 van de Commissie van 22 mei 2001 tot indeling van bepaalde goederen in de gecombineerde nomenclatuur ( 2 ) , worden het plasmascherm onder GN-code 8528 21 90 en de installatiediskettes onder GN-code 8524 91 00 ingedeeld. Gelet op het feit dat aantekening 6 op hoofdstuk 85 van de gecombineerde nomenclatuur met ingang van 1 januari 2002 is gewijzigd en dat het Comité voor het geharmoniseerde systeem in oktober 2004 overeenstemming heeft bereikt over de interpretatie van deze aantekening, moet Verordening (EG) nr. 1004/2001 evenwel als onjuist worden beschouwd. (2) Verordening (EG) nr. 1004/2001 dient derhalve dienovereenkomstig te worden gewijzigd. (3) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Het tweede punt in de tabel die is opgenomen in de bijlage bij Verordening (EG) nr. 1004/2001, wordt vervangen door de tekst in de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 februari 2006. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 2175/2005 ( PB L 347 van 30.12.2005, blz. 9 ). ( 2 ) PB L 140 van 24.5.2001, blz. 8 . BIJLAGE Omschrijving Indeling (GN-code) Motivering (1) (2) (3) Set, opgemaakt voor de verkoop in het klein, bevattende een kleurenmonitor met installatiediskettes en toebehoren (kabelclips, toevoerkabel, afstandsbediening (werkend op twee batterijen) en een handleiding). De monitor is van het plasmatype, met een diagonale afmeting van het scherm van 105,6 cm, totale afmetingen 103,5 cm breedte × 64 cm hoogte × 15 cm diepte, met 852 × 480 beeldpunten en met twee ingebouwde luidsprekers. De monitor is voorzien van de volgende interfaces: — drie aansluitingen voor video-ingang (composiet videosignaal); — één aansluiting voor gegevensinvoer (VGA-SVGA); — één aanlsuiting voor audio-ingang; — één besturingsaansluiting. De verschillende interfaces stellen de monitor in staat zowel gegevens in kleur weer te geven afkomstig van automatische gegevensverwerkende machines als stilstaande of bewegende beelden afkomstig van een video-opname- en videoweergaveapparaat, een DVD-speler, een videocamera, enz. 8528 21 90 De indeling is vastgesteld op basis van de algemene regels 1, 3, onder b), en 6 voor de interpretatie van de gecombineerde nomenclatuur en de tekst van de GN-codes 8528, 8528 21 en 8528 21 90. Het wezenlijke karakter van de set wordt bepaald door de monitor. De indeling onder onderverdeling 847160 is uitgesloten, omdat het product in staat is om een kleurenbeeld te reproduceren uit een composiet videosignaal (zie de GS-toelichtingen bij post 8471, onder I.D, punt 1). De indeling onder post 8531 is evenzeer uitgesloten, omdat de functie van het product niet is het weergeven van zichtbare signalen (zie de GS-toelichtingen bij post 8531, onder D).",
  "source": "EUR LEX"
}