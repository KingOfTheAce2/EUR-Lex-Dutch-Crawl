{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0312:NL:HTML\">",
  "content": "EUR-Lex - 31995D0312 - NL Avis juridique important | 31995D0312 95/312/EG: Besluit van de Raad van 24 juli 1995 inzake de sluiting van het Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen naar aanleiding van de toetreding van de Republiek Oostenrijk, de Republiek Finland en het Koninkrijk Zweden tot de Europese Unie Publicatieblad Nr. L 187 van 08/08/1995 blz. 0014 - 0021 BESLUIT VAN DE RAAD van 24 juli 1995 inzake de sluiting van het Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen naar aanleiding van de toetreding van de Republiek Oostenrijk, de Republiek Finland en het Koninkrijk Zweden tot de Europese Unie (95/312/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over het Aanvullend Protocol bij de op 14 mei 1973 in Brussel ondertekende Overeenkomst tussen de Europese Economische Gemeenschap en het Koninkrijk Noorwegen (1) teneinde rekening te houden met de toetreding van de Republiek Oostenrijk, de Republiek Finland en het Koninkrijk Zweden tot de Europese Unie; Overwegende dat dit Aanvullend Protocol dient te worden goedgekeurd, BESLUIT: Artikel 1 Het Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen naar aanleiding van de toetreding van de Republiek Oostenrijk, de Republiek Finland en het Koninkrijk Zweden tot de Europese Unie, wordt namens de Gemeenschap goedgekeurd. De tekst van het Aanvullend Protocol is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is het Aanvullend Protocol te ondertekenen teneinde daardoor de Gemeenschap te binden. Gedaan te Brussel, 24 juli 1995. Voor de Raad De Voorzitter P. SOLBES MIRA (1) PB nr. L 171 van 27. 6. 1973, blz. 2.",
  "source": "EUR LEX"
}