{
  "url": "http://www.w3.org/1999/xhtml\">",
  "content": "L_2008188NL.01002601.xml 16.7.2008 NL Publicatieblad van de Europese Unie L 188/26 BESLUIT VAN DE RAAD van 15 juli 2008 houdende wijziging van Besluit 2006/493/EG tot vaststelling van het bedrag van de steun van de Gemeenschap voor plattelandsontwikkeling voor de periode van 1 januari 2007 tot en met 31 december 2013, van de verdeling daarvan over de jaren en van het minimumbedrag dat moet worden geconcentreerd in de onder de convergentiedoelstelling vallende regio’s (2008/584/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EG) nr. 1698/2005 van de Raad van 20 september 2005 inzake steun voor plattelandsontwikkeling uit het Europees Landbouwfonds voor Plattelandsontwikkeling (ELFPO) ( 1 ) , en met name op artikel 69, lid 1, Gezien het voorstel van de Commissie, Overwegende hetgeen volgt: (1) Bij Besluit 2006/493/EG van de Raad ( 2 ) zijn vastgesteld het bedrag van de steun van de Gemeenschap voor plattelandsontwikkeling voor de periode van 1 januari 2007 tot en met 31 december 2013, de verdeling daarvan over de jaren en het minimumbedrag dat moet worden geconcentreerd in de onder de convergentiedoelstelling vallende regio’s. (2) Aangezien de begrotingsautoriteit overeenkomstig punt 48 van het interinstitutioneel akkoord tussen het Europees Parlement, de Raad en de Commissie betreffende de begrotingsdiscipline en een goed financieel beheer ( 3 ) heeft besloten tot de overdracht van bepaalde niet-gebruikte vastleggingskredieten van het jaar 2007 die waren bestemd voor de verlening van steun voor plattelandsontwikkeling op grond van Verordening (EG) nr. 1698/2005, dient Besluit 2006/493/EG te worden gewijzigd om die kredieten opnieuw toe te wijzen, nu voor de periode van 1 januari 2008 tot en met 31 december 2013. (3) Besluit 2006/493/EG moet daarom dienovereenkomstig worden gewijzigd, BESLUIT: Artikel 1 De bijlage bij Besluit 2006/493/EG wordt vervangen door de tekst in de bijlage bij het onderhavige besluit. Artikel 2 Dit besluit is van toepassing met ingang van 1 januari 2008. Gedaan te Brussel, 15 juli 2008. Voor de Raad De voorzitter M. BARNIER ( 1 ) PB L 277 van 21.10.2005, blz. 1 . Verordening laatstelijk gewijzigd bij Verordening (EG) nr. 146/2008 ( PB L 46 van 21.2.2008, blz. 1 ). ( 2 ) PB L 195 van 15.7.2006, blz. 22 . ( 3 ) PB C 139 van 14.6.2006, blz. 1 . Akkoord laatstelijk gewijzigd bij Besluit 2008/371/EG van het Europees Parlement en de Raad ( PB L 128 van 16.5.2008, blz. 8 ). BIJLAGE „BIJLAGE Totaalbedrag van de vastleggingskredieten voor de periode 2007-2013, de verdeling daarvan over de jaren en het minimumbedrag dat moet worden geconcentreerd in de onder de convergentiedoelstelling vallende regio’s ( 1 ) Prijzen van 2004 (in EUR) ( 2 ) 2007 2008 2009 2010 2011 2012 2013 Totaal Totaalbedrag voor de EU-25, Bulgarije en Roemenië 9 325 497 783 10 788 767 263 10 515 007 756 10 278 583 653 9 824 886 713 9 588 187 168 9 356 225 581 69 677 155 918 Minimumbedrag voor de onder de convergentiedoelstelling vallende regio’s 27 676 975 284 Totaalbedrag van de vastleggingskredieten voor de periode 2007-2013, de verdeling daarvan over de jaren en het minimumbedrag dat moet worden geconcentreerd in de onder de convergentiedoelstelling vallende regio’s ( 3 ) Lopende prijzen (in EUR) ( 4 ) 2007 2008 2009 2010 2011 2012 2013 Totaal Totaalbedrag voor de EU-25, Bulgarije en Roemenië 9 896 292 851 11 678 108 653 11 609 418 209 11 575 354 634 11 285 706 554 11 234 089 442 11 181 555 662 78 460 526 005 Minimumbedrag voor de onder de convergentiedoelstelling vallende regio’s 31 232 644 963 ( 1 ) Vóór de verplichte modulatie en vóór andere overdrachten uit de marktuitgaven en de rechtstreekse betalingen in het kader van het gemeenschappelijk landbouwbeleid naar plattelandsontwikkeling. ( 2 ) De vermelde bedragen zijn afgerond op de naaste gehele euro. ( 3 ) Vóór de verplichte modulatie en vóór andere overdrachten uit de marktuitgaven en de rechtstreekse betalingen in het kader van het gemeenschappelijk landbouwbeleid naar plattelandsontwikkeling. ( 4 ) De vermelde bedragen zijn afgerond op de naaste gehele euro.”",
  "source": "EUR LEX"
}