{
  "url": "http://www.w3.org/1999/xhtml\"><!--",
  "content": "CI2021393NL.01000101.xml 29.9.2021 NL Publicatieblad van de Europese Unie CI 393/1 BESLUIT VAN DE RAAD van 28 september 2021 tot benoeming van een voorzitter van een kamer van beroep en tot verlenging van de ambtstermijn van een voorzitter van een kamer van beroep van het Bureau voor intellectuele eigendom van de Europese Unie (2021/C 393 I/01) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1001 van het Europees Parlement en de Raad van 14 juni 2017 inzake het Uniemerk ( 1 ) , en met name artikel 166, leden 1 en 3, Overwegende hetgeen volgt: (1) De raad van bestuur van het Bureau voor intellectuele eigendom van de Europese Unie ( European Union Intellectual Property Office – “EUIPO”) heeft op 4 juni 2021 een lijst van kandidaten voor de functie van voorzitter van een kamer van beroep van het EUIPO bij de Raad ingediend. (2) De raad van bestuur van het EUIPO heeft op 1 juni 2021 besloten de Raad voor te stellen de ambtstermijn van de heer Sven STÜRMANN als voorzitter van een kamer van beroep van het EUIPO met ingang van 1 augustus 2022 met vijf jaar te verlengen, HEEFT HET VOLGENDE BESLUIT VASTGESTELD: Artikel 1 1.   Mevrouw Nina Maria KORJUS, geboren te Joensuu (Finland) op 30 juni 1971, wordt benoemd tot voorzitter van een kamer van beroep van het Bureau voor intellectuele eigendom van de Europese Unie ( European Union Intellectual Property Office – “EUIPO”) voor een termijn van vijf jaar. 2.   De datum waarop de in lid 1 bedoelde termijn van vijf jaar ingaat, wordt bepaald door de raad van bestuur van het EUIPO. Artikel 2 De ambtstermijn van de heer Sven STÜRMANN als voorzitter van een kamer van beroep van het EUIPO wordt verlengd voor een periode van vijf jaar die ingaat op 1 augustus 2022 en eindigt op 31 juli 2027. Artikel 3 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 28 september 2021. Voor de Raad De voorzitster S. KUSTEC ( 1 ) PB L 154 van 16.6.2017, blz. 1 .",
  "source": "EUR LEX"
}