{
  "url": "http://www.w3.org/1999/xhtml\">",
  "content": "L_2021377NL.01003301.xml 25.10.2021 NL Publicatieblad van de Europese Unie L 377/33 BESLUIT (GBVB) 2021/1866 VAN DE RAAD van 22 oktober 2021 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo en tot intrekking van Gemeenschappelijk Standpunt 2008/369/GBVB ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB vastgesteld. (2) Op 29 juni 2021 heeft de Veiligheidsraad van de Verenigde Naties (VN) Resolutie 2582 (2021) aangenomen, waarbij een wijziging wordt aangebracht in de criteria voor de aanwijzing van personen en entiteiten waarvoor de beperkende maatregelen van de punten 9 en 11 van Resolutie 1807 (2008) van de VN-Veiligheidsraad gelden. (3) Voor de uitvoering van bepaalde maatregelen is verder optreden van de Unie nodig. (4) Besluit 2010/788/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 3, lid 1, van Besluit 2010/788/GBVB wordt punt i) vervangen door: “i) het plannen, aansturen of steunen van aanvallen tegen vredeshandhavers van MONUSCO of personeel van de Verenigde Naties, met inbegrip van leden van de Groep deskundigen, of tegen medisch personeel of humanitaire hulpverleners, of het deelnemen aan die aanvallen;”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 22 oktober 2021. Voor de Raad De voorzitter G. DOVŽAN ( 1 ) PB L 336 van 21.12.2010, blz. 30 .",
  "source": "EUR LEX"
}