{
  "url": "http://www.w3.org/1999/xhtml\">",
  "content": "L_2009061NL.01001701.xml 5.3.2009 NL Publicatieblad van de Europese Unie L 61/17 BESCHIKKING VAN DE RAAD van 10 februari 2009 houdende wijziging van bijlage 2, overzicht A, van de Gemeenschappelijke Visuminstructies aan de diplomatieke en consulaire beroepsposten, met betrekking tot de visumplicht voor houders van Indonesische diplomatieke en dienstpaspoorten (2009/171/EG) DE RAAD VAN DE EUROPESE UNIE, Gelet op Verordening (EG) nr. 789/2001 van de Raad van 24 april 2001 tot verlening van uitvoeringsbevoegdheden aan de Raad met betrekking tot bepaalde gedetailleerde voorschriften en praktische procedures voor de behandeling van visumaanvragen ( 1 ) , en met name artikel 1, lid 1, Gezien het initiatief van Oostenrijk, Overwegende hetgeen volgt: (1) Bijlage 2, overzicht A, van de Gemeenschappelijke Visuminstructies aan de diplomatieke en consulaire beroepsposten ( 2 ) bevat de lijst van staten wier onderdanen in één of meer Schengenstaten niet visumplichtig zijn voor zover zij houder zijn van een diplomatiek, officieel of dienstpaspoort, en wel visumplichtig zijn voor zover zij houder zijn van een gewoon paspoort. (2) Oostenrijk wenst houders van Indonesische diplomatieke en dienstpaspoorten vrij te stellen van de visumplicht. Derhalve moeten de Gemeenschappelijke Visuminstructies dienovereenkomstig worden gewijzigd. (3) Overeenkomstig de artikelen 1 en 2 van het Protocol betreffende de positie van Denemarken, dat is gehecht aan het Verdrag betreffende de Europese Unie en het Verdrag tot oprichting van de Europese Gemeenschap, neemt Denemarken niet deel aan de vaststelling van deze beschikking en is het niet gebonden door of onderworpen aan de toepassing ervan. Aangezien er met deze beschikking wordt beoogd voort te bouwen op het Schengenacquis krachtens de bepalingen van titel IV van het derde deel van het Verdrag tot oprichting van de Europese Gemeenschap, beslist Denemarken op grond van artikel 5 van genoemd protocol binnen een termijn van zes maanden nadat de Raad deze beschikking heeft vastgesteld, of het deze in zijn nationale wetgeving zal omzetten. (4) Wat IJsland en Noorwegen betreft, vormt deze beschikking een ontwikkeling van de bepalingen van het Schengenacquis als bedoeld in de door de Raad van de Europese Unie, de Republiek IJsland en het Koninkrijk Noorwegen gesloten overeenkomst inzake de wijze waarop laatstgenoemde wordt betrokken bij de uitvoering, de toepassing en de ontwikkeling van het Schengenacquis ( 3 ) , die vallen onder artikel 1, punt B, van Besluit 1999/437/EG van de Raad van 17 mei 1999 inzake bepaalde toepassingsbepalingen van die overeenkomst ( 4 ) . (5) Deze beschikking vormt een ontwikkeling van bepalingen van het Schengenacquis waaraan het Verenigd Koninkrijk niet deelneemt, overeenkomstig Besluit 2000/365/EG van de Raad van 29 mei 2000 betreffende het verzoek van het Verenigd Koninkrijk van Groot-Brittannië en Noord-Ierland deel te mogen nemen aan enkele van de bepalingen van het Schengenacquis ( 5 ) ; het Verenigd Koninkrijk neemt derhalve niet deel aan de vaststelling van deze beschikking en is hieraan niet gebonden, noch onderworpen aan de toepassing ervan. (6) Deze beschikking vormt een ontwikkeling van bepalingen van het Schengenacquis waaraan Ierland niet deelneemt, overeenkomstig Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan enkele van de bepalingen van het Schengenacquis ( 6 ) ; Ierland neemt derhalve niet deel aan de vaststelling van deze beschikking en is hieraan niet gebonden noch onderworpen aan de toepassing ervan. (7) Wat Zwitserland betreft, houdt deze beschikking een ontwikkeling in van de bepalingen van het Schengenacquis in de zin van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 7 ) , die vallen onder het gebied bedoeld in artikel 1, punt B, van Besluit 1999/437/EG, gelezen in samenhang met artikel 3 van Besluit 2008/146/EG van de Raad ( 8 ) . (8) Wat Liechtenstein betreft, houdt deze beschikking een ontwikkeling in van de bepalingen van het Schengenacquis in de zin van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis, die vallen onder het gebied bedoeld in artikel 1, punt B, van Besluit 1999/437/EG, gelezen in samenhang met artikel 3 van de Besluit 2008/261/EG van de Raad ( 9 ) . (9) Voor Cyprus vormt deze beschikking een op het Schengenacquis voortbouwend of anderszins daaraan gerelateerd rechtsbesluit in de zin van artikel 3, lid 2, van de Toetredingsakte van 2003. (10) Deze beschikking is een rechtshandeling die voortbouwt op het Schengenacquis of daaraan is verbonden als bedoeld in artikel 4, lid 2, van de Toetredingsakte van 2005, HEEFT DE VOLGENDE BESCHIKKING VASTGESTELD: Artikel 1 In bijlage 2, overzicht A, van de Gemeenschappelijke Visuminstructies worden de letters „D” en „S” ingevoegd in de kolom „AT” bij Indonesië. Artikel 2 Deze beschikking is van toepassing met ingang van 1 maart 2009. Artikel 3 Deze beschikking is gericht tot de lidstaten, overeenkomstig het Verdrag tot oprichting van de Europese Gemeenschap. Gedaan te Brussel, 10 februari 2009. Voor de Raad De voorzitter M. KALOUSEK ( 1 ) PB L 116 van 26.4.2001, blz. 2 . ( 2 ) PB C 326 van 22.12.2005, blz. 1 . ( 3 ) PB L 176 van 10.7.1999, blz. 36 . ( 4 ) PB L 176 van 10.7.1999, blz. 31 . ( 5 ) PB L 131 van 1.6.2000, blz. 43 . ( 6 ) PB L 64 van 7.3.2002, blz. 20 . ( 7 ) PB L 53 van 27.2.2008, blz. 52 . ( 8 ) PB L 53 van 27.2.2008, blz. 1 . ( 9 ) PB L 83 van 26.3.2008, blz. 3 .",
  "source": "EUR LEX"
}