{
  "url": "http://www.w3.org/1999/xhtml\">",
  "content": "L_2020341NL.01000101.xml 15.10.2020 NL Publicatieblad van de Europese Unie L 341/1 UITVOERINGSVERORDENING (EU) 2020/1480 VAN DE RAAD van 14 oktober 2020 tot uitvoering van Verordening (EU) 2018/1542 betreffende beperkende maatregelen tegen de proliferatie en het gebruik van chemische wapens DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2018/1542 van de Raad van 15 oktober 2018 betreffende beperkende maatregelen tegen de proliferatie en het gebruik van chemische wapens ( 1 ) , en met name artikel 12, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 oktober 2018 Verordening (EU) 2018/1542 vastgesteld. (2) Op 20 augustus 2020 werd Aleksej Navalny, een prominente oppositieleider in Rusland, met ernstige gezondheidsklachten opgenomen in een ziekenhuis in Omsk (Russische Federatie). (3) Op 22 augustus 2020 werd Aleksej Navalny overgebracht naar Berlijn (Duitsland), waar hij grondig werd onderzocht. (4) Op 2 september 2020 maakte de regering van de Bondsrepubliek Duitsland bekend dat een gespecialiseerd laboratorium van het Duitse federale leger bewijs had gevonden dat Aleksej Navalny was vergiftigd met een neurotoxisch middel van de novitsjokgroep. Die bevinding werd vervolgens bevestigd door laboratoria in Frankrijk en Zweden, zoals bekendgemaakt op 14 september 2020. (5) De Europese Raad veroordeelde in zijn conclusies van 1 en 2 oktober 2020 de moordaanslag op Aleksej Navalny. Het gebruik van chemische wapens is een grove schending van het internationaal recht. De Europese Raad riep de autoriteiten van de Russische Federatie op tot volledige samenwerking met de Organisatie voor het verbod van chemische wapens om te zorgen voor een onpartijdig internationaal onderzoek en de verantwoordelijken voor de rechter te brengen. (6) In dat verband, en gezien de aanhoudende dreiging die uitgaat van de proliferatie en het gebruik van chemische wapens, moeten zes personen en één entiteit worden opgenomen op de lijst van natuurlijke personen en rechtspersonen, entiteiten en lichamen die zijn onderworpen aan de beperkende maatregelen in bijlage I bij Verordening (EU) 2018/1542. (7) Bijlage I bij Verordening (EU) 2018/1542 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2018/1542 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 oktober 2020. Voor de Raad De voorzitter M. ROTH ( 1 ) PB L 259 van 16.10.2018, blz. 12 . BIJLAGE De volgende personen en entiteit worden toegevoegd aan de lijst in bijlage I bij Verordening (EU) 2018/1542; A. NATUURLIJKE PERSONEN Naam Identificatiegegevens Motivering Datum van plaatsing op de lijst „10. Andrei Veniaminovich YARIN (Андрей Вениаминович ЯРИН) Geslacht: mannelijk Geboortedatum: 13 februari 1970 Geboorteplaats: Nizhny Tagil Nationaliteit: Russisch Titel: Hoofd van het presidentieel directoraat binnenlands beleid Andrei Yarin is hoofd van het presidentieel directoraat binnenlands beleid in het presidentieel kabinet in de Russische Federatie. In deze functie is hij belast met het opstellen en uitvoeren van interne politieke richtsnoeren. Andrei Yarin kreeg ook een rol in een taskforce in het kabinet van de president waarvan de taak was de invloed van Alexei Navalny in de Russische samenleving teniet te doen via activiteiten om hem in diskrediet te brengen. Alexei Navalny is het mikpunt van systematische intimidatie en repressie door de staat en het gerechtelijk apparaat in de Russische Federatie vanwege zijn prominente rol in de politieke oppositie. 15.10.2020 De autoriteiten van de Russische Federatie hielden de activiteiten van Alexei Navalny nauwlettend in de gaten tijdens zijn reis naar Siberië in augustus 2020. Op 20 augustus 2020 werd hij ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. In deze omstandigheden kan redelijkerwijs worden geconcludeerd dat de vergiftiging van Alexei Navalny uitsluitend mogelijk was met toestemming van het presidentieel kabinet. Gezien zijn leidinggevende rol in dat kabinet is Andrei Yarin daarom verantwoordelijk voor het aansporen en ondersteunen van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. 11. Sergei Vladilenovich KIRIYENKO (Сергей Владиленович КИРИЕНКО) Geslacht: mannelijk Geboortedatum: 26 juli 1962 Geboorteplaats: Sukhumi Nationaliteit: Russisch Titel: Eerste adjunct-chef-staf van het presidentieel kabinet Sergei Kiriyenko is de eerste adjunct-chef-staf van het presidentieel kabinet van de Russische Federatie. In deze functie is hij verantwoordelijk voor binnenlandse zaken, waaronder politieke groepen en activiteiten. Alexei Navalny is het mikpunt van systematische intimidatie en repressie door de staat en het gerechtelijk apparaat in de Russische Federatie vanwege zijn prominente rol in de politieke oppositie. De autoriteiten van de Russische Federatie hielden de activiteiten van Alexei Navalny nauwlettend in de gaten tijdens zijn reis naar Siberië in augustus 2020. Op 20 augustus 2020 werd hij ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. 15.10.2020 In deze omstandigheden kan redelijkerwijs worden geconcludeerd dat de vergiftiging van Alexei Navalny uitsluitend mogelijk was met toestemming van het presidentieel kabinet. Gezien zijn leidinggevende rol in dat kabinet is Sergei Kiriyenko daarom verantwoordelijk voor het aansporen en ondersteunen van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. 12. Sergei Ivanovich MENYAILO (Сергей Иванович МЕНЯЙЛО) Geslacht: mannelijk Geboortedatum: 22 augustus 1960 Geboorteplaats: Alagir Nationaliteit: Russisch Titel: Gevolmachtigde vertegenwoordiger van de president van de Russische Federatie in het federaal district Siberië Sergei Menyailo is de gevolmachtigde vertegenwoordiger van de president van de Russische Federatie in het federaal district Siberië, en in deze hoedanigheid is hij belast met de uitoefening van de grondwettelijke bevoegdheden van de president, daarbij inbegrepen de uitvoering van binnenlands en buitenlands beleid van de staat. Sergei Menyailo is tevens een niet-permanent lid van de veiligheidsraad van de Russische Federatie. Alexei Navalny is het mikpunt van systematische intimidatie en repressie door de staat en het gerechtelijk apparaat in de Russische Federatie vanwege zijn prominente rol in de politieke oppositie. 15.10.2020 De autoriteiten van de Russische Federatie hielden de activiteiten van Alexei Navalny nauwlettend in de gaten tijdens zijn reis naar Siberië in augustus 2020. Op 20 augustus 2020 werd hij ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. In deze omstandigheden kan redelijkerwijs worden geconcludeerd dat de vergiftiging van Alexei Navalny uitsluitend mogelijk was met toestemming van het presidentieel kabinet. Gezien zijn leidinggevende rol als vertegenwoordiger van dat kabinet in het federaal district Siberië is Sergei Menyailo daarom verantwoordelijk voor het aansporen en ondersteunen van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. 13. Aleksandr Vasilievich BORTNIKOV (Александр Васильевич БОРТНИКОВ) Geslacht: mannelijk Geboortedatum: 15 november 1951 Geboorteplaats: Perm Nationaliteit: Russisch Titel: Directeur van de Federale Veiligheidsdienst van de Russische Federatie Alexandr Bortnikov is directeur van de Federale Veiligheidsdienst van de Russische Federatie, en in die hoedanigheid is hij verantwoordelijk voor de activiteiten van het belangrijkste veiligheidsorgaan in Rusland. Alexei Navalny is het mikpunt van systematische intimidatie en repressie door de staat en het gerechtelijk apparaat in de Russische Federatie vanwege zijn prominente rol in de politieke oppositie. De Federale Veiligheidsdienst van de Russische Federatie hield de activiteiten van Alexei Navalny nauwlettend in de gaten tijdens zijn reis naar Siberië in augustus 2020. Op 20 augustus 2020 werd hij ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. 15.10.2020 Gelet op deze omstandigheden en rekening houdend met het feit dat Alexei Navalny onder toezicht stond op het moment van zijn vergiftiging, kan redelijkerwijs worden geconcludeerd dat de vergiftiging uitsluitend mogelijk was met betrokkenheid van de Federale Veiligheidsdienst. Gezien zijn leidinggevende rol in de Federale Veiligheidsdienst is Alexandr Bortnikov daarom verantwoordelijk voor het ondersteunen van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. 14. Pavel Anatolievich POPOV (Павел Анатольевич ПОПОВ) Geslacht: mannelijk Geboortedatum: 1 januari 1957 Geboorteplaats: Krasnoyarsk Nationaliteit: Russisch Titel: Viceminister van Defensie van de Russische Federatie. Pavel Popov is de viceminister in het Ministerie van Defensie van de Russische Federatie, en in die hoedanigheid draagt hij algemene verantwoordelijkheid voor onderzoeksactiviteiten. Dit omvat het toezicht op en de ontwikkeling van de wetenschappelijke en technische vermogens van het ministerie, met inbegrip van de ontwikkeling van potentieel en de modernisering van bestaande wapens en militaire uitrusting. Het Russische Ministerie van Defensie nam na het uiteenvallen van de Sovjet-Unie de verantwoordelijkheid voor de voorraden chemische wapens op zich, met de taak deze veilig op te slaan totdat de vernietiging ervan kon worden voltooid. 15.10.2020 Op 20 augustus 2020 werd Alexei Navalny ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. Gelet op de algemene verantwoordelijkheid van het Ministerie van Defensie voor de veilige opslag en de vernietiging van chemische wapens, kan het gebruik van chemische wapens op het grondgebied van de Russische Federatie alleen het resultaat zijn van doelbewust handelen of nalatigheid van het Ministerie van Defensie en de politieke leiders ervan. Gezien zijn leidinggevende rol in het Ministerie van Defensie van de Russische Federatie is Pavel Popov daarom verantwoordelijk voor het assisteren van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. 15. Aleksei Yurievich KRIVORUCHKO (Алексей Юрьевич КРИВОРУЧКО) Geslacht: mannelijk Geboortedatum: 17 juli 1975 Geboorteplaats: Stavropol Nationaliteit: Russisch Titel: Viceminister van Defensie van de Russische Federatie. Aleksei Krivoruchko is de viceminister in het Ministerie van Defensie van de Russische Federatie met de algemene verantwoordelijkheid voor wapentuig. Dit omvat het toezicht op de wapenvoorraden en de militaire uitrusting van het ministerie. Hij is verantwoordelijk voor de verwijdering ervan in het kader van de aan het Ministerie van Defensie toegewezen uitvoering van internationale verdragen. Het Russische Ministerie van Defensie nam na het uiteenvallen van de Sovjet-Unie de verantwoordelijkheid voor de voorraden chemische wapens op zich, met de taak deze veilig op te slaan totdat de vernietiging ervan kon worden voltooid. 15.10.2020’ Op 20 augustus 2020 werd Alexei Navalny ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. Gelet op de algemene verantwoordelijkheid van het Ministerie van Defensie voor de veilige opslag en de vernietiging van chemische wapens, kan het gebruik van chemische wapens op het grondgebied van de Russische Federatie alleen het resultaat zijn van doelbewust handelen of nalatigheid van het Ministerie van Defensie en de politieke leiders ervan. Gezien zijn leidinggevende rol in het Ministerie van Defensie van de Russische Federatie is Aleksei Krivoruchko daarom verantwoordelijk voor het assisteren van de personen die Alexei Navalny vergiftigden met het neurotoxisch middel van de Novitchokgroep of daarbij betrokken waren. Die vergiftiging vormt een gebruik van chemische wapens in de zin van het Verdrag chemische wapens. B. RECHTSPERSONEN, ENTITEITEN EN LICHAMEN Naam Identificatiegegevens Motivering Datum van plaatsing op de lijst „2. State Scientific Research Institute for Organic Chemistry and Technology (GosNIIOKhT) (Государственный научно-исследовательский институт органической химии и технологии) Adres: Shosse Entuziastov 23, 11 124  Moscow, Moscow Oblast, Rusland Telefoon: +7 (495) 673 7530 Fax: +7 (495) 673 2218 Web: http://gosniiokht.ru E-mail: dir@gosniiokht.ru Het State Scientific Research Institute for Organic Chemistry and Technology (GosNIIOKhT) is een federaal onderzoeksinstituut verantwoordelijk voor het vernietigen van de voorraden chemische wapens uit de tijd van de Sovjet-Unie. In zijn oorspronkelijke rol, vóór 1994, was het instituut betrokken bij de ontwikkeling en de productie van chemische wapens, waaronder het neurotoxisch middel dat nu bekendstaat als \"Novitchok\". Vanaf 1994 nam dezelfde faciliteit deel aan het overheidsprogramma voor de vernietiging van de voorraden chemische wapens uit de tijd van de Sovjet-Unie. 15.10.2020’ Op 20 augustus 2020 werd Alexei Navalny ernstig ziek en moest hij worden opgenomen in een ziekenhuis in Omsk in de Russische Federatie. Op 22 augustus werd hij overgebracht naar een ziekenhuis in Berlijn in Duitsland. Een gespecialiseerd laboratorium in Duitsland vond nadien duidelijk bewijs, ook bevestigd door laboratoria in Frankrijk en Zweden, dat Alexei Navalny werd vergiftigd met een neurotoxisch middel van de Novitchokgroep. Alleen overheidsinstanties in de Russische Federatie hebben toegang tot dit neurotoxische middel. Het feit dat een neurotoxisch middel van de Novitchokgroep gebruikt is, is dus slechts mogelijk omdat het instituut tekort is geschoten in zijn verantwoordelijkheid om de voorraden chemische wapens te vernietigen.",
  "source": "EUR LEX"
}