{
  "url": "http://www.w3.org/1999/xhtml\"><!--",
  "content": "L_2023151NL.01000501.xml 12.6.2023 NL Publicatieblad van de Europese Unie L 151/5 UITVOERINGSVERORDENING (EU) 2023/1142 VAN DE COMMISSIE van 9 juni 2023 tot wijziging van de Uitvoeringsverordeningen (EU) 2020/761 en (EU) 2020/1988 wat betreft de hoeveelheden die mogen worden ingevoerd in het kader van bepaalde tariefcontingenten ingevolge de overeenkomst tussen de Europese Unie en de Verenigde Staten van Amerika DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187, Overwegende hetgeen volgt: (1) Uitvoeringsverordening (EU) 2020/761 van de Commissie ( 2 ) bevat de regels voor het beheer van tariefcontingenten voor de invoer en uitvoer van landbouwproducten die onder een stelsel van invoer- en uitvoercertificaten vallen, en bevat specifieke voorschriften. (2) Bij Uitvoeringsverordening (EU) 2020/1988 van de Commissie ( 3 ) zijn regels vastgesteld voor het beheer van invoertariefcontingenten die bestemd zijn om te worden gebruikt in chronologische volgorde van de data van aanvaarding van de douaneaangiften (beginsel “wie het eerst komt, het eerst maalt”). (3) Bij de Overeenkomst tussen de Europese Unie en de Verenigde Staten van Amerika uit hoofde van artikel XXVIII van de Algemene Overeenkomst betreffende tarieven en handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2023/912 van de Raad ( 4 ) , worden de hoeveelheden gewijzigd van een aantal producten die in het kader van bepaalde voor de Verenigde Staten geopende tariefcontingenten en bepaalde voor alle andere landen geopende tariefcontingenten mogen worden ingevoerd. Het gaat om de tariefcontingenten met de volgende volgnummers: 09.0035, 09.0040, 09.0041, 09.0055, 09.0056, 09.0059, 09.0070, 09.0073, 09.0083, 09.0089, 09.0093, 09.0094, 09.0123, 09.0147, 09.4002, 09.4038, 09.4116, 09.4123, 09.4127 en 09.4170. (4) De wijzigingen uit hoofde van die overeenkomst moeten worden verwerkt in de bijlagen bij de Uitvoeringsverordeningen (EU) 2020/761 en (EU) 2020/1988. (5) De Uitvoeringsverordeningen (EU) 2020/761 en (EU) 2020/1988 moeten daarom dienovereenkomstig worden gewijzigd. (6) Er zijn overgangsbepalingen nodig om te verduidelijken hoe moet worden omgegaan met situaties die zich kunnen voordoen als gevolg van de wijzigingen van de hoeveelheden producten die in het kader van de betrokken tariefcontingenten zullen worden ingevoerd. Dit betreft tariefcontingenten die worden beheerd in perioden die in deelperioden zijn verdeeld. Het betreft ook tariefcontingenten die worden beheerd volgens het beginsel “wie het eerst komt, het eerst maalt”, wanneer de wijziging van de hoeveelheden leidt tot hetzij een verhoging van de hoeveelheid van een tariefcontingent dat was uitgeput, hetzij een verlaging van de beschikbare hoeveelheid van een tariefcontingent voor producten die reeds in de Unie in het vrije verkeer waren gebracht. (7) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijzigingen van Uitvoeringsverordening (EU) 2020/761 De bijlagen II, III, VIII en X worden gewijzigd overeenkomstig bijlage I bij deze verordening. Artikel 2 Wijziging van Uitvoeringsverordening (EU) 2020/1988 Bijlage I wordt gewijzigd overeenkomstig bijlage II bij deze verordening. Artikel 3 Overgangsbepalingen 1.   Wat de bij artikel 1 ingevoerde wijzigingen betreft, wordt, wanneer de tariefcontingentperiode van een bepaald tariefcontingent reeds op de dag van inwerkingtreding van deze verordening is ingegaan, het verschil tussen de nieuwe hoeveelheid en de reeds toegewezen hoeveelheid beschikbaar gesteld: a) vanaf de eerste aanvraagperiode na de inwerkingtreding van deze verordening, indien de tariefcontingentperiode niet in deelperioden is verdeeld; b) volgens de specifieke regels die van toepassing zijn op elk tariefcontingent, indien het tariefcontingent een periode heeft die in deelperioden is verdeeld. Indien een of meer deelperioden op het moment van inwerkingtreding van deze verordening reeds zijn verstreken, wordt het verschil tussen de nieuwe beschikbare hoeveelheid in de deelperioden die vóór de inwerkingtreding van deze verordening zijn verstreken en de daadwerkelijk toegewezen hoeveelheid beschikbaar gesteld vanaf de eerste aanvraagperiode na de inwerkingtreding van deze verordening. 2.   Wat de bij artikel 2 ingevoerde wijzigingen betreft, wordt het verschil tussen de nieuwe hoeveelheid en de hoeveelheid die reeds vóór de inwerkingtreding van deze verordening in het vrije verkeer is gebracht, vanaf de datum van inwerkingtreding van deze verordening ter beschikking gesteld. Indien, in geval van een verhoging van de in bijlage I bij Uitvoeringsverordening (EU) 2020/1988 vastgestelde hoeveelheid, de desbetreffende tariefcontingentperiode op de dag van inwerkingtreding van de onderhavige verordening reeds is aangevangen en de eerder beschikbare hoeveelheid is opgebruikt, wordt het verschil tussen de nieuwe en de vorige hoeveelheid aan de marktdeelnemers toegewezen in chronologische volgorde van de datum van aanvaarding van de douaneaangifte voor het vrije verkeer. Marktdeelnemers die hun goederen buiten het contingent hebben ingevoerd vóór de inwerkingtreding van deze verordening en die in aanmerking komen voor de toewijzing van de extra hoeveelheid, krijgen het verschil tussen het reeds betaalde recht en het contingentrecht terugbetaald. Indien, in geval van een verlaging van de in bijlage I bij Uitvoeringsverordening (EU) 2020/1988 vastgestelde hoeveelheid, de desbetreffende tariefcontingentperiode op de dag van inwerkingtreding van de onderhavige verordening reeds is aangevangen en er reeds een grotere hoeveelheid in het vrije verkeer is gebracht dan de nieuwe hoeveelheid, hoeven de marktdeelnemers geen aanvullend recht te betalen voor de binnen het contingent ingevoerde hoeveelheden die de nieuwe beschikbare hoeveelheden overschrijden. Artikel 4 Inwerkingtreding en toepassing Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Artikel 1 is van toepassing vanaf de eerste periode voor de indiening van certificaataanvragen die ingaat na de inwerkingtreding van deze verordening. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juni 2023. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 3 ) Uitvoeringsverordening (EU) 2020/1988 van de Commissie van 11 november 2020 tot vaststelling van uitvoeringsbepalingen voor de Verordeningen (EU) nr. 1308/2013 en (EU) nr. 510/2014 van het Europees Parlement en de Raad wat betreft het beheer van invoertariefcontingenten volgens het beginsel “wie het eerst komt, het eerst maalt” ( PB L 422 van 14.12.2020, blz. 4 ). ( 4 ) Besluit (EU) 2023/912 van de Raad van 25 april 2023 betreffende de sluiting, namens de Unie, van de Overeenkomst tussen de Europese Unie en de Verenigde Staten van Amerika op grond van artikel XXVIII van de Algemene Overeenkomst betreffende tarieven en handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 119 van 5.5.2023, blz. 1 ). BIJLAGE I De bijlagen I, II, III, VIII en X bij Uitvoeringsverordening (EU) 2020/761 worden als volgt gewijzigd: 1) In bijlage I wordt de rij van het tariefcontingent met volgnummer 09.4170 geschrapt. 2) In bijlage II wordt in de tabel van het tariefcontingent met volgnummer 09.4123 de rij “Hoeveelheid in kg” vervangen door: “ Hoeveelheid in kg 572 000 000  kg” 3) Bijlage III wordt als volgt gewijzigd: a) in de tabel met betrekking tot het tariefcontingent met volgnummer 09.4116 wordt de rij “Hoeveelheid in kg” vervangen door: “ Hoeveelheid in kg 1 910 000  kg, als volgt verdeeld: 1 910 000  kg voor deelperiode 1 januari tot en met 30 juni Overdracht van vorige deelperioden, voor de deelperiode van 1 juli tot en met 31 augustus Overdracht van vorige deelperioden, voor de deelperiode van 1 september tot en met 31 december” b) in de tabel met betrekking tot het tariefcontingent met volgnummer 09.4127 wordt de rij “Hoeveelheid in kg” vervangen door: “ Hoeveelheid in kg 25 772 000  kg, als volgt verdeeld: 7 153 000  kg voor de deelperiode van 1 januari tot en met 31 maart 11 466 000  kg voor de deelperiode van 1 april tot en met 30 juni 7 153 000  kg voor de deelperiode van 1 juli tot en met 31 augustus Overdracht van vorige deelperioden, voor de deelperiode van 1 september tot en met 30 september” 4) In bijlage VIII wordt in de tabel van het tariefcontingent met volgnummer 09.4002 de rij “Hoeveelheid in kg” vervangen door: “ Hoeveelheid in kg 10 500 000  kg productgewicht, als volgt verdeeld: De hoeveelheid die per deelperiode beschikbaar is, komt overeen met één twaalfde van de totale hoeveelheid” 5) Bijlage X wordt als volgt gewijzigd: a) in de tabel met betrekking tot het tariefcontingent met volgnummer 09.4038 wordt de rij “Hoeveelheid in kg” vervangen door: “ Hoeveelheid in kg 5 720 000  kg productgewicht, als volgt verdeeld: 25 % voor elke deelperiode” b) de rij van het tariefcontingent met volgnummer 09.4170 wordt geschrapt. BIJLAGE II Bijlage I bij Uitvoeringsverordening (EU) 2020/1988 wordt als volgt gewijzigd: 1) De rubriek “Tariefcontingenten in de sector granen” wordt als volgt gewijzigd: a) in de tabel met betrekking tot het tariefcontingent met volgnummer 09.0073 wordt de rij “Hoeveelheid” vervangen door: “ Hoeveelheid 2 800 000  kg (nettogewicht)” b) in de tabel met betrekking tot het tariefcontingent met volgnummer 09.0089 wordt de rij “Hoeveelheid” vervangen door: “ Hoeveelheid 1 732 000  kg (nettogewicht)” c) in de tabel met betrekking tot het tariefcontingent met volgnummer 09.0070 wordt de rij “Hoeveelheid” vervangen door: “ Hoeveelheid 2 700 000  kg (nettogewicht)” 2) In de rubriek “Tariefcontingenten in de sector rijst” wordt in de tabel van het tariefcontingent met volgnummer 09.0083 de rij “Hoeveelheid” vervangen door: “ Hoeveelheid 7 000  kg” 3) De rubriek “Tariefcontingenten in de sector groenten en fruit” wordt als volgt gewijzigd: a) in de tabel met betrekking tot het tariefcontingent met volgnummer 09.0094 wordt de rij “Hoeveelheid” vervangen door: “ Hoeveelheid 472 000  kg” b) in de tabel met betrekking tot het tariefcontingent met volgnummer 09.0056 wordt de rij “Hoeveelheid” vervangen door: “ Hoeveelheid 1 244 000  kg” c) in de tabel met betrekking tot het tariefcontingent met volgnummer 09.0059 wordt de rij “Hoeveelheid” vervangen door: “ Hoeveelheid 647 000  kg” d) in de tabel met betrekking tot het tariefcontingent met volgnummer 09.0035 wordt de rij “Hoeveelheid” vervangen door: “ Hoeveelheid 9 770 000  kg” e) in de tabel met betrekking tot het tariefcontingent met volgnummer 09.0040 wordt de rij “Hoeveelheid” vervangen door: “ Hoeveelheid 151 000  kg” f) in de tabel met betrekking tot het tariefcontingent met volgnummer 09.0041 wordt de rij “Hoeveelheid” vervangen door: “ Hoeveelheid 86 223 000  kg” 4) In de rubriek “Tariefcontingenten in de sector verwerkte groenten en fruit” wordt in de tabel van het tariefcontingent met volgnummer 09.0093 de rij “Hoeveelheid” vervangen door: “ Hoeveelheid 6 551 000  kg” 5) In de rubriek “Tariefcontingenten in de sector melk en zuivelproducten” wordt in de tabel van het tariefcontingent met volgnummer 09.0147 de rij “Hoeveelheid” vervangen door: “ Hoeveelheid 62 917 000  kg” 6) In de rubriek “Tariefcontingenten in de sector varkensvlees” wordt in de tabel van het tariefcontingent met volgnummer 09.0123 de rij “Hoeveelheid” vervangen door: “ Hoeveelheid 4 786 000  kg” 7) In de rubriek “Tariefcontingenten in de sector van de andere in afdeling 2 van deel XXIV van bijlage I bij Verordening (EU) nr. 1308/2013 genoemde producten” wordt in de tabel van het tariefcontingent met volgnummer 09.0055 de rij “Hoeveelheid” vervangen door: “ Hoeveelheid 4 295 000  kg”",
  "source": "EUR LEX"
}