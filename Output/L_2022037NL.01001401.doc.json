{
  "url": "http://www.w3.org/1999/xhtml\">",
  "content": "L_2022037NL.01001401.xml 18.2.2022 NL Publicatieblad van de Europese Unie L 37/14 UITVOERINGSVERORDENING (EU) 2022/213 VAN DE COMMISSIE van 8 februari 2022 tot annulering van de registratie van de beschermde geografische aanduiding “Salaisons fumées, marque nationale Grand-Duché de Luxembourg” (BGA) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 54, lid 1, Overwegende hetgeen volgt: (1) In artikel 7, lid 1, van Gedelegeerde Verordening (EU) nr. 664/2014 van de Commissie ( 2 ) is bepaald dat de in de artikelen 49 tot en met 52 van Verordening (EU) nr. 1151/2012 vastgestelde procedure van overeenkomstige toepassing is op de annulering van een registratie als bedoeld in artikel 54, lid 1, van die verordening. (2) Op grond van artikel 50, lid 2, punt a), van Verordening (EU) nr. 1151/2012, in samenhang met artikel 7, lid 1, van Gedelegeerde Verordening (EU) nr. 664/2014 van de Commissie, is de door Luxemburg toegezonden aanvraag tot annulering van de registratie van de beschermde geografische aanduiding (BGA) “Salaisons fumées, marque nationale Grand-Duché de Luxembourg” bekendgemaakt in het Publicatieblad van de Europese Unie ( 3 ) . (3) Aangezien bij de Commissie geen bezwaren zijn ingediend overeenkomstig artikel 51 van Verordening (EU) nr. 1151/2012, moet de naam “Salaisons fumées, marque nationale Grand-Duché de Luxembourg” (BGA) worden geschrapt uit het register van beschermde oorsprongsbenamingen en beschermde geografische aanduidingen. (4) Op grond van de laatste alinea van artikel 54, lid 1, van Verordening (EU) nr. 1151/2012 worden dergelijke annuleringen vastgesteld volgens de in artikel 57, lid 2, van die verordening bedoelde onderzoeksprocedure. (5) De in deze verordening vervatte maatregel is in overeenstemming met het advies van het Comité inzake de kwaliteit van landbouwproducten, HEEFT DE VOLGENDE VERORDENING VASTGESTELD: Artikel 1 De registratie van de naam “Salaisons fumées, marque nationale Grand-Duché de Luxembourg” (BGA) wordt geannuleerd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 februari 2022. Voor de Commissie De voorzitter Ursula VON DER LEYEN ( 1 ) PB L 343 van 14.12.2012, blz. 1 . ( 2 ) Gedelegeerde Verordening (EU) nr. 664/2014 van de Commissie van 18 december 2013 tot aanvulling van Verordening (EU) nr. 1151/2012 van het Europees Parlement en de Raad betreffende de vaststelling van de symbolen van de Unie voor beschermde oorsprongsbenamingen, beschermde geografische aanduidingen en gegarandeerde traditionele specialiteiten en betreffende bepaalde voorschriften inzake het betrekken, bepaalde procedurebepalingen en bepaalde aanvullende overgangsregels ( PB L 179 van 19.6.2014, blz. 17 ). ( 3 ) PB C 334 van 20.8.2021, blz. 28 .",
  "source": "EUR LEX"
}