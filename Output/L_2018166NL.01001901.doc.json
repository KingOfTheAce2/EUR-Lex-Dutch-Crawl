{
  "url": "http://www.w3.org/1999/xhtml\">",
  "content": "L_2018166NL.01001901.xml 3.7.2018 NL Publicatieblad van de Europese Unie L 166/19 BESLUIT (GBVB) 2018/943 VAN DE RAAD van 29 juni 2018 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 25 november 2005 Gemeenschappelijk Optreden 2005/889/GBVB ( 1 ) tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) vastgesteld. (2) De Raad heeft op 4 juli 2017 Besluit (GBVB) 2017/1193 ( 2 ) vastgesteld, waarbij Gemeenschappelijk Optreden 2005/889/GBVB werd gewijzigd en verlengd tot en met 30 juni 2018. (3) Op grond van de strategische evaluatie van EU BAM Rafah dient de missie met nog eens twaalf maanden te worden verlengd, tot en met 30 juni 2019. (4) Gemeenschappelijk Optreden 2005/889/GBVB moet derhalve dienovereenkomstig worden gewijzigd. (5) EU BAM Rafah zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag kan hinderen, HEEFT HET VOLGENDE BESLUIT VASTGESTELD: Artikel 1 Gemeenschappelijk Optreden 2005/889/GBVB wordt als volgt gewijzigd: 1) Aan artikel 13, lid 1, wordt de volgende alinea toegevoegd: „Het financiële referentiebedrag dat de uitgaven in verband met EU BAM Rafah voor de periode van 1 juli 2018 tot en met 30 juni 2019 moet dekken, is 2 040 000 EUR.”. 2) In artikel 16 wordt de tweede alinea vervangen door: „Het verstrijkt op 30 juni 2019.”. Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 1 juli 2018. Gedaan te Brussel, 29 juni 2018. Voor de Raad De voorzitter E. ZAHARIEVA ( 1 ) Gemeenschappelijk Optreden 2005/889/GBVB van 25 november 2005 tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L 327 van 14.12.2005, blz. 28 ). ( 2 ) Besluit (GBVB) 2017/1193 van de Raad van 4 juli 2017 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L 172 van 5.7.2017, blz. 12 ).",
  "source": "EUR LEX"
}