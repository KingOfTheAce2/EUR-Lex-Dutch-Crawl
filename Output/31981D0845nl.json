{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0845:NL:HTML\">",
  "content": "EUR-Lex - 31981D0845 - NL Avis juridique important | 31981D0845 81/845/EEG: Beschikking van de Commissie van 8 oktober 1981 waarbij wordt vastgesteld dat het apparaat genaamd ,,PACKARD-2425 Tri-Carb Spectrometer with teleprinter\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 314 van 04/11/1981 blz. 0017 - 0017 BESCHIKKING VAN DE COMMISSIE van 8 oktober 1981 waarbij wordt vastgesteld dat het apparaat genaamd \"PACKARD-2425 Tri-Carb Spectrometer with teleprinter\" niet met vrijstelling van de rechten van het gemeenschappelijk douanetarief mag worden ingevoerd (81/845/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 3 april 1981, Italië de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd \"PACKARD-2425 Tri-Carb Spectrometer with teleprinter\", bestemd om gebruikt te worden bij het onderzoek inzake afwijkingen op het gebied van de endocriene klieren en het metabolisme, met speciale nadruk op stoornissen in het groeiproces, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79 op 9 juli 1981 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een spectrometer met vloeibare scintillatie is ; dat dit apparaat, gezien zijn objectieve technische kenmerken zoals de nauwkeurigheid van het analysespectrum alsmede het gebruik dat ervan wordt gemaakt, bijzonder geschikt is voor het wetenschappelijk onderzoek ; dat bovendien soortgelijke apparaten hoofdzakelijk gebruikt worden bij wetenschappelijke activiteiten ; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd ; dat dit in het bijzonder het geval is met het apparaat \"SL 4000\" vervaardigd door Intertechnique, 78370 Plaisir, Frankrijk, met het apparaat \"PW 4540\" vervaardigd door Philips Nederland BV, Boschdijk 525, Eindhoven, Nederland, en met het apparaat \"Isocap 300\" vervaardigd door G.D. Searle Nederland BV, Wiegerbruinlaan 75, Uithoorn, Nederland, HEEFT DE VOLGENDE BESCHIKKING GEGEVEN: Artikel 1 Het apparaat genaamd \"PACKARD-2425 Tri-Carb Spectrometer with teleprinter\" waarop de aanvraag van Italië van 3 april 1981 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 8 oktober 1981. Voor de Commissie Karl-Heinz NARJES Lid van de Commissie  (1) PB nr. L 184 van 15.7.1975, blz. 1. (2) PB nr. L 134 van 31.5.1979, blz. 1. (3) PB nr. L 318 van 13.12.1979, blz. 32.",
  "source": "EUR LEX"
}