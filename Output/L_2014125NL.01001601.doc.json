{
  "url": "http://www.w3.org/1999/xhtml\">",
  "content": "L_2014125NL.01001601.xml 26.4.2014 NL Publicatieblad van de Europese Unie L 125/16 BESLUIT VAN DE RAAD van 27 oktober 2009 betreffende de ondertekening van de Kaderovereenkomst inzake een breed partnerschap en samenwerking tussen de Europese Gemeenschap en haar lidstaten, enerzijds, en de Republiek Indonesië, anderzijds (2014/229/EU) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap, en met name de artikelen 133 en 181 in samenhang met artikel 300, lid 2, Gezien het voorstel van de Commissie, Overwegende hetgeen volgt: (1) Op 25 november 2004 heeft de Raad de Commissie gemachtigd om met de Republiek Indonesië te onderhandelen over een kaderovereenkomst inzake partnerschap en samenwerking (hierna de „overeenkomst” genoemd). (2) De overeenkomst moet worden ondertekend, onder voorbehoud van sluiting op een later tijdstip, BESLUIT: Artikel 1 De ondertekening van de Kaderovereenkomst inzake een breed partnerschap en samenwerking tussen de Europese Gemeenschap en haar lidstaten, enerzijds, en de Republiek Indonesië, anderzijds, wordt goedgekeurd namens de Gemeenschap, onder voorbehoud van het besluit van de Raad betreffende de sluiting van de overeenkomst. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Gemeenschap te ondertekenen. Gedaan te Luxemburg, 27 oktober 2009. Voor de Raad De voorzitter C. BILDT",
  "source": "EUR LEX"
}