{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1298:NL:HTML\">",
  "content": "EUR-Lex - 32003R1298 - NL Avis juridique important | 32003R1298 Verordening (EG) nr. 1298/2003 van de Commissie van 22 juli 2003 tot aanvulling van de bĳlage bĳ Verordening (EG) nr. 2400/96 betreffende de inschrĳving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen met \"Φοινίκι Λακωνίας\" (\"Finiki Lakonias\") Publicatieblad Nr. L 184 van 23/07/2003 blz. 0003 - 0004 Verordening (EG) nr. 1298/2003 van de Commissie van 22 juli 2003 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen met \"Φοινίκι Λακωνίας\" (\"Finiki Lakonias\") DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 806/2003(2), en met name op artikel 6, leden 3, 4 en 5, Overwegende hetgeen volgt: (1) Griekenland heeft op grond van artikel 5 van Verordening (EEG) nr. 2081/92 bij de Commissie een aanvraag tot registratie van de benaming \"Φοινίκι Λακωνίας\" (\"Finiki Lakonias\") als beschermde oorsprongsbenaming ingediend. (2) Overeenkomstig artikel 6, lid 1, van bovengenoemde verordening is geconstateerd dat deze aanvraag aan alle eisen van die verordening voldoet, en met name alle in artikel 4 van die verordening bedoelde gegevens bevat. (3) Na de bekendmaking in het Publicatieblad van de Europese Gemeenschappen(3) heeft Italië op grond van artikel 7 van Verordening (EEG) nr. 2081/92 bij de Commissie bezwaar aangetekend. Dit bezwaar, dat betrekking had op de bepaling in het productdossier die voorzag in de mogelijkheid om het product buiten het betrokken geografisch gebied te bottelen, werd niet geacht ontvankelijk in de zin van artikel 7, lid 4, van Verordening (EEG) nr. 2081/92 te zijn, daar er niet was in aangetoond dat niet was voldaan aan de in artikel 2 van die verordening bedoelde voorwaarden. Er is bij de Commissie geen ander bezwaar ingediend met betrekking tot de benaming \"Φοινίκι Λακωνίας\" (\"Finiki Lakonias\") na de bekendmaking ervan in het Publicatieblad van de Europese Gemeenschappen. (4) De benaming dient derhalve te worden ingeschreven in het \"Register van beschermde oorsprongsbenamingen en beschermde geografische aanduidingen\" en dus in de hele Gemeenschap te worden beschermd als een beschermde oorsprongsbenaming. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 1291/2003(5). (6) De in deze verordening vervatte maatregelen zijn in overeenstemming met het advies van het Comité dat is opgericht op grond van artikel 15 van Verordening (EEG) nr. 2081/92, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benaming, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" wordt ingeschreven als beschermde oorsprongsbenaming (BOB). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 juli 2003. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 122 van 16.5.2003, blz. 1. (3) PB C 180 van 26.6.2001, blz. 10. (4) PB L 327 van 17.12.1996, blz. 11. (5) PB L 181 van 19.7.2003, blz. 12. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Oliën en vetten Olijfolie GRIEKENLAND - \"Φοινίκι Λακωνίας\" (\"Finiki Lakonias\") (BOB).",
  "source": "EUR LEX"
}