{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1984:NL:HTML\">",
  "content": "EUR-Lex - 32003R1984 - NL Avis juridique important | 32003R1984 Verordening (EG) nr. 1984/2003 van de Raad van 8 april 2003 tot invoering in de Gemeenschap van een regeling voor de statistische registratie van blauwvintonĳn, zwaardvis en grootoogtonĳn Publicatieblad Nr. L 295 van 13/11/2003 blz. 0001 - 0042 Verordening (EG) nr. 1984/2003 van de Raad van 8 april 2003 tot invoering in de Gemeenschap van een regeling voor de statistische registratie van blauwvintonijn, zwaardvis en grootoogtonijn DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 37, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) De Gemeenschap is sinds 14 november 1997, ingevolge Besluit 86/238/EEG van de Raad(3), verdragsluitende partij bij het Internationaal Verdrag voor de instandhouding van Atlantische tonijnen, dat op 14 mei 1966 te Rio de Janeiro is ondertekend en is gewijzigd bij het protocol gehecht aan de op 10 juli 1984 te Parijs ondertekende Slotakte van de conferentie van gevolmachtigden van de staten die partij zijn bij het verdrag (hierna \"het ICCAT-verdrag\" genoemd). (2) Bij het ICCAT-verdrag wordt een kader vastgesteld voor de regionale samenwerking op het gebied van de instandhouding en het beheer van de bestanden van tonijnachtigen en verwante soorten in de Atlantische Oceaan en de aangrenzende zeeën, door de instelling van een Internationale Commissie voor de instandhouding van tonijnachtigen in de Atlantische Oceaan, hierna \"de ICCAT\" genoemd, en door de vaststelling van aanbevelingen voor de instandhouding en het beheer in het verdragsgebied, die voor de verdragsluitende partijen bindend worden. (3) In het kader van de voorschriften voor de grootoogtonijn- en zwaardvisbestanden en om de kwaliteit en de betrouwbaarheid van de statistische gegevens te verbeteren en de uitbreiding van illegale visserijactiviteiten tegen te gaan, heeft de ICCAT een aanbeveling aangenomen betreffende de vaststelling van een programma voor een statistisch document voor grootoogtonijn, enerzijds, en een aanbeveling betreffende de vaststelling van een programma voor een statistisch document voor Atlantische zwaardvis, anderzijds. Daar deze aanbevelingen voor de Gemeenschap bindend zijn geworden, moeten ze door haar ten uitvoer worden gelegd. (4) Bij Besluit 95/399/EG van de Raad(4) is de toetreding van de Gemeenschap tot de Overeenkomst tot oprichting van de Commissie voor de tonijnvisserij in de Indische Oceaan goedgekeurd. Bij deze overeenkomst wordt een kader vastgesteld ter versterking van de internationale samenwerking voor de instandhouding en de rationele exploitatie van tonijn en verwante soorten in de Indische Oceaan, via de oprichting van de Commissie voor tonijn in de Indische Oceaan, hierna \"de IOTC\" genoemd, en de vaststelling door deze organisatie van resoluties inzake de instandhouding en het beheer in het bevoegheidsgebied van de IOTC, die voor de overeenkomstsluitende partijen bindend worden. (5) De IOTC heeft een resolutie aangenomen tot instelling van een programma voor een statistisch document voor grootoogtonijn. Daar deze resolutie voor de Gemeenschap bindend is geworden, moet ze door haar ten uitvoer worden gelegd. (6) De eerder door de ICCAT aangenomen aanbevelingen en resolutie betreffende het programma voor een statistisch document voor blauwvintonijn zijn in Gemeenschapsrecht omgezet bij Verordening (EG) nr. 858/94 van de Raad van 12 april 1994 tot invoering van een regeling voor de statistische registratie van blauwvintonijn (Thunnus thynnus) in de Gemeenschap(5). Met het oog op een betere leesbaarheid en een uniforme toepassing van de bepalingen inzake de statistische documenten, is het dienstig Verordening (EG) nr. 858/94 in te trekken en alle betrokken bepalingen te bundelen in de onderhavige verordening. (7) De voor de tenuitvoerlegging van deze verordening vereiste maatregelen moeten worden vastgesteld overeenkomstig Besluit 1999/468/EG van de Raad van 28 juni 1999 tot vaststelling van de voorwaarden voor de uitoefening van de aan de Commissie verleende uitvoeringsbevoegdheden(6), HEEFT DE VOLGENDE VERORDENING VASTGESTELD: HOOFDSTUK 1 ALGEMENE BEPALINGEN Artikel 1 Doel Bij deze verordening worden de algemene beginselen en de voorwaarden vastgesteld voor de toepassing door de Gemeenschap: a) van de programma's voor een statistisch document voor blauwvintonijn (Thunnus thynnus), zwaardvis (Xiphias gladius) en grootoogtonijn (Thunnus obesus) die door de Internationale Commissie voor de instandhouding van tonijnachtigen in de Atlantische Oceaan (hierna \"de ICCAT\" genoemd) zijn vastgesteld; b) van het programma voor een statistisch document voor grootoogtonijn (Thunnus obesus) dat door de Commissie voor de tonijnvisserij in de Indische Oceaan (hierna \"de IOTC\" genoemd) is vastgesteld. Artikel 2 Werkingssfeer Deze verordening is van toepassing op de in artikel 1 genoemde blauwvintonijn, zwaardvis en grootoogtonijn die a) door een communautair vaartuig of door een communautaire producent is gevangen, of b) in de Gemeenschap is ingevoerd, of c) vanuit de Gemeenschap naar een derde land is uitgevoerd of wederuitgevoerd. Deze verordening is niet van toepassing op grootoogtonijn die is gevangen door vaartuigen die vissen met de zegen of met de hengel (met aas), en die hoofdzakelijk bestemd is voor de conservenfabrieken in het toepassingsgebied van de Overeenkomst tot oprichting van de Commissie voor de tonijnvisserij in de Indische Oceaan (hierna de IOTC-Overeenkomst genoemd) en het Internationaal Verdrag voor de instandhouding van tonijnachtigen in de Atlantische Oceaan (hierna \"het ICCAT-Verdrag\" genoemd). Artikel 3 Definities Voor de toepassing van deze verordening wordt verstaan onder: a) blauwvintonijn: vissen van de soort Thunnus thynnus van de in bijlage I genoemde Taric-codes; b) zwaardvis: vissen van de soort Xiphias gladius van de in bijlage II genoemde Taric-codes; c) grootoogtonijn: vissen van de soort Thunnus obesus van de in bijlage III genoemde Taric-codes; d) visserij: de vangst, door een vaartuig met het oog op de aanlanding, overlading of inkooiing of door een producent met behulp van een tonnaar, van vissen die tot een van de in artikel 1 genoemde soorten behoren; e) communautaire producent: natuurlijke persoon of rechtspersoon die productiemiddelen inzet ter verkrijging van visserijproducten met het oog op de eerste afzet ervan op de markt; f) invoer: de in artikel 4, punten 16 a) tot en met 16 f), van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek(7) bedoelde douaneprocedures. HOOFDSTUK 2 STATISTISCHE REGISTRATIE Deel 1 Verplichtingen van de lidstaat bij invoer Artikel 4 Statistisch document voor invoer 1. Elke hoeveelheid vis van een van de in artikel 1 genoemde soorten die vanuit een derde land op het grondgebied van de Gemeenschap wordt ingevoerd, moet vergezeld gaan van een statistisch document dat is opgesteld volgens het model - in bijlage IV voor blauwvintonijn, - in bijlage V voor zwaardvis, - in bijlage VI of in bijlage VII voor grootoogtonijn. 2. Het statistisch document voor invoer moet aan de volgende voorwaarden voldoen: a) het moet alle gegevens bevatten als bedoeld in de relevante, in lid 1 genoemde bijlagen, alsmede alle vereiste handtekeningen van de betrokken marktdeelnemers, die voor de meegedeelde gegevens aansprakelijk zijn; b) het moet worden gewaarmerkt: i) wanneer de vis is gevangen door een vaartuig: door een door de vlaggenstaat van het vaartuig dat de vis heeft gevangen gevolmachtigde functionaris of door een andere door deze staat gevolmachtigde persoon of instelling. Voor de in bijlage IV b genoemde derde landen kan deze waarmerking worden verricht door een daartoe door deze landen erkende instelling; ii) wanneer de vis is gevangen met behulp van een tonnaar: door een door de lidstaat in de territoriale wateren waarvan de vis is gevangen gevolmachtigde functionaris; iii) voor zwaardvis, blauwvintonijn en grootoogtonijn die zijn gevangen door een vaartuig dat vist op grond van een charterovereenkomst: door een door de staat van uitvoer gevolmachtigde functionaris of een andere door deze staat gevolmachtigde persoon of instelling; iv) voor door in de bijlagen VIII a en VIII b vermelde vaartuigen gevangen grootoogtonijn: door een functionaris van de regering van Japan of van Taïwan of door een andere daartoe door deze regeringen gevolmachtigde persoon. 3. Het statistisch document wordt afgegeven aan de bevoegde instanties van de lidstaat waar het product in het vrije verkeer wordt gebracht. 4. De lidstaten zorgen ervoor dat hun douaneautoriteiten of andere bevoegde officiële functionarissen alle documenten, met inbegrip van het statistisch document, betreffende de invoer van alle vissen van een van de in lid 1 genoemde soorten opvragen en onderzoeken. Deze autoriteiten kunnen ook de inhoud van de lading onderzoeken, teneinde de juistheid van de in voornoemde documenten vermelde gegevens te verifiëren. 5. Invoer van vis van een van de in artikel 1 genoemde soorten is verboden indien de betrokken lading niet vergezeld gaat van het overeenkomstige statistisch document voor invoer, dat is gewaarmerkt en ingevuld overeenkomstig het bepaalde in de leden 1 en 2. Deel 2 Verplichtingen van de lidstaat bij uitvoer Artikel 5 Statistisch document voor uitvoer 1. Elke hoeveelheid vis van één van de in artikel 1 genoemde soorten die door een communautair vaartuig of een communautaire producent is gevangen en naar een derde land wordt uitgevoerd moet vergezeld gaan van een statistisch document dat is opgesteld volgens het model - in bijlage IVa voor blauwvintonijn; - in bijlage V voor zwaardvis; - in bijlage VI of in bijlage VII voor grootoogtonijn. 2. Het statistisch document voor uitvoer moet aan de volgende voorwaarden voldoen: a) het moet alle gegevens bevatten die zijn voorgeschreven bij de betrokken bijlagen als bedoeld in lid 1, alsmede alle vereiste handtekeningen van de betrokken marktdeelnemers, die voor de meegedeelde gegevens aansprakelijk zijn; b) het moet worden gewaarmerkt: i) hetzij door de bevoegde autoriteiten van de vlaggenstaat, ii) hetzij door de bevoegde autoriteiten van een andere lidstaat waarin de producten zijn aangeland, op voorwaarde dat de overeenkomstige hoeveelheden uit de Gemeenschap worden uitgevoerd vanaf het grondgebied van de lidstaat waar ze zijn aangeland. Deze lidstaat zendt de vlaggenlidstaat binnen twee maanden een afschrift van het gewaarmerkte statistische document. 3. De lidstaten zorgen ervoor dat hun douaneautoriteiten of andere bevoegde officiële functionarissen alle documenten, met inbegrip van het statistisch document, betreffende de uitvoer, van alle partijen vis van een van de in artikel 1 bedoelde soorten opvragen en onderzoeken. Deze autoriteiten kunnen ook de inhoud van elke lading onderzoeken om de juistheid van de in voornoemde documenten vermelde gegevens te verifiëren. 4. Elke lidstaat deelt de Commissie de gegevens betreffende zijn bevoegde autoriteiten als bedoeld in lid 2, onder b), mee. De Commissie brengt deze informatie ter kennis van de andere lidstaten. 5. De uitvoer van vis van één van de in artikel 1 genoemde soorten is verboden indien de betrokken lading niet vergezeld gaat van het overeenkomstige statistisch document voor uitvoer, dat is gewaarmerkt en ingevuld overeenkomstig het bepaalde in de leden 1 en 2. Deel 3 Verplichtingen van de lidstaat bij wederuitvoer Artikel 6 Wederuitvoercertificaat 1. Elke hoeveelheid vis van één van de in artikel 1 genoemde soorten die a) na in de Gemeenschap te zijn ingevoerd, wederuitgevoerd wordt naar een derde land of b) vanaf een derde land op het grondgebied van de Gemeenschap wordt ingevoerd na door het betrokken derde land te zijn wederuitgevoerd, moet vergezeld gaan van een wederuitvoercertificaat. Het wederuitvoercertificaat wordt opgesteld volgens het model in a) bijlage IX voor blauwvintonijn; b) bijlage X voor zwaardvis; c) bijlage XI of bijlage XII voor grootoogtonijn. 2. Het wederuitvoercertificaat moet aan de volgende voorwaarden voldoen: a) het moet alle in de relevante bijlagen als vermeld in lid 1, tweede alinea, voorgeschreven gegevens bevatten, alsmede alle vereiste handtekeningen van de relevante marktdeelnemers, die voor de meegedeelde gegevens aansprakelijk zijn; b) het moet gewaarmerkt zijn door de bevoegde autoriteiten van de lidstaat van waaruit wordt voorgenomen de wederuitvoer te verrichten of door de bevoegde autoriteiten van het derde land vanaf hetwelk de wederuitvoer heeft plaatsgevonden; c) het moet vergezeld gaan van een naar behoren gewaarmerkte kopie van het in artikel 4 bedoelde statistisch document voor invoer. 3. De lidstaten die de wederuitvoercertificaten waarmerken overeenkomstig het bepaalde in lid 2, onder b), eisen dat de wederuitvoerders de vereiste documenten overleggen waaruit blijkt dat de wederuitgevoerde ladingen vis overeenstemmen met de oorspronkelijk ingevoerde ladingen. De lidstaten verstrekken de vlaggenstaat of de staat van uitvoer, op verzoek, een afschrift van het wederuitvoercertificaat. 4. Het wederuitvoercertificaat wordt afgegeven aan de bevoegde autoriteiten van de lidstaat van invoer of van wederuitvoer. 5. De lidstaten zorgen ervoor dat de douaneautoriteiten of andere bevoegde officiële functionarissen alle documenten, met inbegrip van het wederuitvoercertificaat, betreffende de wederuitvoer van vis van één van de in artikel 1 genoemde soorten opvragen en onderzoeken. Deze autoriteiten kunnen ook de inhoud van elke lading onderzoeken, teneinde de juistheid van de in voornoemde documenten vermelde gegevens te verifiëren. 6. Wederuitvoer en invoer na wederuitvoer van vis van één van de in artikel 1 genoemde soorten is verboden, indien de betrokken lading niet vergezeld gaat van het overeenkomstige wederuitvoercertificaat dat is gewaarmerkt en ingevuld overeenkomstig het bepaalde in de leden 1 en 2. Artikel 7 Opeenvolgende wederuitvoerverrichtingen 1. Elke hoeveelheid vis van één van de in artikel 1 genoemde soorten die wederuitgevoerd wordt na reeds eerder wederuitgevoerd te zijn geweest, gaat vergezeld van een nieuw wederuitvoercertificaat, dat is gevalideerd en ingevuld overeenkomstig het bepaalde in artikel 6, leden 1 en 2. Artikel 6, leden 3 tot en met 6, is van toepassing. 2. Het in lid 1 bedoelde nieuw wederuitvoercertificaat gaat vergezeld van een gewaarmerkt conform afschrift van de naar behoren gewaarmerkte vorige wederuitvoercertificaten die de lading vergezelden. HOOFDSTUK 3 MEDEDELING VAN GEGEVENS Artikel 8 Informatie betreffende de waarmerking Elke lidstaat deelt de Commissie, uiterlijk 30 dagen na de inwerkingtreding van deze verordening, een model van zijn statistische documenten en van zijn wederuitvoercertificaten mee. Hij deelt de Commissie ook alle gegevens betreffende de waarmerking en, te gelegener tijd, elke eventuele wijziging die hierin wordt aangebracht mee, aan de hand van de volgende modellen: a) het ICCAT-model in bijlage XIII, voor blauwvintonijn, zwaardvis en grootoogtonijn; b) het IOTC-model in bijlage XIV, voor grootoogtonijn. Artikel 9 Mededeling van de gegevens 1. De lidstaten die vis van een van de in artikel 1 genoemde soorten invoeren, uitvoeren of wederuitvoeren delen de Commissie vóór 15 maart, voor de periode van 1 juli tot en met 31 december van het voorafgaande jaar, en vóór 15 september, voor de periode van 1 januari tot en met 30 juni van het lopende jaar, een verslag mee over a) de hoeveelheden van elke commerciële aanbiedingsvorm van vis van één van de in artikel 1 genoemde soorten die op hun grondgebied zijn ingevoerd, uitgesplitst naar land van oorsprong, plaats van de vangst en type van het gebruikte vistuig, b) de hoeveelheden van elke commerciële aanbiedingsvorm van vis van een van de in artikel 1 genoemde soorten die op hun grondgebied zijn ingevoerd na door een derde land te zijn wederuitgevoerd, uitgesplitst naar land van oorsprong, aard van de vangst en gebruikt vistuig. 2. Het in het voorgaande lid bedoelde verslag bevat de gegevens die zijn voorgeschreven bij a) bijlage XV voor blauwvintonijn; b) bijlage XVI voor zwaardvis; c) bijlage XVII of bijlage XVIII voor grootoogtonijn. Artikel 10 Nationaal verslag De lidstaten die vis van een van de in artikel 1 genoemde soorten uitvoeren verifiëren dat de door de Commissie meegedeelde invoergegevens overeenstemmen met hun eigen gegevens. Zij delen het resultaat van deze verificatie aan de Commissie mee in het in artikel 9 van Verordening (EG) nr. 1936/2001 van de Raad van 27 september 2001 tot vaststelling van technische maatregelen voor de instandhouding van bepaalde over grote afstanden trekkende visbestanden(8) bedoelde nationaal verslag. HOOFDSTUK 4 SLOTBEPALINGEN Artikel 11 Wijziging van de bijlagen De bijlagen kunnen, overeenkomstig de procedure van artikel 12, lid 2, worden gewijzigd om te voldoen aan de instandhoudingsmaatregelen van de ICCAT en de IOTC die voor de Gemeenschap bindend zijn geworden. Artikel 12 Procedure van het comité 1. De Commissie wordt bijgestaan door het Comité van beheer voor de visserij en de aquacultuur dat is ingesteld bij artikel 30 van Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid(9). 2. Indien naar dit lid wordt verwezen, zijn de artikelen 4 en 7 van Besluit 1999/468/EG van toepassing. De in artikel 4, lid 3, van Besluit 1999/468/EG bedoelde termijn wordt vastgesteld op één maand. 3. Het comité stelt zijn reglement van orde vast. Artikel 13 Intrekking 1. Verordening (EG) nr. 858/94 wordt ingetrokken. 2. De verwijzingen naar de ingetrokken verordening worden geacht te zijn gedaan naar deze verordening en moeten worden gelezen volgens de concordantietabel in bijlage XIX. Artikel 14 Inwerkingtreding Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 8 april 2003. Voor de Raad De voorzitter G. Drys (1) PB C 331 E van 31.12.2002, blz. 128. (2) Advies van 12 februari 2003 (nog niet verschenen in het Publicatieblad). (3) PB L 162 van 18.6.1986, blz. 33. (4) PB L 236 van 5.10.1995, blz. 24. (5) PB L 99 van 19.4.1994, blz. 1. Verordening gewijzigd bij Verordening (EG) nr. 1446/1999 (PB L 167 van 2.7.1999, blz. 1). (6) PB L 184 van 17.7.1999, blz. 23. (7) PB L 302 van 19.10.1992, blz. 1. Verordening laatstelijk gewijzigd bij Verordening (EG) nr. 2700/2000 (PB L 311 van 12.12.2000, blz. 17). (8) PB L 263 van 3.10.2001, blz. 1. (9) PB L 358 van 31.12.2002, blz. 59. BIJLAGE I IN ARTIKEL 3, ONDER a), BEDOELDE PRODUCTEN Onverminderd de algemene regels voor de interpretatie van de gecombineerde nomenclatuur worden de bewoordingen van de omschrijving van de goederen geacht slechts als aanwijzing te gelden. In het kader van deze bijlage is de draagwijdte van de Taric-codes van toepassing, zoals geldend op de datum waarop deze verordening wordt vastgesteld. Taric-code 0301 99 90 60 0302 35 10 00 0302 35 90 00 0303 45 11 00 0303 45 13 00 0303 45 19 00 0303 45 90 00 0304 10 38 60 0304 10 98 50 0304 20 45 10 0304 90 97 70 0305 20 00 18 0305 20 00 74 0305 20 00 75 0305 30 90 30 0305 49 80 10 0305 59 90 40 0305 69 90 30 1604 14 11 20 1604 14 11 25 1604 14 16 20 1604 14 16 25 1604 14 18 20 1604 14 18 25 1604 20 70 30 1604 20 70 35 BIJLAGE II IN ARTIKEL 3, ONDER b), BEDOELDE PRODUCTEN Onverminderd de algemene regels voor de interpretatie van de gecombineerde nomenclatuur worden de bewoordingen van de omschrijving van de goederen geacht slechts als aanwijzing te gelden. In het kader van deze bijlage is de draagwijdte van de Taric-codes van toepassing, zoals geldend op de datum waarop deze verordening wordt vastgesteld. Taric-code 0301 99 90 70 0302 69 87 00 0303 79 87 00 0304 10 38 70 0304 10 98 55 0304 20 87 00 0304 90 65 00 0305 20 00 19 0305 20 00 76 0305 20 00 77 0305 30 90 40 0305 49 80 20 0305 59 90 50 0305 69 90 50 1604 19 91 30 1604 19 98 20 1604 20 90 60 BIJLAGE III IN ARTIKEL 3, ONDER c), BEDOELDE PRODUCTEN Onverminderd de algemene regels voor de interpretatie van de gecombineerde nomenclatuur worden de bewoordingen van de omschrijving van de goederen geacht slechts als aanwijzing te gelden. In het kader van deze bijlage is de draagwijdte van de Taric-codes van toepassing, zoals geldend op de datum waarop deze verordening wordt vastgesteld. Taric-code 0301 99 90 75 0302 34 10 00 0302 34 90 00 0303 44 11 00 0303 44 13 00 0303 44 19 00 0303 44 90 00 0304 10 38 75 0304 10 98 65 0304 20 45 20 0304 90 97 75 0305 20 00 21 0305 20 00 78 0305 20 00 79 0305 30 90 75 0305 49 80 60 0305 59 90 45 0305 69 90 40 1604 14 11 30 1604 14 11 35 1604 14 16 30 1604 14 16 35 1604 14 18 30 1604 14 18 35 1604 20 70 40 1604 20 70 45 BIJLAGE IV a >PIC FILE= \"L_2003295NL.000902.TIF\"> >PIC FILE= \"L_2003295NL.001001.TIF\"> >PIC FILE= \"L_2003295NL.001101.TIF\"> BIJLAGE IV b Door de ICCAT erkende derde landen waarvoor het statistisch document kan worden gewaarmerkt door een daartoe erkende instelling, bijvoorbeeld een Kamer van Koophandel: Angola, Brazilië, Canada, Kaapverdië, Korea, Ivoorkust, Verenigde Staten van Amerika, Gabon, Ghana, Equatoriaal Guinea, Japan, Marokko, Guinee-Bissau, Rusland, São Tomé en Principe, Zuid-Afrika, Uruguay, Venezuela, China, Kroatië, Libië, Guinee-Conakry, Tunesië. BIJLAGE V >PIC FILE= \"L_2003295NL.001202.TIF\"> >PIC FILE= \"L_2003295NL.001301.TIF\"> >PIC FILE= \"L_2003295NL.001401.TIF\"> BIJLAGE VI >PIC FILE= \"L_2003295NL.001502.TIF\"> >PIC FILE= \"L_2003295NL.001601.TIF\"> >PIC FILE= \"L_2003295NL.001701.TIF\"> BIJLAGE VII >PIC FILE= \"L_2003295NL.001802.TIF\"> >PIC FILE= \"L_2003295NL.001901.TIF\"> >PIC FILE= \"L_2003295NL.002001.TIF\"> BIJLAGE VIII a Lijst van de vaartuigen die deelnemen aan het sloopprogramma van Japan >RUIMTE VOOR DE TABEL> BIJLAGE VIII b Lijst van de vaartuigen die de vlag van Taiwan voeren die deelnemen aan het herregistratieprogramma >RUIMTE VOOR DE TABEL> BIJLAGE IX >PIC FILE= \"L_2003295NL.002302.TIF\"> >PIC FILE= \"L_2003295NL.002401.TIF\"> >PIC FILE= \"L_2003295NL.002501.TIF\"> BIJLAGE X >PIC FILE= \"L_2003295NL.002602.TIF\"> >PIC FILE= \"L_2003295NL.002701.TIF\"> BIJLAGE XI >PIC FILE= \"L_2003295NL.002802.TIF\"> >PIC FILE= \"L_2003295NL.002901.TIF\"> BIJLAGE XII >PIC FILE= \"L_2003295NL.003002.TIF\"> >PIC FILE= \"L_2003295NL.003101.TIF\"> BIJLAGE XIII >PIC FILE= \"L_2003295NL.003202.TIF\"> BIJLAGE XIV >PIC FILE= \"L_2003295NL.003302.TIF\"> BIJLAGE XV >PIC FILE= \"L_2003295NL.003402.TIF\"> >PIC FILE= \"L_2003295NL.003501.TIF\"> BIJLAGE XVI >PIC FILE= \"L_2003295NL.003602.TIF\"> >PIC FILE= \"L_2003295NL.003701.TIF\"> BIJLAGE XVII >PIC FILE= \"L_2003295NL.003802.TIF\"> >PIC FILE= \"L_2003295NL.003901.TIF\"> BIJLAGE XVIII >PIC FILE= \"L_2003295NL.004002.TIF\"> >PIC FILE= \"L_2003295NL.004101.TIF\"> BIJLAGE XIX >RUIMTE VOOR DE TABEL>",
  "source": "EUR LEX"
}