{
  "url": "http://www.w3.org/1999/xhtml\">",
  "content": "LI2021099NL.01002501.xml 22.3.2021 NL Publicatieblad van de Europese Unie LI 99/25 BESLUIT (GBVB) 2021/481 VAN DE RAAD van 22 maart 2021 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit (GBVB) 2020/1999 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 5, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 7 december 2020 Besluit (GBVB) 2020/1999 vastgesteld. (2) Op 8 december 2020 hebben de Unie en haar lidstaten in de verklaring van de hoge vertegenwoordiger namens de Europese Unie inzake de wereldwijde EU-sanctieregeling voor de mensenrechten nog eens benadrukt dat zij sterk hechten aan de bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten onderstreept de Unie dat zij vastbesloten is haar rol bij de aanpak van ernstige mensenrechtenschendingen wereldwijd te versterken. Het daadwerkelijk genot van de mensenrechten door iedereen is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en eerbiediging van de mensenrechten zijn fundamentele waarden van de Unie en van haar gemeenschappelijk buitenlands en veiligheidsbeleid. (3) Op 2 maart 2021 heeft de Raad Besluit (GBVB) 2021/372 ( 2 ) vastgesteld. Bij dat besluit zijn vier Russische personen aangewezen die betrokken zijn bij ernstige schendingen van de mensenrechten in Rusland, waaronder willekeurige aanhoudingen en opsluitingen en, wijdverspreide en systematische repressie van de vrijheid van vreedzame vergadering en vereniging en van de vrijheid van mening en meningsuiting. (4) De Unie blijft zich grote zorgen maken over ernstige schendingen van de mensenrechten in verschillende delen van de wereld, zoals marteling, buitengerechtelijke executies, gedwongen verdwijningen of systematisch gebruik van dwangarbeid, gepleegd door personen en entiteiten in China, de Democratische Volksrepubliek Korea (DVK), Libië, Eritrea, Zuid-Sudan en Rusland. (5) In dat verband moeten elf personen en vier entiteiten worden opgenomen in de lijst van natuurlijke personen en rechtspersonen, entiteiten en lichamen die onderworpen zijn aan de beperkende maatregelen van de bijlage bij Besluit (GBVB) 2020/1999. (6) Besluit (GBVB) 2020/1999 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2020/1999 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 22 maart 2021. Voor de Raad De voorzitter J. BORRELL FONTELLES ( 1 ) PB L 410 I van 7.12.2020, blz. 13 . ( 2 ) Besluit (GBVB) 2021/372 van de Raad van 2 maart 2021 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten. ( PB L 71 I van 2.3.2021, blz. 6 ). BIJLAGE De bijlage bij Besluit (GBVB) 2020/1999 wordt gewijzigd als volgt: 1) De lijst van natuurlijke personen in afdeling A (“Natuurlijke personen”) wordt gewijzigd als volgt: a) de titel van de tweede kolom (“Namen (Engelse transliteratie van Russische spelling)”) wordt vervangen door “Namen (Transliteratie naar Latijns schrift)”; b) de titel van de derde kolom (“Namen (Russische spelling)”) wordt vervangen door “Namen”; c) de volgende vermeldingen worden toegevoegd: Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “5. ZHU Hailun 朱海仑 (Chinese spelling) Functie(s): Voormalige vicehoofd van het 13e Volkscongres van de Oeigoerse Autonome Regio Xinjiang (Xinjiang Uyghur Autonomous Region — XUAR) Geboortedatum: januari 1958 Geboorteplaats: Lianshui, Jiangsu (China) Nationaliteit: Chinees Geslacht: mannelijk Voormalig secretaris van het Comité politieke en juridische zaken van de Oeigoerse Autonome Regio Xinjiang (XUAR) en voormalig vicesecretaris van het Partijcomité van de XUAR (2016-2019). Voormalig vicehoofd van het 13e Volkscongres van de XUAR, een regionaal wetgevend orgaan (2019-februari 2021). 22.3.2021 Als secretaris van het Comité politieke en juridische zaken van de XUAR (2016-2019) was Zhu Hailun verantwoordelijk voor de interne veiligheid en de rechtshandhaving in de XUAR. In die hoedanigheid speelde hij een cruciale politieke rol in het toezicht op en de uitvoering van een grootschalig bewakings-, detentie- en indoctrinatieprogramma ten aanzien van Oeigoeren en mensen die tot andere etnische moslimminderheden behoren. Zhu Hailun staat bekend als de “architect” van dit programma. Hij is dan ook verantwoordelijk voor ernstige schendingen van de mensenrechten in China, met name de willekeurige opsluiting op grote schaal van Oeigoeren en mensen die tot andere etnische moslimminderheden behoren. Als vicehoofd van het 13e Volkscongres van de XUAR (2019 tot februari 2021) bleef Zhu Hailun beslissende invloed uitoefenen in de XUAR, waar het grootschalige bewakings-, detentie- en indoctrinatieprogramma ten aanzien van Oeigoeren en mensen die andere etnische moslimminderheden behoren, nog steeds doorloopt. 6. WANG Junzheng 王君正 (Chinese spelling) Functie(s): Partijsecretaris van het Xinjiang Production and Construction Corps (XPCC) en vicesecretaris van het Partijcomité van de Oeigoerse Autonome Regio Xinjiang in China; Politiek commissaris van het XPCC en CEO van de China Xinjian Group Geboortedatum: mei 1963 Geboorteplaats: Linyi, Shandong (China) Nationaliteit: Chinees Geslacht: mannelijk Partijsecretaris van het Xinjiang Production and Construction Corps (XPCC) en vicesecretaris van het Partijcomité van de Oeigoerse Autonome Regio Xinjiang (XUAR) in China sinds april 2020, alsmede politiek commissaris van het XPCC. Voormalig secretaris van het Comité politieke en juridische zaken van de XUAR (februari 2019-september 2020). Wang Junzheng bekleedt ook andere hoge ambten in het XPCC. Het XPCC, dat in handen is van de staat, is een economische en paramilitaire organisatie in de XUAR die bestuurlijk gezag uitoefent en economische activiteiten beheert in Xinjiang. 22.3.2021 Als partijsecretaris en politiek commissaris van het XPCC sinds 2020 is Wang Junzheng betrokken bij het toezicht op elke vorm van beleid die het XPCC ten uitvoer legt. In deze functie is hij verantwoordelijk voor ernstige schendingen van de mensenrechten in China, met name de willekeurige opsluiting en onterende behandeling op grote schaal van Oeigoeren en mensen die tot andere etnische moslimminderheden behoren, alsook voor de systematische schending van hun vrijheid van godsdienst en levensovertuiging onder meer via de uitvoering door het XPCC van een grootschalig bewakings-, detentie- en indoctrinatieprogramma ten aanzien van Oeigoeren en mensen die tot andere etnische moslimminderheden behoren. Voorts is hij verantwoordelijk voor feit dat het XPCC Oeigoeren en mensen die andere etnische moslimminderheden behoren, systematisch inzet als dwangarbeiders, met name op katoenplantages. Als vicesecretaris van het Partijcomité van de XUAR sinds 2020 is Wang Junzheng betrokken bij het toezicht op elke vorm van veiligheidsbeleid die in Xinjiang ten uitvoer wordt gelegd, inclusief het bovengenoemd programma ten aanzien van Oeigoeren en mensen die tot andere etnische moslimminderheden behoren. Als secretaris van het Comité politieke en juridische zaken van de XUAR (februari 2019-september 2020) was Wang Junzheng verantwoordelijk voor de interne veiligheid en de rechtshandhaving in de XUAR. In die hoedanigheid speelde hij een cruciale politieke rol in het toezicht op en de uitvoering van bovengenoemd programma. 7. WANG Mingshan 王明山 (Chinese spelling) Functie(s): Lid van het Permanent Comité van het Partijcomité van de Oeigoerse Autonome Regio Xinjiang (Xinjiang Uyghur Autonomous Region — XUAR) en secretaris van het Comité politieke en juridische zaken van de XUAR Geboortedatum: januari 1964 Geboorteplaats: Wuwei, Gansu (China) Nationaliteit: Chinees Geslacht: mannelijk Lid van het Permanent Comité van het Partijcomité van de Oeigoerse Autonome Regio Xinjiang (Xinjiang Uyghur Autonomous Region — XUAR) en secretaris van het Comité politieke en juridische zaken van de XUAR sinds september 2020. Voormalig directeur en vicepartijsecretaris van het Bureau voor openbare veiligheid van Xinjiang (XPSB) tussen 2017 en januari 2021. 22.3.2021 Als secretaris van het Comité politieke en juridische zaken van de XUAR sinds september 2020 is Wang Mingshan verantwoordelijk voor de interne veiligheid en de rechtshandhaving in de XUAR. In die hoedanigheid speelt hij een cruciale politieke rol in het toezicht op een grootschalig bewakings-, detentie- en indoctrinatieprogramma ten aanzien van Oeigoeren en mensen die tot andere etnische moslimminderheden behoren. Als voormalig directeur en vicepartijsecretaris van het XPSB (2017-januari 2021) bekleedde hij een belangrijke functie in het veiligheidsapparaat van Xinjiang en was hij rechtstreeks verantwoordelijk voor de uitvoering van bovengenoemd programma. Zo rolde het XPSB het “geïntegreerd platform voor gezamenlijke operaties” uit, een omvangrijk dataprogramma dat gebruikt wordt om miljoenen Oeigoeren in de regio Xinjiang te traceren en “potentieel gevaarlijk geachte elementen” naar detentiekampen te sturen. Uit hoofde van zijn huidige functie en vorige functies is Wang Mingshan verantwoordelijk voor ernstige schendingen van de mensenrechten in China, met name de willekeurige opsluiting en onterende behandeling op grote schaal van Oeigoeren en mensen die tot andere etnische moslimminderheden behoren, alsook voor de systematische schending van hun vrijheid van godsdienst en levensovertuiging. 8. CHEN Mingguo 陈明国 (Chinese spelling) Functie(s): Directeur van het Bureau voor openbare veiligheid van Xinjiang (XPSB) en vicevoorzitter van de Volksregering van de Oeigoerse Autonome Regio Xinjiang (Xinjiang Uyghur Autonomous Region — XUAR) Geboortedatum: oktober 1966 Geboorteplaats: Yilong, Sichuan (China) Nationaliteit: Chinees Geslacht: mannelijk Directeur van het Bureau voor openbare veiligheid van Xinjiang (XPSB) sinds januari 2021 en vicevoorzitter van de Volksregering van de Oeigoerse Autonome Regio Xinjiang (Xinjiang Uyghur Autonomous Region — XUAR). 22.3.2021 Als directeur van het XPSB bekleedt Chen Mingguo een belangrijke functie in het veiligheidsapparaat van Xinjiang en is hij rechtstreeks betrokken bij de uitvoering van een grootschalig bewakings-, detentie- en indoctrinatieprogramma ten aanzien van Oeigoeren en mensen die tot andere etnische moslimminderheden behoren. Zo rolde het XPSB het “geïntegreerd platform voor gezamenlijke operaties” uit, een omvangrijk dataprogramma dat gebruikt wordt om miljoenen Oeigoeren in de regio Xinjiang te traceren en “potentieel gevaarlijk geachte elementen” naar detentiekampen te sturen. Chen Mingguo is dan ook verantwoordelijk voor ernstige schendingen van de mensenrechten in China, met name de willekeurige opsluiting en onterende behandeling van Oeigoeren en mensen die tot andere etnische moslimminderheden behoren, alsook voor de systematische schending van hun vrijheid van godsdienst en levensovertuiging. 9. JONG Kyong-thaek (alias CHO'NG Kyo'ng-t'aek) 정경택 (Koreaanse spelling) Functie(s): minister van Staatsveiligheid van de Democratische Volksrepubliek Korea (DVK) Geboortedatum: tussen 1.1.1961 en 31.12.1963 Nationaliteit: Noord-Koreaans Geslacht: mannelijk Jong Kyong-thaek is de minister van Staatsveiligheid van de Democratische Volksrepubliek Korea (DVK) sinds 2017. Het Ministerie van Staatsveiligheid van de DVK is een van de leidende instellingen belast met de uitvoering van het repressieve veiligheidsbeleid van de DVK, waarbij het accent ligt op het identificeren en onderdrukken van politieke dissidentie, van de instroom van “subversieve” informatie uit het buitenland, en van elk ander gedrag dat als ernstige dreiging voor het politieke systeem en zijn leiders wordt beschouwd. 22.3.2021 Als hoofd van het Ministerie van Staatsveiligheid is Jong Kyong-thaek verantwoordelijk voor ernstige schendingen van de mensenrechten in de DVK, met name foltering en andere wrede, onmenselijke of onterende behandelingen of straffen, buitengerechtelijke, standrechtelijke en willekeurige executies, gedwongen verdwijningen van personen, en willekeurige arrestaties en opsluitingen, alsook wijdverbreide dwangarbeid en seksueel geweld tegen vrouwen. 10. RI Yong Gil (alias RI Yong Gi, RI Yo'ng-kil, YI Yo'ng-kil) 리영길 (Koreaanse spelling) Functie(s): minister van Maatschappelijke Veiligheid van de Democratische Volksrepubliek Korea (DVK) Geboortedatum: 1955 Nationaliteit: Noord-Koreaans Geslacht: mannelijk Ri Yong Gil is de minister van Maatschappelijke Veiligheid van de Democratische Volksrepubliek Korea (DVK) sinds januari 2021 en het voormalige hoofd van de Generale Staf van het Koreaans Volksleger (KPA) tussen 2018 en januari 2021. Het Ministerie van Maatschappelijke Veiligheid van de DVK (voorheen bekend als het Ministerie van Volksveiligheid of het Ministerie van Openbare Veiligheid) is een van de leidende instellingen belast met de uitvoering van het repressieve veiligheidsbeleid van de DVK, inclusief het ondervragen en straffen van mensen die “illegaal” uit de DVK wilden vluchten. Het Ministerie van Maatschappelijke Veiligheid voert via zijn Penitentiair Bureau de leiding over gevangenenkampen en werkkampen voor kortdurige detentie, waar gevangenen/gedetineerden doelbewust worden uitgehongerd en andere onmenselijke behandelingen ondergaan. 22.3.2021 Als hoofd van het Ministerie van Maatschappelijke Veiligheid is Ri Yong Gil verantwoordelijk voor ernstige schendingen van de mensenrechten in de DVK, met name foltering en andere wrede, onmenselijke of onterende behandelingen of straffen, buitengerechtelijke, standrechtelijke en willekeurige executies, gedwongen verdwijningen van personen, en willekeurige arrestaties en opsluitingen, alsook wijdverbreide dwangarbeid en seksueel geweld tegen vrouwen. Als voormalig hoofd van de Generale Staf van het KPA is Ri Yong Gil ook verantwoordelijk voor de wijdverbreide ernstige schendingen van de mensenrechten die door het KPA zijn begaan. 11. Mohammed Khalifa AL-KANI (alias Mohamed Khalifa Abderrahim Shaqaqi AL-KANI, Mohammed AL-KANI, Muhammad Omar AL-KANI) الكاني خليفة محمد (Arabische spelling) Functie(s): hoofd van de Kaniyat-militie Geboortedatum: 3.5.1979 Nationaliteit: Libisch Paspoortnummer: F86JKFJF Geslacht: mannelijk Mohammed Khalifa Al-Kani is het hoofd van de Kaniyat-militie, die tussen 2015 en juni 2020 de controle had over de Libische stad Tarhuna. In die functie ziet hij toe op alle activiteiten van de Kaniyat-militie. In zijn hoedanigheid als hoofd van de Kaniyat-militie is hij verantwoordelijk voor ernstige schendingen van de mensenrechten in Libië, met name buitengerechtelijke executies en gedwongen verdwijningen van personen tussen 2015 en juni 2020 in Tarhuna. Begin juni 2020 vluchtten Mohammed Khalifa Al-Kani en de Kaniyat-militie vanuit Tarhuna naar Oost-Libië. Nadien werden in Tarhuna diverse massagraven ontdekt die aan de Kaniyat-militie werden toegeschreven. 22.3.2021 12. Abderrahim AL-KANI (alias Abdul-Rahim AL-KANI, Abd-al-Rahim AL-KANI) الرحيم الكاني عبد (Arabische spelling) Functie(s): lid van de Kaniyat-militie Geboortedatum: 7.9.1997 Nationaliteit: Libisch Paspoortnummer: PH3854LY ID-nummer: 119970331820 Geslacht: mannelijk Abderrahim Al-Kani is een belangrijk lid van de Kaniyat-militie en de broer van het militiehoofd Mohammed Khalifa Al-Khani. De Kaniyat-militie had tussen 2015 en juni 2020 de controle over de Libische stad Tarhuna. Abderrahim Al-Kani is belast met de interne veiligheid voor de Kaniyat-militie. In die hoedanigheid is hij verantwoordelijk voor ernstige schendingen van de mensenrechten in Libië, met name buitengerechtelijke executies en gedwongen verdwijningen van personen tussen 2015 en juni 2020 in Tarhuna. 22.3.2021 Begin juni 2020 vluchtten Abderrahim Al-Kani en de Kaniyat-militie vanuit Tarhuna naar Oost-Libië. Nadien werden in Tarhuna diverse massagraven ontdekt die aan de Kaniyat-militie werden toegeschreven. 13. Aiub Vakhaevich KATAEV (alias Ayubkhan Vakhaevich KATAEV) Аюб Вахаевич КАТАЕВ (alias Аюбхан Вахаевич КАТАЕВ) (Russische spelling) Functie(s): afdelingshoofd van het Ministerie van Binnenlandse Zaken van de Russische Federatie in de stad Argun in de Tsjetsjeense Republiek Geboortedatum: 1.12.1980 of 1.12.1984 Nationaliteit: Russisch Geslacht: mannelijk Afdelingshoofd van het Ministerie van Binnenlandse Zaken van de Russische Federatie in de stad Argun in de Tsjetsjeense Republiek. 22.3.2021 In zijn hoedanigheid als afdelingshoofd van het Ministerie van Binnenlandse Zaken van de Russische Federatie in Argun ziet Aiub Kataev toe op de activiteiten van de plaatselijke staatsveiligheidsdiensten en politiediensten. In zijn functie houdt hij persoonlijk toezicht op wijdverbreide en systematische vervolgingen in Tsjetsjenië, die in 2017 begonnen. De repressie is gericht tegen lesbiennes, homoseksuelen, biseksuelen, transgenders en interseksuelen (LGBTI’s), mensen van wie wordt aangenomen dat zij tot LGBTI-groepen behoren en andere personen die ervan worden verdacht tegenstanders van het hoofd van de Tsjetsjeense Republiek, Ramzan Kadyrov, te zijn. Aiub Kataev en troepen onder zijn bevel zijn verantwoordelijk voor ernstige schendingen van de mensenrechten in Rusland, met name foltering en andere wrede, onmenselijke of onterende behandelingen, alsook willekeurige arrestaties en opsluitingen en buitengerechtelijke of willekeurige executies. Volgens vele getuigen hield Aiub Kataev persoonlijk toezicht op de foltering van gedetineerden en nam hij eraan deel. 14. Abuzaid (Abuzayed) Dzhandarovich VISMURADOV Абузайд Джандарович ВИСМУРАДОВ (Russische spelling) Functie(s): Bevelhebber van de speciale snellereactie-eenheid (SOBR) “Terek”, vicepremier van de Tsjetsjeense Republiek, officieuze bodyguard van het hoofd van de Tsjetsjeense Republiek, Ramzan Kadyrov Geboortedatum: 24.12.1975 Geboorteplaats: Akhmat-Yurt/Khosi-Yurt, voormalige Tsjetsjeens-Ingoesjetische Autonome Socialistische Sovjetrepubliek (ASSR), nu de Tsjetsjeense Republiek (Russische Federatie) Nationaliteit: Russisch Geslacht: mannelijk Bevelhebber van de speciale snellereactie-eenheid (SOBR) “Terek”, vicepremier van de Tsjetsjeense Republiek, officieuze bodyguard van het hoofd van de Tsjetsjeense Republiek, Ramzan Kadyrov. Abuzaid Vismuradov is de bevelhebber van de SOBR “Terek” sinds mei 2012. In zijn functie houdt hij persoonlijk toezicht op wijdverbreide en systematische vervolgingen in Tsjetsjenië, die in 2017 begonnen. De repressie is gericht tegen lesbiennes, homoseksuelen, biseksuelen, transgenders en interseksuelen (LGBTI’s), mensen van wie wordt aangenomen dat zij tot LGBTI-groepen behoren en andere personen die ervan worden verdacht tegenstanders van het hoofd van de Tsjetsjeense Republiek, Ramzan Kadyrov, te zijn. 22.3.2021 Abuzaid Vismuradov en de Terek-eenheid onder zijn bevel zijn verantwoordelijk voor ernstige schendingen van de mensenrechten in Rusland, met name foltering en andere wrede, onmenselijke of onterende behandelingen, alsook willekeurige arrestaties en opsluitingen en buitengerechtelijke of willekeurige executies. Volgens vele getuigen hield Abuzaid Vismuradov persoonlijk toezicht op de foltering van gedetineerden en nam hij eraan deel. Hij heeft nauwe banden met Ramzan Kadyrov, het hoofd van de Tsjetsjeense Republiek, die al vele jaren een repressiecampagne voert tegen zijn politieke tegenstanders. 15. Gabriel Moses LOKUJO – Functie(s): generaal-majoor van de Zuid-Sudanese Volksstrijdkrachten (South Sudan People’s Defense Forces — SSPDF). Nationaliteit: Zuid-Sudanees Geslacht: mannelijk Generaal-majoor van de Zuid-Sudanese Volksstrijdkrachten (SSPDF). Gabriel Moses Lokujo is verantwoordelijk voor ernstige mensenrechtenschendingen in Zuid-Sudan, met name buitengerechtelijke, standrechtelijke en willekeurige executies. In mei 2020 werden drie officieren van het Sudanese Bevrijdingsleger in Oppositie (Sudan People’s Liberation Army in Opposition — SPLA-IO) op bevel van generaal-majoor Lokujo ontvoerd en geëxecuteerd. 22.3.2021” Generaal-majoor Lokujo liep in september 2020 over van het SPLA-IO naar de SSPDF en is verantwoordelijk voor de schermutselingen die daardoor in en rondom het Moroto Training Centre in Central Equatoria ontstonden. Als gevolg hiervan werden in het laatste kwartaal van 2020 bij beide partijen meerdere doden en gewonden gemeld; daarnaast zijn, met name in het gebied rond Kajo-Keji in Central Equatoria, ook burgers ontheemd. De troepen van generaal-majoor Lokujo bleven in het gebied waar meerdere conflicten zijn gemeld en de veiligheid en beveiliging van de burgergemeenschappen in gevaar zijn. 2) In de lijst van rechtspersonen, entiteiten en lichamen in afdeling B (“Rechtspersonen, entiteiten en lichamen”) worden de volgende vermeldingen toegevoegd: Benaming (Transliteratie naar Latijns schrift) Benaming Identificatiegegevens Motivering van plaatsing op de lijst Datum van plaatsing op de lijst “1. Xinjiang Production and Construction Corps Public Security Bureau 新疆生产建设兵团公安局 (Chinese spelling) Adres: 106 Guangming Road, Urumqi, Xinjiang Uyghur Autonomous Region (XUAR), China Telefoon: +86 991 598 8114 Xinjiang Production and Construction Corps (XPCC) Public Security Bureau is belast met de uitvoering van het gehele veiligheidsbeleid van het XPCC, ook het beheer van detentiecentra. Het XPCC, dat in handen is van de staat, is een economische en paramilitaire organisatie in de Oeigoerse Autonome Regio Xinjiang in China, en die bestuurlijk gezag uitoefent en economische activiteiten beheert in Xinjiang. 22.3.2021 Als organisatie die binnen het XPCC belast is met het veiligheidsbeleid, is het XPCC Public Security Bureau verantwoordelijk voor ernstige schendingen van de mensenrechten in China, met name de willekeurige opsluiting en onterende behandeling op grote schaal van Oeigoeren en mensen die tot andere etnische moslimminderheden behoren, alsook voor de systematische schending van hun vrijheid van godsdienst en levensovertuiging, onder meer via de uitvoering door het XPCC van een grootschalig bewakings-, detentie- en indoctrinatieprogramma ten aanzien van etnische moslimminderheden. Als onderdeel van bovengenoemd programma zet het XPCC Oeigoeren en mensen die tot andere etnische moslimminderheden behoren, systematisch in als dwangarbeiders, met name op katoenplantages. Als organisatie die binnen het XPCC belast is met het veiligheidsbeleid, is het XPCC Public Security Bureau verantwoordelijk voor het systematisch inzetten van dwangarbeiders. 2. Centraal Openbaar Ministerie (Central Public Prosecutor’s Office, ook bekend als Office of the Prosecutor of the Democratic People’s Republic of Korea (DPRK)) 조선민주주의인민공화국 중앙검찰소 (Koreaanse spelling) Het Centraal Openbaar Ministerie is een instelling die toezicht houdt op alle strafzaken in de Democratische Volksrepubliek Korea (DVK), het onderzoek, de verhoren, voorlopige hechtenis en rechtszaken inbegrepen. 22.3.2021 Het Centraal Openbaar Ministerie wordt ingeschakeld voor het vervolgen en straffen van personen voor politiek wangedrag — de rechtsgang is wezenlijk oneerlijk. Het is ook als instelling verantwoordelijk voor ernstige schendingen van de mensenrechten in gewone gevangenissen en detentiecentra waar verhoren plaatsvinden, omdat het de rechten van personen in voorlopige hechtenis of veroordeelden niet handhaaft. In nauwe samenwerking met het Ministerie van Staatsveiligheid en het Ministerie van Maatschappelijke Veiligheid is het verantwoordelijk voor ernstige schendingen van de mensenrechten door het veiligheidsapparaat in de DVK, met name foltering en andere wrede, onmenselijke of onterende behandelingen of straffen, buitengerechtelijke, standrechtelijke en willekeurige executies, gedwongen verdwijningen van personen, en willekeurige arrestaties en opsluitingen. 3. Kaniyat-militie (Kaniyat Militia, eerder bekend als 7e Brigade, Tarhuna 7e Brigade, Tarhuna Brigade) (alias 9e Brigade, Al-Kani Militia, Al-Kaniyat, Kani Brigade, Kaniat, Kaniyat, Kanyat) مليشيا كانيات (Arabische spelling) De Kaniyat-militie is een Libische gewapende militie die tussen 2015 en juni 2020 de controle had over Tarhuna (Libië). Nadat de militie in juni 2020 naar Oost-Libië was gevlucht, zijn in Tarhuna massagraven aangetroffen die aan de Kaniyat-militie worden toegeschreven. De Kaniyat-militie is verantwoordelijk voor ernstige schendingen van de mensenrechten, met name buitengerechtelijke executies en gedwongen verdwijningen van personen. 22.3.2021 4. Nationaal Veiligheidsbureau van de Eritrese regering (National Security Office (alias National Security Agency) of the Government of Eritrea) – Staat onder leiding van generaal-majoor Abraha Kassa. Het Nationaal Veiligheidsbureau van de Eritrese regering staat onder leiding van generaal-majoor Abraha Kassa en onder toezicht van het kabinet van de president. Het Nationaal Veiligheidsbureau bestaat uit zes bureaus die elk drie afdelingen tellen en verantwoordelijk zijn voor respectievelijk inlichtingen, arrestaties en verhoren. Het Nationaal Veiligheidsbureau is verantwoordelijk voor ernstige schendingen van de mensenrechten in Eritrea, met name willekeurige arrestaties, buitengerechtelijke executies, gedwongen verdwijningen van personen en foltering door agentenn van het bureau. 22.3.2021”",
  "source": "EUR LEX"
}