{
  "url": "http://www.w3.org/1999/xhtml\">",
  "content": "L_2010051NL.01001101.xml 2.3.2010 NL Publicatieblad van de Europese Unie L 51/11 VERORDENING (EU) Nr. 172/2010 VAN DE COMMISSIE van 1 maart 2010 houdende inschrijving van een benaming in het register van gegarandeerde traditionele specialiteiten (Prekmurska gibanica (GTS)) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 509/2006 van de Raad van 20 maart 2006 inzake gegarandeerde traditionele specialiteiten voor landbouwproducten en levensmiddelen ( 1 ) , en met name op artikel 9, lid 4, eerste alinea, Overwegende hetgeen volgt: (1) Overeenkomstig artikel 8, lid 2, eerste alinea, en artikel 19, lid 3, van Verordening (EG) nr. 509/2006 is de door Slovenië ingediende aanvraag tot registratie van de benaming „Prekmurska gibanica” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 9 van Verordening (EG) nr. 509/2006, moet deze benaming worden ingeschreven in het register van gegarandeerde traditionele specialiteiten. (3) In de aanvraag is ook verzocht om reservering als bedoeld in artikel 13, lid 2, van Verordening (EG) nr. 509/2006. Aangezien geen bezwaarschrift is ingediend en niet kon worden aangetoond dat de benaming op rechtmatige, erkende en economisch significatieve wijze wordt gebruikt voor soortgelijke landbouwproducten of levensmiddelen, dient deze reservering van de benaming „Prekmurska gibanica” te worden toegestaan, HEEFT DE VOLGENDE VERORDENING VASTGESTELD: Artikel 1 De in de bijlage vermelde benaming wordt ingeschreven in het register van gegarandeerde traditionele specialiteiten. De in artikel 13, lid 2, van Verordening (EG) nr. 509/2006 bedoelde reservering is van toepassing. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 maart 2010. Voor de Commissie De voorzitter José Manuel BARROSO ( 1 ) PB L 93 van 31.3.2006, blz. 1 . ( 2 ) PB C 138 van 18.6.2009, blz. 9 . BIJLAGE In bijlage I bij Verordening (EG) nr. 509/2006 bedoelde levensmiddelen: Categorie 2.3. Suikerwerk, brood, gebak, biscuits en andere bakkerswaren SLOVENIË Prekmurska gibanica (GTS) Het gebruik van de benaming is gereserveerd.",
  "source": "EUR LEX"
}