{
  "url": "http://www.w3.org/1999/xhtml\">",
  "content": "L_2013253NL.01002401.xml 25.9.2013 NL Publicatieblad van de Europese Unie L 253/24 UITVOERINGSBESLUIT VAN DE COMMISSIE van 23 september 2013 waarbij aan België, Griekenland, Spanje, Frankrijk, Italië, Polen en Portugal, afwijkingen worden toegestaan ten aanzien van de toepassing van Verordening (EG) nr. 452/2008 van het Europees Parlement en de Raad betreffende de productie en ontwikkeling van statistieken over onderwijs en een leven lang leren (Kennisgeving geschied onder nummer C(2013) 5897) (Slechts de teksten in de Franse, de Griekse, de Italiaanse, de Nederlandse, de Poolse, de Portugese en de Spaanse taal zijn authentiek) (2013/472/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 452/2008 van het Europees Parlement en de Raad van 23 april 2008 betreffende de productie en de ontwikkeling van statistieken over onderwijs en een leven lang leren ( 1 ) , en met name artikel 6, lid 3, Overwegende hetgeen volgt: (1) Verordening (EG) nr. 452/2008 is van toepassing op de productie van statistieken op drie specifieke deelgebieden, die zijn aangegeven in artikel 3. (2) In artikel 6, lid 3, van Verordening (EG) nr. 452/2008 is bepaald dat zo nodig voor lidstaten beperkte afwijkingsregelingen en overgangsperioden kunnen worden vastgesteld, die op objectieve overwegingen gebaseerd dienen te zijn. (3) Om internationaal vergelijkbare onderwijsstatistieken te hebben, moeten de lidstaten en de instellingen van de Europese Unie onderwijsclassificaties gebruiken die in overeenstemming zijn met de herziene Internationale standaardclassificatie van het onderwijs ISCED 2011 (hierna „ISCED 2011” genoemd), zoals die door de Unesco-lidstaten tijdens hun 36e Algemene Conferentie in november 2011 werd goedgekeurd. (4) De verzameling van gegevens uit administratieve en andere bronnen over de mobiliteit van studenten, voor alle studieprogramma’s, dient verbeterd te worden, teneinde de vooruitgang te volgen en uitdagingen te identificeren, en om een bijdrage te kunnen leveren aan op betrouwbare gegevens gebaseerde beleidsvorming. (5) Uit aan de Commissie verstrekte informatie blijkt dat bepaalde lidstaten om een afwijking verzoeken omdat er ingrijpende wijzigingen in de nationale statistische stelsels moeten worden aangebracht om volledig aan Verordening (EG) nr. 452/2008 te voldoen. (6) Daarom moeten de gevraagde afwijkingen worden toegestaan aan België, Griekenland, Spanje, Frankrijk, Italië, Polen en Portugal. (7) De in dit besluit vervatte maatregelen zijn in overeenstemming met het advies van het Comité voor het Europees statistisch systeem, HEEFT HET VOLGENDE BESLUIT VASTGESTELD: Artikel 1 Aan de lidstaten worden de in de bijlage beschreven afwijkingen toegestaan. Artikel 2 Dit besluit is gericht tot het Koninkrijk België, de Helleense Republiek, het Koninkrijk Spanje, de Franse Republiek, de Italiaanse Republiek, de Republiek Cyprus, de Republiek Polen en de Portugese Republiek. Gedaan te Brussel, 23 september 2013. Voor de Commissie Algirdas ŠEMETA Lid van de Commissie ( 1 ) PB L 145 van 4.6.2008, blz. 227 . BIJLAGE Afwijkingen van Verordening (EG) nr. 452/2008 voor deelgebied 1: Onderwijs- en opleidingssystemen Onder ISCED-niveaus worden de niveaus van ISCED 2011 verstaan. Lidstaat Variabelen en onderverdelingen Afwijking loopt af op België — Aantal nieuwe instromers op ISCED-niveaus 3 t/m 7 (ISCED 3 t/m 5: niveau van gedetailleerdheid: 2-cijfercode; ISCED 6 en 7: 1-cijfercode), geslacht en leeftijd. Tot de afwijking afloopt, worden voor ISCED 5 gegevens op het niveau van 1-cijfercodes verstrekt 31 december 2015 — Aantal nieuwe instromers op ISCED-niveaus 3 t/m 5 (ISCED 3 en 4: alleen beroepsgericht; ISCED 5: niveau van gedetailleerdheid: 2-cijfercode), geslacht en onderwijsterrein (tweede niveau van gedetailleerdheid). Tot de afwijking afloopt, worden voor ISCED 5 gegevens op het niveau van 1-cijfercodes verstrekt 31 december 2015 Griekenland — Aantal ingeschreven mobiele studenten op ISCED-niveaus 5 t/m 8 (1-cijfercode), onderwijsterreinen (derde niveau van gedetailleerdheid) en geslacht 31 december 2016 — Aantal ingeschreven mobiele studenten, op ISCED-niveaus 5 t/m 8 (1-cijfercode), land van herkomst en geslacht 31 december 2016 — Aantal studenten die in het buitenland een studie volgen die tot een academische graad leidt („degree mobile students”), op ISCED-niveaus 5 t/m 8 (1-cijfercode), naar land van herkomst en geslacht 31 december 2016 Spanje — Aantal nieuwe instromers op ISCED-niveau 3 (tweede niveau van gedetailleerdheid), naar geslacht en leeftijd 31 december 2016 — Aantal nieuwe instromers op ISCED-niveau 3 beroepsgericht, naar geslacht en onderwijsterrein (tweede niveau van gedetailleerdheid) 31 december 2016 — Gegevens over „degree mobile students” en afgestudeerden volgens de definitie van het land van herkomst „het land waar het diploma van hoger secundair onderwijs is toegekend” 31 december 2016 — Gegevens over onderwijsuitgaven voor ISCED 3-4, geaggregeerd op het niveau van 2-cijfercode. Tot de afwijking afloopt, worden geaggregeerde gegevens verstrekt voor ISCED 3 + 4 31 december 2016 Frankrijk — Aantal nieuwe instromers, op ISCED-niveaus 4, 5 en 6 (ISCED 4 en 5: niveau van gedetailleerdheid: 2-cijfercode; ISCED 6: 1-cijfercode), per geslacht en leeftijd 31 december 2016 — Aantal nieuwe instromers, op ISCED-niveaus 4, 5 en 6 (ISCED 4 alleen beroepsgericht; ISCED 5: niveau van gedetailleerdheid: 2-cijfercode; ISCED 6: 1-cijfercode), geslacht en onderwijsveld (tweede niveau van gedetailleerdheid) 31 december 2016 — Aantal studenten die in het buitenland een studie volgen die tot een academische graad leidt („degree mobile students”), op ISCED-niveaus 5 t/m 8 (1-cijfercode), per land van herkomst en geslacht 31 december 2016 — Aantal afgestudeerden, naar ISCED-niveaus 4 t/m 7 (3-cijfercode), per geslacht en leeftijd 31 december 2016 Italië — Aantal afgestudeerden dat een „credit mobility stay” (verblijf voor het verwerven van studiepunten) van minimaal drie maanden heeft gehad, op enig moment van hun studieprogramma, op ISCED-niveau 8 en per type mobiliteitsregeling (EU-programma’s, andere internationale/nationale programma’s, andere programma’s) 31 december 2019 — Aantal afgestudeerden dat een „credit mobility stay” van minimaal drie maanden heeft gehad, op enig moment van hun studieprogramma, op ISCED-niveau 8 en per land van bestemming 31 december 2019 Polen — Aantal „degree mobile” afgestudeerden op ISCED-niveau 6 t/m 8, per land van herkomst en geslacht 31 december 2018 — Aantal afgestudeerden dat een „credit mobility stay” van minimaal drie maanden heeft gehad, op enig moment van hun studieprogramma, op ISCED-niveaus 6 t/m 8 en per type mobiliteitsregeling (EU-programma’s, andere internationale/nationale programma’s, andere programma’s) 31 december 2018 — Aantal afgestudeerden dat een „credit mobility stay” van minimaal drie maanden heeft gehad, op enig moment van hun studieprogramma, op ISCED-niveaus 6 t/m 8 en per land van bestemming 31 december 2018 Portugal — Aantal nieuwe instromers, in ISCED 3: 2-cijfercode, naar geslacht en leeftijd 31 december 2016 — Aantal nieuwe instromers, in ISCED 3: beroepsgericht, per geslacht en onderwijsveld (tweede niveau van gedetailleerdheid) 31 december 2016",
  "source": "EUR LEX"
}