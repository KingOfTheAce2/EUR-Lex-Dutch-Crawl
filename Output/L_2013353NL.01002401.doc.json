{
  "url": "http://www.w3.org/1999/xhtml\">",
  "content": "L_2013353NL.01002401.xml 28.12.2013 NL Publicatieblad van de Europese Unie L 353/24 VERORDENING (EU) Nr. 1416/2013 VAN DE RAAD van 17 december 2013 tot wijziging met ingang van 1 juli 2013 van de aanpassingscoëfficiënten die van toepassing zijn op de bezoldigingen en de pensioenen van de ambtenaren en de andere personeelsleden van de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien het Statuut van de ambtenaren en de Regeling die van toepassing is op de andere personeelsleden van de Europese Unie, vastgesteld in Verordening (EEG, Euratom, EGKS) nr. 259/68 ( 1 ) , en met name de artikelen 63 en 64 van het Statuut en bijlage XIII bij dat Statuut, alsmede artikel 20, eerste alinea, en de artikelen 64, 92 en 132 van de Regeling die van toepassing is op de andere personeelsleden, Gezien het voorstel van de Europese Commissie, Overwegende hetgeen volgt: (1) Om te zorgen voor gelijkwaardige koopkracht voor de ambtenaren en de andere personeelsleden van de Unie in de verschillende standplaatsen, moeten de aanpassingscoëfficiënten voor de bezoldigingen en de pensioenen van de ambtenaren en de andere personeelsleden van de Unie in het kader van de herziening voor 2013 worden gewijzigd. (2) Volgens Verordening (EU, Euratom) nr. 1023/2013 van het Europees Parlement en de Raad ( 2 ) , waarbij het Statuut gewijzigd wordt, moeten de bezoldigingen en pensioenen van de ambtenaren en andere personeelsleden van de Unie in 2013 en 2014 niet worden geactualiseerd. Deze aanpassing zal worden beperkt tot het behoud van de gelijkwaardigheid in koopkracht in de verschillende standplaatsen in 2013, HEEFT DE VOLGENDE VERORDENING VASTGESTELD: Artikel 1 Met ingang van 1 juli 2013 wordt in artikel 63, tweede alinea, van het Statuut „1 juli 2010” vervangen door „1 juli 2013”. Artikel 2 Met ingang van 1 juli 2013 worden de aanpassingscoëfficiënten die op grond van artikel 64 van het Statuut van toepassing zijn op de bezoldiging van de ambtenaren en de andere personeelsleden vastgesteld zoals aangegeven in kolom 2 van de onderstaande tabel. Met ingang van 1 januari 2014 worden de aanpassingscoëfficiënten die op grond van artikel 17, lid 3, van bijlage VII bij het Statuut van toepassing zijn op de overmakingen van de ambtenaren en de andere personeelsleden vastgesteld zoals aangegeven in kolom 3 van de onderstaande tabel. Met ingang van 1 juli 2013 worden de aanpassingscoëfficiënten die op grond van artikel 20, lid 1, van bijlage XIII bij het Statuut van toepassing zijn op de pensioenen vastgesteld zoals aangegeven in kolom 4 van de onderstaande tabel. 1 2 3 4 Land / Plaats Bezoldiging Overmaking Pensioen 1.7.2013 1.1.2014 1.7.2013 Bulgarije 57,5 56,8 100,0 Tsjechië 80,0 74,8 100,0 Denemarken 134,8 132,2 132,2 Duitsland 96,8 96,5 100,0 Bonn 94,9 Karlsruhe 92,8 München 108,2 Estland 78,9 79,2 100,0 Ierland 113,0 105,8 105,8 Griekenland 91,2 91,7 100,0 Spanje 96,3 91,3 100,0 Frankrijk 117,4 109,2 109,2 Kroatië 80,0 75,0 100,0 Italië 104,4 97,9 100,0 Varese 92,8 Cyprus 83,7 86,9 100,0 Letland 76,1 73,7 100,0 Litouwen 71,9 71,1 100,0 Hongarije 76,1 67,0 100,0 Malta 84,4 84,5 100,0 Nederland 108,9 105,6 105,6 Oostenrijk 108,3 104,8 104,8 Polen 73,0 66,0 100,0 Portugal 83,1 85,1 100,0 Roemenië 69,8 62,4 100,0 Slovenië 85,4 80,6 100,0 Slowakije 80,2 73,2 100,0 Finland 123,7 114,9 114,9 Zweden 132,9 124,4 124,4 Verenigd Koninkrijk 139,2 113,5 113,5 Culham 107,6 Artikel 3 Deze verordening treedt in werking op de dag na die van de bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 december 2013. Voor de Raad De voorzitter L. LINKEVIČIUS ( 1 ) PB L 56 van 4.3.1968, blz. 1 . ( 2 ) Verordening (EU, Euratom) nr. 1023/2013 van het Europees Parlement en de Raad van 22 oktober 2013 tot wijziging van het Statuut van de ambtenaren van de Europese Unie en de regeling welke van toepassing is op de andere personeelsleden van de Europese Unie ( PB L 287 van 29.10.2013, blz. 15 ).",
  "source": "EUR LEX"
}