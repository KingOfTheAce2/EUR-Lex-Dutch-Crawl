{
  "url": "http://www.w3.org/1999/xhtml\">",
  "content": "L_202401848NL.000101.fmx.xml Publicatieblad van de Europese Unie NL L-serie 2024/1848 3.7.2024 BESLUIT VAN HET POLITIEK EN VEILIGHEIDSCOMITÉ (GBVB) 2024/1848 van 26 juni 2024 tot benoeming van de operationeel commandant van de EU voor de militaire operatie van de Europese Unie in het Middellandse Zeegebied (EUNAVFOR MED IRINI) en tot intrekking van Besluit (GBVB) 2021/1745 (EUNAVFOR MED IRINI/3/2024) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Besluit (GBVB) 2020/472 van de Raad van 31 maart 2020 inzake een militaire operatie van de Europese Unie in het Middellandse Zeegebied (EUNAVFOR MED IRINI) ( 1 ) , en met name artikel 8, lid 2, Overwegende hetgeen volgt: (1) Op 31 maart 2020 heeft de Raad Besluit (GBVB) 2020/472 vastgesteld, waarbij een militaire operatie van de Europese Unie in het Middellandse Zeegebied (EUNAVFOR MED IRINI) werd opgezet en gestart. (2) Op grond van Besluit (GBVB) 2020/472 heeft de Raad het Politiek en Veiligheidscomité (PVC) gemachtigd besluiten te nemen over de benoeming van de operationeel commandant van de EU voor EUNAVFOR MED IRINI (“operationeel commandant van de EU”). (3) Op 23 september 2021 heeft het PVC Besluit (GBVB) 2021/1745 ( 2 ) vastgesteld, waarbij schout-bij-nacht/divisieadmiraal Stefano TURCHETTO met ingang van 1 oktober 2021 werd benoemd als operationeel commandant van de EU. (4) Op 17 mei 2024 hebben de Italiaanse militaire autoriteiten voorgesteld schout-bij-nacht/divisieadmiraal Valentino RINALDI met ingang van 19 juli 2024 te benoemen tot operationeel commandant van de EU, ter opvolging van schout-bij-nacht/divisieadmiraal Stefano TURCHETTO. (5) Op 23 mei 2024 heeft het Militair Comité van de EU zijn steun uitgesproken voor de voorgestelde benoeming. (6) Er moet een besluit worden genomen over de benoeming van schout-bij-nacht/divisieadmiraal Valentino RINALDI tot operationeel commandant van de EU. (7) Besluit (GBVB) 2021/1745 moet worden ingetrokken, HEEFT HET VOLGENDE BESLUIT VASTGESTELD: Artikel 1 Schout-bij-nacht/divisieadmiraal Valentino RINALDI wordt met ingang van 19 juli 2024 benoemd tot operationeel commandant van de EU voor de militaire operatie van de Europese Unie in het Middellandse Zeegebied (EUNAVFOR MED IRINI). Artikel 2 Besluit (GBVB) 2021/1745 wordt hierbij ingetrokken. Artikel 3 Dit besluit treedt in werking op 19 juli 2024. Gedaan te Brussel, 26 juni 2024. Voor het Politiek en Veiligheidscomité De voorzitter D. PRONK ( 1 ) PB L 101 van 1.4.2020, blz. 4 . ( 2 ) Besluit van het Politiek en Veiligheidscomité (GBVB) 2021/1745 van 23 september 2021 tot benoeming van de operationeel commandant van de EU-strijdkrachten voor de militaire operatie van de Europese Unie in het Middellandse Zeegebied (EUNAVFOR MED IRINI) (EUNAVFOR MED IRINI/3/2021) ( PB L 350 van 4.10.2021, blz. 1 ). ELI: http://data.europa.eu/eli/dec/2024/1848/oj ISSN 1977-0758 (electronic edition)",
  "source": "EUR LEX"
}