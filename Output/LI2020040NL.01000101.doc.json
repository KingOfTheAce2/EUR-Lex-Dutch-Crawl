{
  "url": "http://www.w3.org/1999/xhtml\">",
  "content": "LI2020040NL.01000101.xml 13.2.2020 NL Publicatieblad van de Europese Unie LI 40/1 UITVOERINGSVERORDENING (EU) 2020/189 VAN DE RAAD van 12 februari 2020 tot uitvoering van artikel 9 van Verordening (EG) nr. 1183/2005 tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 1183/2005 van de Raad van 18 juli 2005 tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo ( 1 ) , en met name artikel 9, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 juli 2005 Verordening (EG) nr. 1183/2005 vastgesteld. (2) Het Comité van de Veiligheidsraad van de Verenigde Naties, ingesteld krachtens Resolutie 1533 (2004) van de Veiligheidsraad van de Verenigde Naties, heeft op 6 februari 2020 een persoon toegevoegd aan de lijst van personen en entiteiten die aan beperkende maatregelen onderworpen zijn. Daarom moet die persoon worden toegevoegd aan bijlage I bij Verordening (EG) nr. 1183/2005. (3) Bijlage I bij Verordening (EG) nr. 1183/2005 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1183/2005 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 februari 2020. Voor de Raad De voorzitter A. METELKO-ZGOMBIĆ ( 1 ) PB L 193 van 23.7.2005, blz. 1 . BIJLAGE De volgende persoon wordt toegevoegd aan de lijst in bijlage I bij Verordening (EG) nr. 1183/2005: “36. Seka BALUKU (onzekere aliassen: a) Mzee Kajaju; b) Musa; c) Lumu; d) Lumonde) Hoedanigheid: algemeen leider van de ADF (Allied Democratic Forces (Geallieerde democratische strijdkrachten)) Geboortedatum: rond 1977 Nationaliteit: Uganda Adres: laatst bekende locatie: Kajuju camp of Medina II, Benigebied, Noord-Kivu, Democratische Republiek Congo Datum van plaatsing op de VN-lijst: 6 februari 2020 Andere informatie: Als langdurig lid van de ADF was Baluku de tweede in bevel na ADF-stichter Jamil Mukulu, totdat hij in 2014 het bevel van laatstgenoemde overnam na de militaire operatie Sukola I door het Congolese leger (FARDC). Aanvullende informatie uit de beschrijving van de redenen voor plaatsing op de lijst verstrekt door het Sanctiecomité: Reden voor plaatsing op de lijst: Seka Baluku is op 6 februari 2020 op grond van punt 7 van Resolutie 2293 (2016) op de lijst geplaatst omdat hij heeft deelgenomen of steun heeft verleend aan activiteiten die de vrede, de stabiliteit en de veiligheid in de DRC ondermijnen. Aanvullende informatie: Algemeen leider van de ADF. Zoals vermeld in verschillende verslagen van de Groep deskundigen voor de DRC (S/2015/19, S/2015/797, S/2016/1102, S/2017/672, S/2018/531, S/2019/469, S/2019/974), heeft Seka Baluku sinds ten minste 2015 volgende daden uitgevoerd, gepland en/of geleid: het herhaaldelijk aanvallen, doden en verminken, verkrachten of plegen van ander seksueel geweld, en ontvoeren van burgers, onder wie kinderen, en het aanvallen van gezondheidsvoorzieningen, met name in Mamove, Benigebied, op 12 en 24 februari 2019, alsmede het voortdurend rekruteren en inzetten van kinderen tijdens aanvallen en voor dwangarbeid in het Benigebied in de DRC.”.",
  "source": "EUR LEX"
}