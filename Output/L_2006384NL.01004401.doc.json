{
  "url": "http://www.w3.org/1999/xhtml\">",
  "content": "L_2006384NL.01004401.xml 29.12.2006 NL Publicatieblad van de Europese Unie L 384/44 VERORDENING (EG) N r. 2017/2006 VAN DE COMMISSIE van 20 december 2006 houdende wijziging van Verordening (EG) nr. 51/2006 ten aanzien van de vangstbeperkingen voor de visserij op kever in ICES-zone IIa (EG-wateren), IIIa en IV (EG-wateren) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 51/2006 van de Raad van 22 december 2005 tot vaststelling, voor 2006, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op artikel 5, lid 7, Overwegende hetgeen volgt: (1) Krachtens artikel 5, lid 7, van Verordening (EG) nr. 51/2005 kunnen de vangstbeperkingen voor de visserij op kever in ICES-zone IIa (EG-wateren), IIIa en IV (EG-wateren) door de Commissie worden herzien in het licht van tijdens het eerste halfjaar van 2006 verzamelde wetenschappelijke informatie. (2) In het licht van nieuw wetenschappelijk advies van de Internationale Raad voor het Onderzoek van de Zee (ICES) en van het Wetenschappelijk, Technisch en Economisch Comité voor de Visserij (WTECV) zijn nieuwe vangstbeperkingen voor de visserij op kever in ICES-zone IIa (EG-wateren), IIIa en IV (EG-wateren) vastgesteld bij Verordening (EG) nr. 1259/2006 van de Commissie houdende wijziging van Verordening (EG) nr. 51/2006 ( 2 ) . (3) Kever is een Noordzeebestand dat met Noorwegen wordt gedeeld, maar dat momenteel niet gezamenlijk door beide partijen wordt beheerd. (4) Na de vaststelling van Verordening (EG) nr. 1259/2006 heeft de Gemeenschap overleg gepleegd met Noorwegen, dat evenwel niet heeft geleid tot een overeenkomst tussen Noorwegen en de Gemeenschap over een verdeelsleutel voor dat bestand voor 2006. (5) Bij gebrek aan een verdeelsleutel tussen Noorwegen en de Gemeenschap voor dat bestand en aangezien wordt erkend dat Noorwegen de mogelijkheid moet hebben een deel van de door ICES en WTECV aanbevolen TAC te vangen, moet de Gemeenschap een autonome communautaire vangstbeperking vaststellen die lager is dan de aanbevolen TAC. (6) De autonome communautaire vangstbeperking moet worden vastgesteld op 75 % van de aanbevolen TAC. Dat percentage komt overeen met het aandeel van de Gemeenschap in de totale vangsten voor dit bestand in de laatste vijf jaar en is representatief voor het op basis van de onderzoekgegevens van de voorbije jaren berekende aandeel van elke partij. Deze aanpak heeft evenwel geen gevolgen voor het standpunt van de Gemeenschap in het kader van latere onderhandelingen met Noorwegen over de verdeling van het bestand. (7) Bijlage IA bij Verordening (EG) nr. 51/2006 moet derhalve dienovereenkomstig worden gewijzigd. (8) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EG) nr. 51/2006 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 december 2006. Voor de Commissie Joe BORG Lid van de Commissie ( 1 ) PB L 16 van 20.1.2006, blz. 1 . Verordening laatstelijk gewijzigd bij Verordening (EG) nr. 1782/2006 ( PB L 345 van 8.12.2006, blz. 10 ). ( 2 ) PB L 229 van 23.8.2006, blz. 3 . BIJLAGE Bijlage IA bij Verordening (EG) nr. 51/2006 wordt als volgt gewijzigd: de tekst met betrekking tot de soort kever in zone IIa (EG-wateren), IIIa en IV (EG-wateren) wordt vervangen door: „Soort : Kever Trisopterus esmarki Zone : IIa (EG-wateren), IIIa, IV (EG-wateren) NOP/2A3A4. Denemarken 70 185 Analytische TAC. Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Duitsland 13 Nederland 52 EC 70 250 Noorwegen 1 000 ( 1 ) TAC n.v.t. ( 1 ) Mag worden gevangen in sector VIa benoorden 56° 30′ NB.”.",
  "source": "EUR LEX"
}