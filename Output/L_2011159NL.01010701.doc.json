{
  "url": "http://www.w3.org/1999/xhtml\">",
  "content": "L_2011159NL.01010701.xml 17.6.2011 NL Publicatieblad van de Europese Unie L 159/107 BESLUIT VAN DE RAAD van 10 november 2009 betreffende de ondertekening namens de Europese Gemeenschap en de voorlopige toepassing van de Overeenkomst tussen de Europese Gemeenschap en het Hasjemitisch Koninkrijk Jordanië inzake wetenschappelijke en technologische samenwerking (2011/348/EG) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap, en met name artikel 170 in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) De Commissie heeft namens de Gemeenschap met het Hasjemitisch Koninkrijk Jordanië onderhandeld over een Overeenkomst inzake wetenschappelijke en technologische samenwerking (hierna „de Overeenkomst” genoemd). (2) De onderhandelingen hebben geresulteerd in de bijgevoegde overeenkomst, die op 28 januari 2009 is geparafeerd. (3) De overeenkomst dient te worden ondertekend onder voorbehoud van de mogelijke sluiting ervan op een later tijdstip, BESLUIT: Artikel 1 De ondertekening van de Overeenkomst tussen de Europese Gemeenschap en het Hasjemitisch Koninkrijk Jordanië inzake wetenschappelijke en technologische samenwerking wordt namens de Gemeenschap ondertekend onder voorbehoud van sluiting. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) namens de Gemeenschap de overeenkomst te ondertekenen. Artikel 3 De overeenkomst wordt overeenkomstig artikel 7, lid 2, vanaf de ondertekening voorlopig toegepast in afwachting van de voltooiing van de procedures voor de formele sluiting. Gedaan te Brussel, 10 november 2009. Voor de Raad De voorzitter A. BORG",
  "source": "EUR LEX"
}