{
  "url": "http://www.w3.org/1999/xhtml\">",
  "content": "L_2021415NL.01002001.xml 22.11.2021 NL Publicatieblad van de Europese Unie L 415/20 UITVOERINGSVERORDENING (EU) 2021/2031 VAN DE COMMISSIE van 19 november 2021 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor het Verenigd Koninkrijk in de lijsten van derde landen waaruit de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten van derde landen of gebieden, of zones of compartimenten daarvan vastgesteld waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen, gebieden, of zones daarvan waaruit de binnenkomst in de Unie van respectievelijk zendingen pluimvee, levende producten van pluimvee en vers vlees van pluimvee en vederwild is toegestaan. (5) Op 12 november 2021 heeft het Verenigd Koninkrijk de Commissie in kennis gesteld van een uitbraak van hoogpathogene aviaire influenza bij pluimvee. Die uitbraak bevindt zich nabij Frinton-on-Sea, Tendring, Essex in Engeland en werd op 12 november 2021 door laboratoriumanalyses (RT-PCR) bevestigd. (6) Op 14 november 2021 heeft het Verenigd Koninkrijk de Commissie in kennis gesteld van uitbraken van hoogpathogene aviaire influenza bij pluimvee. De uitbraken bevinden zich nabij Leeming Bar, Hambleton, North Yorkshire in Engeland en nabij Salwick, Fylde, Lancashire in Engeland en werden op 14 november 2021 door laboratoriumanalyses (RT-PCR) bevestigd. (7) De veterinaire autoriteiten van het Verenigd Koninkrijk hebben een controlegebied met een straal van 10 km rond de getroffen inrichtingen ingesteld en een ruimingsbeleid ingevoerd om de aanwezigheid van hoogpathogene aviaire influenza te bestrijden en de verspreiding van die ziekte te beperken. (8) Het Verenigd Koninkrijk heeft de Commissie informatie verstrekt over de epidemiologische situatie op zijn grondgebied en de maatregelen die het heeft genomen ter voorkoming van de verdere verspreiding van hoogpathogene aviaire influenza. De Commissie heeft die informatie geëvalueerd. Op basis van die evaluatie mag de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild uit de gebieden waarvoor door de veterinaire autoriteiten van het Verenigd Koninkrijk beperkende maatregelen zijn vastgesteld in verband met de recente uitbraken van hoogpathogene aviaire influenza, niet langer worden toegestaan. (9) De bijlagen V en XIV bij Uitvoeringsverordening (EU) 2021/404 moeten daarom dienovereenkomstig worden gewijzigd. (10) Rekening houdend met de huidige epidemiologische situatie in het Verenigd Koninkrijk ten aanzien van hoogpathogene aviaire influenza moeten de wijzigingen die door deze verordening in Uitvoeringsverordening (EU) 2021/404 moeten worden aangebracht, met spoed in werking treden. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 november 2021. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). BIJLAGE De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 worden in de vermelding voor het Verenigd Koninkrijk de volgende rijen voor de zones GB-2.20, GB-2.21 en GB-2.22 ingevoegd na de rij voor zone GB-2.19: “ GB Verenigd Koninkrijk GB-2.20 Ander fokpluimvee dan loopvogels en ander gebruikspluimvee dan loopvogels BPP N, P1 12.11.2021 Fokloopvogels en gebruiksloopvogels BPR N, P1 12.11.2021 Ander voor de slacht bestemd pluimvee dan loopvogels SP N, P1 12.11.2021 Voor de slacht bestemde loopvogels SR N, P1 12.11.2021 Andere eendagskuikens dan loopvogels DOC N, P1 12.11.2021 Eendagskuikens van loopvogels DOR N, P1 12.11.2021 Minder dan 20 stuks ander pluimvee dan loopvogels POU-LT20 N, P1 12.11.2021 Broedeieren van ander pluimvee dan loopvogels HEP N, P1 12.11.2021 Broedeieren van loopvogels HER N, P1 12.11.2021 Minder dan 20 stuks ander pluimvee dan loopvogels HE-LT20 N, P1 12.11.2021 GB-2.21 Ander fokpluimvee dan loopvogels en ander gebruikspluimvee dan loopvogels BPP N, P1 14.11.2021 Fokloopvogels en gebruiksloopvogels BPR N, P1 14.11.2021 Ander voor de slacht bestemd pluimvee dan loopvogels SP N, P1 14.11.2021 Voor de slacht bestemde loopvogels SR N, P1 14.11.2021 Andere eendagskuikens dan loopvogels DOC N, P1 14.11.2021 Eendagskuikens van loopvogels DOR N, P1 14.11.2021 Minder dan 20 stuks ander pluimvee dan loopvogels POU-LT20 N, P1 14.11.2021 Broedeieren van ander pluimvee dan loopvogels HEP N, P1 14.11.2021 Broedeieren van loopvogels HER N, P1 14.11.2021 Minder dan 20 stuks ander pluimvee dan loopvogels HE-LT20 N, P1 14.11.2021 GB-2.22 Ander fokpluimvee dan loopvogels en ander gebruikspluimvee dan loopvogels BPP N, P1 14.11.2021 Fokloopvogels en gebruiksloopvogels BPR N, P1 14.11.2021 Ander voor de slacht bestemd pluimvee dan loopvogels SP N, P1 14.11.2021 Voor de slacht bestemde loopvogels SR N, P1 14.11.2021 Andere eendagskuikens dan loopvogels DOC N, P1 14.11.2021 Eendagskuikens van loopvogels DOR N, P1 14.11.2021 Minder dan 20 stuks ander pluimvee dan loopvogels POU-LT20 N, P1 14.11.2021 Broedeieren van ander pluimvee dan loopvogels HEP N, P1 14.11.2021 Broedeieren van loopvogels HER N, P1 14.11.2021 Minder dan 20 stuks ander pluimvee dan loopvogels HE-LT20 N, P1 14.11.2021” b) in deel 2 worden in de vermelding voor het Verenigd Koninkrijk de volgende beschrijvingen van de zones GB-2.20, GB-2.21 en GB-2.22 ingevoegd na de beschrijving van de zone GB-2.19: “Verenigd Koninkrijk GB-2.20 Nabij Frinton-on-Sea, Tendring, Essex, Engeland: het gebied binnen een straal van 10 km rond het punt met de WGS84-decimale coördinaten N51.84 en W1.22 GB-2.21 Nabij Leeming Bar, Hambleton, North Yorkshire, Engeland: het gebied binnen een straal van 10 km rond het punt met de WGS84-decimale coördinaten N54.30 en W1.50 GB-2.22 Nabij Salwick, Fylde, Lancashire, Engeland: het gebied binnen een straal van 10 km rond het punt met de WGS84-decimale coördinaten N53.79 en W2.80” 2) In bijlage XIV, deel 1, worden in de vermelding voor het Verenigd Koninkrijk de volgende rijen voor de zones GB-2.20, GB-2.21 en GB-2.22 ingevoegd na de rij voor zone GB-2.19: “ GB Verenigd Koninkrijk GB-2.20 Vers vlees van ander pluimvee dan loopvogels POU N, P1 12.11.2021 Vers vlees van loopvogels RAT N, P1 12.11.2021 Vers vlees van vederwild GBM N, P1 12.11.2021 GB-2.21 Vers vlees van ander pluimvee dan loopvogels POU N, P1 14.11.2021 Vers vlees van loopvogels RAT N, P1 14.11.2021 Vers vlees van vederwild GBM N, P1 14.11.2021 GB-2.22 Vers vlees van ander pluimvee dan loopvogels POU N, P1 14.11.2021 Vers vlees van loopvogels RAT N, P1 14.11.2021 Vers vlees van vederwild GBM N, P1 14.11.2021”",
  "source": "EUR LEX"
}