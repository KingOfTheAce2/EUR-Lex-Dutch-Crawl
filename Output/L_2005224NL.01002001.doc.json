{
  "url": "http://www.w3.org/1999/xhtml\">",
  "content": "L_2005224NL.01002001.xml 30.8.2005 NL Publicatieblad van de Europese Unie L 224/20 BESCHIKKING VAN DE COMMISSIE van 26 augustus 2005 houdende wijziging van Beschikking 89/471/EEG tot toelating van methoden voor de indeling van geslachte varkens in Duitsland (Kennisgeving geschied onder nummer C(2005) 3238) (Slechts de tekst in de Duitse taal is authentiek) (2005/628/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3220/84 van de Raad van 13 november 1984 tot vaststelling van het communautaire indelingsschema voor geslachte varkens ( 1 ) , en met name op artikel 5, lid 2, Overwegende hetgeen volgt: (1) Bij Beschikking 89/471/EEG van de Commissie ( 2 ) is het gebruik van verscheidene methoden voor de indeling van geslachte varkens in Duitsland toegestaan. (2) De Duitse Regering heeft de Commissie verzocht toestemming te verlenen voor het gebruik van een nieuw apparaat als referentiemethode voor de bepaling van het magervleesaandeel van geslachte varkens in het kader van de bestaande indelingsmethoden en heeft daartoe de informatie meegedeeld die vereist is op grond van artikel 3 van Verordening (EEG) nr. 2967/85 van de Commissie van 24 oktober 1985 houdende nadere bepalingen voor de toepassing van het communautaire indelingsschema voor geslachte varkens ( 3 ) . (3) Uit het onderzoek van deze aanvraag is gebleken dat de voorwaarden voor toelating van het nieuwe apparaat zijn vervuld. Het gebruik van het apparaat „Ultrasound-Scanner SSD 256” als referentiemethode voor de bepaling van het magervleesgehalte mag bijgevolg worden vervangen door het gebruik van het apparaat „Ultrasonic Scanner GE Logiq 200pro”. (4) Beschikking 89/471/EEG moet dienovereenkomstig worden gewijzigd. (5) De in deze beschikking vervatte maatregelen zijn in overeenstemming met het advies van het Comité van beheer voor varkensvlees, HEEFT DE VOLGENDE BESCHIKKING GEGEVEN: Artikel 1 Beschikking 89/471/EEG wordt als volgt gewijzigd: 1) Artikel 1, lid 1, wordt vervangen door: „1.   De methode voor het schatten van het magervleesaandeel, die is gebaseerd op het gebruik van het apparaat „Ultrasonic Scanner GE Logiq 200pro”, waarvan nadere gegevens in deel 1 van de bijlage zijn vermeld, wordt goedgekeurd als methode voor de indeling van geslachte varkens.” 2) Artikel 4 bis wordt geschrapt. 3) Deel 1 van de bijlage wordt als volgt gewijzigd: a) de titel wordt vervangen door: ; b) lid 1 wordt vervangen door: „1) Het apparaat met de naam „Ultrasonic Scanner GE Logiq 200pro” is een tweedimensionale ultrasone scanner met digitale beeldverwerking. Het systeem werkt op basis van een lineaire 3,5 MHz probe waarmee metingen kunnen worden verricht tot een diepte van ongeveer 20 cm naargelang van het gekozen venster. De maximale scanbreedte van de probe bedraagt 9,4 cm, wat overeenkomt met twee of drie ribben van het geslachte dier. De in lid 2 vastgestelde ramingsmethode moet worden gebruikt als methode voor de indeling van geslachte varkens gebaseerd op de waarden van de metingen die zijn verkregen met het apparaat „Ultrasonic Scanner GE Logiq 200pro”. Elk in het slachthuis gebruikt apparaat moet worden geijkt en moet meetwaarden geven die gelijkwaardig zijn aan die van de „Ultrasonic Scanner GE Logiq 200pro”.” Artikel 2 Deze beschikking is gericht tot de Bondsrepubliek Duitsland. Gedaan te Brussel, 26 augustus 2005. Voor de Commissie Mariann FISCHER BOEL Lid van de Commissie ( 1 ) PB L 301 van 20.11.1984, blz. 1 . Verordening laatstelijk gewijzigd bij Verordening (EG) nr. 3513/93 ( PB L 320 van 22.12.1993, blz. 5 ). ( 2 ) PB L 233 van 10.8.1989, blz. 30 . Beschikking laatstelijk gewijzigd bij Beschikking 97/546/EG ( PB L 224 van 14.8.1997, blz. 20 ). ( 3 ) PB L 285 van 25.10.1985, blz. 39 . Verordening laatstelijk gewijzigd bij Verordening (EG) nr. 3127/94 ( PB L 330 van 21.12.1994, blz. 43 ).",
  "source": "EUR LEX"
}