{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0731:NL:HTML\">",
  "content": "EUR-Lex - 31980D0731 - NL Avis juridique important | 31980D0731 80/731/EEG: Beschikking van de Commissie van 16 juli 1980 met betrekking tot de uitvoering van de hervorming van de landbouwstructuur in Frankrijk overeenkomstig titel II van Richtlijn 75/268/EEG (Slechts de tekst in de Franse taal is authentiek) Publicatieblad Nr. L 198 van 31/07/1980 blz. 0035 - 0035 BESCHIKKING VAN DE COMMISSIE  van 16 juli 1980  met betrekking tot de uitvoering van de hervorming van de landbouwstructuur in Frankrijk overeenkomstig titel II van Richtlijn 75/268/EEG  (Slechts de tekst in de Franse taal is authentiek)  (80/731/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), en met name op artikel 13, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (2), laatstelijk gewijzigd bij Richtlijn 77/390/EEG (3), en met name op artikel 18, lid 3, Overwegende dat de Franse Regering op 6 mei 1980 de rectificatie van het besluit van 2 augustus 1979 houdende vaststelling van de steun aan bepaalde categorieën bedrijfshoofden in probleemgebieden heeft medegedeeld; Overwegende dat de Commissie volgens artikel 13 van Richtlijn 75/268/EEG juncto artikel 18, lid 3, van Richtlijn 72/159/EEG bij beschikking moet vaststellen of rekening houdende met de bovengenoemde mededeling de in Frankrijk bestaande bepalingen ter uitvoering van Richtlijn 75/268/EEG nog voldoen aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG bedoelde gemeenschappelijke actie; Overwegende dat de bovenaangehaalde rectificatie van het besluit van 2 augustus 1979 houdende vaststelling van de steun aan bepaalde categorieën bedrijfshoofden in probleemgebieden beantwoordt aan het doel en de voorwaarden van Richtlijn 75/268/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Frankrijk van kracht zijnde bepalingen ter uitvoering van titel II van Richtlijn 75/268/EEG voldoen, met inachtneming van de rectificatie van het besluit van 2 augustus 1979 houdende vaststelling van de steun aan bepaalde categorieën bedrijfshoofden in probleemgebieden, nog steeds aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG bedoelde gemeenschappelijke actie. Artikel 2 Deze beschikking is gericht tot de Franse Republiek. Gedaan te Brussel, 16 juli 1980. Voor de Commissie Finn GUNDELACH Vice-Voorzitter  (1)PB nr. L 128 van 19.5.1975, blz. 1. (2)PB nr. L 96 van 23.4.1972, blz. 1. (3)PB nr. L 145 van 13.6.1977, blz. 43.",
  "source": "EUR LEX"
}