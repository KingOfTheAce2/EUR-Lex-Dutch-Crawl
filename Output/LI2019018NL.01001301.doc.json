{
  "url": "http://www.w3.org/1999/xhtml\"><!--",
  "content": "LI2019018NL.01001301.xml 21.1.2019 NL Publicatieblad van de Europese Unie LI 18/13 UITVOERINGSBESLUIT (GBVB) 2019/87 VAN DE RAAD van 21 januari 2019 tot uitvoering van Besluit 2013/255/GBVB betreffende beperkende maatregelen tegen Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( 1 ) en met name artikel 30, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 mei 2013 heeft de Raad Besluit 2013/255/GBVB vastgesteld. (2) Er zijn prominente zakenlieden die grote winsten maken door hun banden met het regime en die in ruil daarvoor helpen bij de financiering van het regime, onder andere door joint ventures die zijn gevormd door bepaalde prominente zakenlieden en door de staat gesteunde ondernemingen met als doel onteigende grond te ontwikkelen, en zo steunen deze zakenlieden en entiteiten het Assad-regime en profiteren ze ervan, onder meer door het gebruik van onteigende bezittingen. (3) Bovendien onteigent het regime van Assad grond van mensen die door het conflict in Syrië ontheemd zijn en dat maakt het voor deze mensen onmogelijk om terug te keren naar hun huizen. (4) Elf natuurlijke personen en vijf entiteiten moeten worden toegevoegd aan de in bijlage I bij Besluit 2013/255/GBVB vervatte lijst van natuurlijke en rechtspersonen, entiteiten of lichamen die onderworpen zijn aan beperkende maatregelen. (5) Besluit 2013/255/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2013/255/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 21 januari 2019. Voor de Raad De voorzitter F. MOGHERINI ( 1 ) PB L 147 van 1.6.2013, blz. 14 . BIJLAGE 1. De volgende personen worden toegevoegd aan de lijst in deel A (Personen) van bijlage I bij Besluit 2013/255/GBVB: Naam Identificatiegegevens Motivering Datum van opneming op de lijst „264. Anas Talas (alias ; Anas Talous/ Tals/Tuls/Tlass) Geslacht: mannelijk Functie: Voorzitter van de Talas Group Geboortedatum: 25.3.1971 Nationaliteit: Syrisch Vooraanstaand zakenman in Syrië met belangen en activiteiten in diverse sectoren van de Syrische economie. Via zijn zakelijke activiteiten en investeringen profiteert Anas Talas ook van het Syrische regime en/of steunt hij het. In 2018 is de Talas Group, voorgezeten door Anas Talas, met Damascus Cham Holding in een joint venture gestapt van 23 miljard SYP voor de bouw van Marota City, een door het regime gesteund project voor luxewoningen en -bedrijven. 21.1.2019 265. Nazir Ahmad JamalEddine (alias ; Nazir Ahmad, Mohammed JamalEddine) Geslacht: mannelijk Functie: Medeoprichter en meerderheidsaandeelhouder van Apex Development and Projects LLC en oprichter van A'ayan Company for Projects and Equipment Geboortedatum: 1962 Nationaliteit: Syrisch Vooraanstaand zakenman in Syrië met aanzienlijke investeringen in de bouw, met inbegrip van meerderheidsbelang van 90 % in Apex Development and Projects LLC, dat met 34,8 miljoen USD in een joint venture is gestapt voor de bouw van Marota City, een door het regime gesteund project voor luxewoningen en -bedrijven. Nazir Ahmad JamalEddine neemt deel aan de ontwikkeling van Marota City en zo profiteert hij van het Syrische regime en/of steunt hij het. 21.1.2019 266. Mazin Al-Tarazi (alias ; Mazen Al-Tarazi) Geslacht: mannelijk Functie: Zakenman Geboortedatum: september 1962 Nationaliteit: Syrisch Vooraanstaand zakenman in Syrië met aanzienlijke investeringen in de bouw en in de luchtvaart. Via zijn investeringen en activiteiten profiteert Mazin Al-Tarazi van het Syrische regime en/of steunt hij het. Met name heeft Al-Tarazi met Damascus Cham Holdings een overeenkomst gesloten voor een investering van 320 miljoen USD in de bouw van Marota City, een door het regime gesteund project voor luxewoningen en -bedrijven. Daarnaast heeft hij een vergunning gekregen voor een particuliere luchtvaartmaatschappij in Syrië. 21.1.2019 267. Samer Foz (alias Samir ( ) Foz ( )/Fawz; Samer Zuhair Foz) Geslacht: mannelijk Functie: Directeur van de Aman Group Geboortedatum: mei 1973 Geboorteplaats: Latakia, Syrië Nationaliteiten: Syrisch en Turks Overige informatie: Uitvoerend directeur van de Aman Group. Dochterondernemingen: Foz for Trading, Al-Mohaimen for Transportation & Contracting. De Aman Group is de partner uit de particuliere sector in Joint Venture Aman Damascus JSC met Damascus Cham Holding, waarvoor Foz de individuele aandeelhouder is. Emmar Industries Aman is een joint venture tussen de Aman Group en de Hamisho Group, waarin Foz het meerderheidsbelang heeft en waarvan hij voorzitter is. Vooraanstaand zakenman in Syrië met belangen en activiteiten in diverse sectoren van de Syrische economie, zoals een door het regime gesteunde joint venture die betrokken is bij de bouw van Marota City, een project voor luxewoningen en -bedrijven. Samer Foz biedt financiële en andere steun aan het regime, onder meer door financiering van de Military Security Shield Forces in Syrië en als makelaar voor graanhandel. Als gevolg van zijn banden met het regime profiteert hij ook financieel van toegang tot commerciële mogelijkheden via tarwehandel en wederopbouwprojecten. 21.1.2019 268. Khaldoun Al-Zoubi (alias Khaldoon al-Zu'bi; Khaldoun Zubi) Geslacht: mannelijk Functie: Vice-voorzitter van Aman Holding (alias Aman Group) Geboortedatum: 1979 Nationaliteit: Syrisch Vooraanstaand zakenman in Syrië met belangen en activiteiten in diverse sectoren van de Syrische economie, zoals zijn rol als vicevoorzitter van Aman Holding en als meerderheidsaandeelhouder van luchtvaartmaatschappij Fly Aman. In die hoedanigheid heeft hij een band met Samer Foz. Aman Holding wordt vertegenwoordigd in en heeft een meerderheidsbelang in Aman Damascus, een joint venture voor de bouw van Marota City, een door het regime gesteund project voor luxewoningen en -bedrijven. Dankzij zijn functies van vicevoorzitter van Aman Holding profiteert Al-Zoubi van het regime en/of steunt hij het. 21.1.2019 269. Hussam Al-Qatirji (alias Hussam/Hossam Ahmed/Mohammed/Muhammad al-Katerji ) Geslacht: mannelijk Functie: Directeur van Katerji Group (alias al-Qatirji Company / Qatirji Company / Khatirji Group / Katerji International Group) Geboortedatum: 1982 Geboorteplaats: Raqqa, Syrië Nationaliteit: Syrisch Vooraanstaand zakenman in Syrië en tevens parlementslid voor Aleppo. Al-Qatirji steunt het regime en profiteert ervan door olie- en tarwe-handelsovereenkomsten met het regime mogelijk te maken en er voordeel uit te halen. 21.1.2019 270. Bashar Mohammad Assi Geslacht: mannelijk Functie: Voorzitter van de raad van directeurs van „Aman Damascus”. Stichtend vennoot van Fly Aman, luchtvaartmaatschappij met beperkte aansprakelijkheid. Geboortedatum: 1977 Nationaliteit: Syrisch Vooraanstaand zakenman in Syrië met belangen en activiteiten in diverse sectoren van de Syrische economie, zoals zijn rol van stichtend vennoot van luchtvaartmaatschappij Fly Aman en van voorzitter van de raad van directeurs van „Aman Damascus”; dit is een joint venture die betrokken is bij de ontwikkeling van Marota City, een door het regime gesteund project voor luxewoningen en -bedrijven. Door zijn positie als voorzitter van de raad van directeurs van „Aman Damascus” profiteert Assi van het regime en/of steunt hij het. 21.1.2019 271. Khaled al-Zubaidi (alias (Mohammed) Khaled/Khalid (Bassam) (al-) Zubaidi/Zubedi ) Geslacht: mannelijk Functie: Mede-eigenaar van Zubaidi and Qalei LLC, directeur van Agar Investment Company, algemeen directeur van Al Zubaidi company en Al Zubaidi & Al Taweet Contracting Company, directeur en eigenaar van Zubaidi Development Company, en mede-eigenaar van Enjaz Investment Company. Nationaliteit: Syrisch Vooraanstaand zakenman in Syrië met aanzienlijke investeringen in de bouw, zoals een belang van 50 % in Zubaidi and Qalei LLC, dat het luxueuze toeristencomplex Grand Town bouwt, waarvoor het regime een vergunning voor 45 jaar heeft verleend in ruil voor 19-21 % van de opbrengst ervan. In die hoedanigheid heeft hij een band met Nader Qalei. Khaled al-Zubaidi profiteert van het regime en/of steunt het via zijn zakelijke activiteiten, met name door zijn deelname aan het Grand Town-project. 21.1.2019 272. Hayan Mohammad Nazem Qaddour (alias Hayyan Kaddour bin Mohammed Nazem) Geslacht: mannelijk Naam: Hayan Mohammad Nazem Qaddour Functie: Primaire aandeelhouder van Exceed Development and Investment Company Geboortedatum: 1970 Nationaliteit: Syrisch Vooraanstaand zakenman in Syrië met een belang van 67 % in Exceed Development and Investment, dat met 17,7 miljoen USD in een joint venture is gestapt voor de bouw van Marota City, een door het regime gesteund project voor luxewoningen en -bedrijven. Hayan Mohammad Nazem Qaddour neemt deel aan de ontwikkeling van Marota City en zo profiteert hij van het Syrische regime en/of steunt hij het. 21.1.2019 273. Maen Rizk Allah Haykal (alias Heikal Bin Rizkallah) Geslacht: mannelijk Functie: Secundaire aandeelhouder van Exceed Development and Investment Company Nationaliteit: Syrisch Vooraanstaand zakenman in Syrië met een belang van 33 % in Exceed Development and Investment, dat met 17,7 miljoen USD in een joint venture is gestapt voor de bouw van Marota City, een door het regime gesteund project voor luxewoningen en -bedrijven. Maen Rizk Allah Haykal neemt deel aan de ontwikkeling van Marota City en zo profiteert hij van het Syrische regime en/of steunt hij het. 21.1.2019 274. Nader Qalei (alias Kalai, Kalei) Geslacht: mannelijk Naam: Nader Kalai Geboortedatum: 9.7.1965 Geboorteplaats: Damascus Nationaliteit: Syrisch Paspoortnummer (met vermelding van het land van afgifte en van de datum en plaats van afgifte): Syrische Arabische Republiek, N 010170320, afgiftenummer: 002-15-L062672, datum van afgifte: 24.5.2015, vervaldatum: 23.5.2021; Nummer identiteitskaart: Syrische Arabische Republiek, 010-40036453. Functie: Meerderheidsaandeelhouder van Castle Investment Holding, mede-eigenaar van Zubaidi and Qalei LLC, voorzitter van Kalai Industries Management Familie/zakenpartners of partners/banden met personen op de lijst: Khaled al-Zubaidi Adres: Young Avenue, Halifax, Canada Vooraanstaand zakenman in Syrië met aanzienlijke investeringen in de bouw, zoals een belang van 50 % in Zubaidi and Qalei LLC, dat het luxueuze toeristencomplex Grand Town bouwt, waarvoor het regime een vergunning voor 45 jaar heeft verleend in ruil voor 19-21 % van de opbrengst ervan. In die hoedanigheid heeft hij een band met Khaled al-Zubaidi. Nader Qalei profiteert van het regime en/of steunt het via zijn zakelijke activiteiten, met name door zijn deelname aan het Grand Town-project. 21.1.2019” 2. Onderstaande entiteiten worden toegevoegd aan de lijst in bijlage I, onder B (Entiteiten), bij Besluit 2013/255/GBVB: Naam Identificatiegegevens Motivering Datum van opneming op de lijst „72. Rawafed Damascus Private Joint Stock Company (alias Rawafed/Rawafid/ Rawafed (Tributary) Damascus Private Joint Stock Company) Adres: Damascus, Syrië Rawafed Damascus Private Joint Stock Company is een joint venture ter waarde van 48,3 miljoen USD van Damascus Cham Holdings, Ramak Development and Humanitarian Projects, Al-Ammar LLC, Timeet Trading LLC (ook bekend als Ultimate Trading Co. Ltd.), en Wings Private JSC. Rawafed steunt en/of profiteert van het Syrische regime, onder meer door zijn deelname aan het door het regime gesteunde luxeproject Marota City. 21.1.2019 73. Aman Damascus Joint Stock Company (alias Aman Damascus JSC) Adres: Damascus, Syrië Developers Private Joint Stock Company is een joint venture van 18,9 miljoen USD van Damascus Cham Holdings en Exceed Development and Investment. Door zijn deelname in het door het regime gesteunde luxeproject Marota City steunt Aman Damascus het Syrische regime en/of profiteert het ervan. 21.1.2019 74. Bunyan Damascus Private Joint Stock Company (alias Bunyan Damascus Private JSC) Adres: Damascus, Syrië Bunyan Damascus Private Joint Stock Company is een joint venture van 34,8 miljoen USD van Damascus Cham Holdings en Apex Development and Projects LLC en Tamayoz LLC. Door zijn deelname in het door het regime gesteunde luxeproject Marota City steunt Bunyan Damascus Private Joint Stock Company het Syrische regime en/of profiteert het ervan. 21.1.2019 75. Mirza Adres: Damascus, Syrië Mirza is een joint venture van 52,7 miljoen USD van Damascus Cham Holding en de Talas Group. Door zijn deelname in het door het regime gesteunde luxeproject Marota City steunt Mirza het Syrische regime en/of profiteert het ervan. 21.1.2019 76. Developers Private Joint Stock Company (alias Developers Private JSC) Adres: Damascus, Syrië Developers Private Joint Stock Company is een joint venture van 17,7 miljoen USD van Damascus Cham Holdings en Exceed Development and Investment. Door zijn deelname in het door het regime gesteunde luxeproject Marota City steunt Developers Private Joint Stock Company het Syrische regime en/of profiteert het ervan. 21.1.2019”",
  "source": "EUR LEX"
}