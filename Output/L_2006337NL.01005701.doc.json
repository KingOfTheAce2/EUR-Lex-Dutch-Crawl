{
  "url": "http://www.w3.org/1999/xhtml\">",
  "content": "L_2006337NL.01005701.xml 5.12.2006 NL Publicatieblad van de Europese Unie L 337/57 BESCHIKKING VAN DE COMMISSIE van 30 november 2006 tot goedkeuring van de door Bulgarije en Roemenië voor het jaar 2007 ingediende programma’s voor de uitroeiing en bewaking van dierziekten en van bepaalde TSE’s en ter preventie van zoönoses, en tot wijziging van Beschikking 2006/687/EG (Kennisgeving geschied onder nummer C(2006) 5702) (2006/876/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van Bulgarije en Roemenië, en met name op artikel 4, lid 3, Gelet op de Akte van toetreding van Bulgarije en Roemenië, en met name op artikel 42, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 24, leden 5 en 6, en de artikelen 29 en 32, Overwegende hetgeen volgt: (1) De Gemeenschap kan op grond van Beschikking 90/424/EEG een financiële bijdrage verlenen voor de uitroeiing en bewaking van dierziekten en voor controles ter preventie van zoönoses. (2) Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën ( 2 ) voorziet in jaarlijkse programma's voor de uitroeiing en bewaking van overdraagbare spongiforme encefalopathieën (TSE’s) bij runderen, schapen en geiten. (3) Met het oog op de toetreding van Bulgarije en Roemenië moet de financiële bijdrage van de Gemeenschap worden vastgesteld voor de door Bulgarije en Roemenië voor het jaar 2007 ingediende programma’s voor de uitroeiiing en bewaking van dierziekten en van bepaalde TSE’s. (4) Bulgarije en Roemenië hebben programma’s ingediend voor de uitroeiing en bewaking van bepaalde dierziekten, voor de preventie van zoönoses en voor de uitroeiing en bewaking van TSE’s op hun grondgebied. (5) Uit een onderzoek van deze programma’s is gebleken dat zij voldoen aan de desbetreffende communautaire veterinaire wetgeving, en met name aan de communautaire criteria voor de uitroeiing van die ziekten, zoals vastgesteld bij Beschikking 90/638/EEG van de Raad van 27 november 1990 tot vaststelling van communautaire criteria voor de maatregelen inzake de uitroeiing van en de controle op bepaalde dierziekten ( 3 ) . (6) Gezien het belang van deze programma’s voor de verwezenlijking van de doelstellingen van de Gemeenschap inzake dier- en volksgezondheid en de verplichte toepassing van de TSE-programma’s in alle lidstaten moet een passende financiële bijdrage van de Gemeenschap worden vastgesteld ter vergoeding van de uitgaven die Bulgarije en Roemenië voor de in deze beschikking vermelde maatregelen doen, tot een bepaald maximumbedrag per programma. (7) De aanwezigheid van klassieke varkenspest in varkensbedrijven in Roemenië vormt een bijzonder ernstig gevaar voor varkensbedrijven in de rest van de Gemeenschap. Daarom moet het percentage van de bijdrage van de Gemeenschap voor de aankoop van vaccin voor de vaccinatie van varkens met levend verzwakt vaccin op 100 % van de kosten worden vastgesteld. (8) Voor een beter beheer, een efficiënter gebruik van de communautaire middelen en meer transparantie moet zo nodig ook voor elk programma worden vastgesteld tot welk maximumbedrag Bulgarije en Roemenië worden vergoed voor bepaalde kosten van zaken zoals tests en vaccins en voor de schadeloosstelling van eigenaars van geslachte of geruimde dieren. (9) Overeenkomstig Verordening (EG) nr. 1290/2005 van de Raad van 21 juni 2005 inzake de financiering van het gemeenschappelijk landbouwbeleid ( 4 ) worden programma's voor de uitroeiing en bewaking van dierziekten gefinancierd uit het Europees Landbouwgarantiefonds. Met het oog op de financiële controle zijn de artikelen 9, 36 en 37 van die verordening van toepassing. (10) De financiële bijdrage van de Gemeenschap wordt verleend mits de voorgenomen maatregelen efficiënt worden uitgevoerd en mits de bevoegde autoriteiten alle nodige inlichtingen binnen de bij deze beschikking vastgestelde termijnen verstrekken. (11) Overeenkomstig Verordening (EG) nr. 1290/2005 is de omrekeningskoers voor de uitgaven de laatste wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door Bulgarije of Roemenië is ingediend, en worden de uitgaven in euro’s uitgedrukt. (12) De goedkeuring van sommige van deze programma’s mag niet vooruitlopen op een besluit van de Commissie waarin op basis van wetenschappelijk advies voorschriften voor de uitroeiing van deze ziekten worden vastgesteld. (13) De lijst van programma's in Beschikking 2006/687/EG van de Commissie van 12 oktober 2006 betreffende programma’s die in 2007 in aanmerking komen voor een financiële bijdrage van de Gemeenschap voor de uitroeiing en bewaking van bepaalde dierziekten, ter voorkoming van zoönoses en voor de bewaking van TSE’s, alsmede programma’s voor de uitroeiing van BSE en scrapie ( 5 ) , moet worden uitgebreid tot Bulgarije en Roemenië. (14) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: HOOFDSTUK I RABIËS Artikel 1 1.   De door Bulgarije en Roemenië ingediende programma’s voor de uitroeiing van rabiës worden goedgekeurd voor de periode van 1 januari tot en met 31 december 2007. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor laboratoriumtests en de aankoop en de distributie van vaccins en aas in het kader van het programma, met een maximum van: a) 830 000 EUR voor Bulgarije; b) 800 000 EUR voor Roemenië. 3.   Voor de in lid 1 genoemde programma’s bedraagt de maximale vergoeding die aan Bulgarije en Roemenië voor de aankoop van vaccindoses wordt betaald 0,5 EUR per dosis. HOOFDSTUK II KLASSIEKE VARKENSPEST Artikel 2 1.   De door Bulgarije en Roemenië ingediende programma’s voor de bestrijding en bewaking van klassieke varkenspest worden goedgekeurd voor de periode van 1 januari tot en met 31 december 2007. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor virologische en serologische tests bij varkens (huisdieren) en wilde varkens, voor de aankoop en de distributie van vaccins en aas voor de vaccinatie van wilde varkens, alsmede voor de vaccinatie van varkens (huisdieren), terwijl de Gemeenschap voor 100 % bijdraagt in de uitgaven die Roemenië doet voor de aankoop van het levende verzwakte vaccin voor de vaccinatie van varkens (huisdieren), met een maximum van: a) 425 000 EUR voor Bulgarije; b) 5 250 000 EUR voor Roemenië. 3.   Voor de in lid 1 genoemde programma’s bedraagt de maximale vergoeding die aan Bulgarije en Roemenië wordt betaald: a) : voor een ELISA-test : 2,5 EUR per test; b) : voor de aankoop van een dosis vaccin voor de vaccinatie van wilde varkens : 0,5 EUR per dosis; c) : voor de aankoop van een dosis levend verzwakt vaccin voor de vaccinatie van varkens : 0,30 EUR per dosis. HOOFDSTUK III BEPAALDE SOORTEN ZOÖNOTISCHE SALMONELLA BIJ FOKPLUIMVEE Artikel 3 1.   De door Bulgarije en Roemenië ingediende programma’s voor de bestrijding van salmonella bij fokpluimvee worden goedgekeurd voor de periode van 1 januari tot en met 31 december 2007. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor bacteriologische tests, de schadeloosstelling van eigenaars van pluimvee dat is geruimd of eieren die zijn vernietigd, en voor de aankoop van vaccindoses, met een maximum van: a) 508 000 EUR voor Bulgarije; b) 215 000 EUR voor Roemenië. 3.   Voor de in lid 1 genoemde programma’s bedraagt de maximale vergoeding die aan Bulgarije en Roemenië wordt betaald: a) : voor een bacteriologische test : 5,0 EUR per test; b) : voor de aankoop van een dosis vaccin : 0,05 EUR per dosis. 4.   De subsidiabele uitgaven voor schadeloosstelling voor het ruimen van dieren worden beperkt overeenkomstig lid 5. 5.   De gemiddelde schadeloosstelling die aan Bulgarije en Roemenië wordt terugbetaald, wordt berekend op basis van het aantal dieren dat in de lidstaat is geruimd, en bedraagt voor fokpluimvee maximaal 2,5 EUR per dier. HOOFDSTUK IV PROGRAMMA’S VOOR ONDERZOEK NAAR AVIAIRE INFLUENZA BIJ PLUIMVEE EN IN HET WILD LEVENDE VOGELS Artikel 4 1.   De door Bulgarije en Roemenië ingediende programma’s voor de bestrijding van aviaire influenza bij pluimvee en in het wild levende vogels worden goedgekeurd voor de periode van 1 januari tot en met 31 december 2007. 2.   De Gemeenschap draagt voor 50 % bij in de uitgaven die elke lidstaat doet voor de analyse van monsters, met een maximum van: a) 23 000 EUR voor Bulgarije; b) 105 000 EUR voor Roemenië. 3.   De maximumbedragen van de aan Bulgarije en Roemenië te vergoeden kosten voor de in het kader van de programma’s uitgevoerde tests zijn: a) : ELISA-test : 1 EUR per test; b) : agargel-immunodiffusietest : 1,2 EUR per test; c) : hemagglutinatieremmingstest (HAR) op H5/H7 : 12 EUR per test; d) : virusisolatietest : 30 EUR per test; e) : PCR-test : 15 EUR per test. HOOFDSTUK V BEWAKING VAN OVERDRAAGBARE SPONGIFORME ENCEFALOPATHIEËN Artikel 5 1.   Het door Roemenië ingediende programma voor de bewaking van overdraagbare spongiforme encefalopathieën (TSE’s) wordt goedgekeurd voor de periode van 1 januari tot en met 31 december 2007. 2.   De Gemeenschap draagt voor 100 % bij in de uitgaven die Roemenië doet voor de uitvoering van het in lid 1 genoemde programma, met een maximum van 2 370 000 EUR. 3.   De financiële bijdrage van de Gemeenschap voor het in lid 1 genoemde programma is bestemd voor de uitgevoerde tests en bedraagt maximaal: a) 6 EUR per test voor tests bij runderen als bedoeld in bijlage III bij Verordening (EG) nr. 999/2001; b) 30 EUR per test voor tests bij schapen en geiten als bedoeld in bijlage III bij Verordening (EG) nr. 999/2001; c) 50 EUR per test voor tests bij hertachtigen als bedoeld in bijlage III bij Verordening (EG) nr. 999/2001; d) 145 EUR per test voor primaire moleculaire onderscheidende tests als bedoeld in bijlage X, hoofdstuk C, punt 3.2, onder c), punt i), bij Verordening (EG) nr. 999/2001. HOOFDSTUK VI UITROEIING VAN SCRAPIE Artikel 6 1.   Het door Roemenië ingediende programma voor de uitroeiing van scrapie wordt goedgekeurd voor de periode van 1 januari tot en met 31 december 2007. 2.   De financiële bijdrage van de Gemeenschap voor het in lid 1 genoemde programma bedraagt 50 % van de uitgaven die Roemenië doet voor de schadeloosstelling van eigenaars van dieren die in het kader van zijn uitroeiingsprogramma zijn geruimd en vernietigd, met een maximum van 100 EUR per dier, en 50 % van de uitgaven voor genotypering, met een maximum van 10 EUR per genotyperingstest. Deze bijdrage bedraagt maximaal 980 000 EUR. HOOFDSTUK VII ALGEMENE BEPALINGEN EN SLOTBEPALINGEN Artikel 7 De uitgaven waarvoor Bulgarije en Roemenië een financiële bijdrage van de Gemeenschap aanvragen, worden in euro’s uitgedrukt en worden exclusief belasting over de toegevoegde waarde en andere belastingen gedeclareerd. Artikel 8 De omrekeningskoers voor de uitgaven is de laatste wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door Bulgarije of Roemenië is ingediend. Artikel 9 1.   De financiële bijdrage van de Gemeenschap voor de in de artikelen 1 tot en met 6 genoemde programma’s wordt verleend op voorwaarde dat Bulgarije en Roemenië deze programma’s uitvoeren overeenkomstig de desbetreffende bepalingen van het Gemeenschapsrecht, waaronder de voorschriften inzake mededinging en de toekenning van overheidscontracten, en: a) uiterlijk op 1 januari 2007 de wettelijke en bestuursrechtelijke bepalingen voor de uitvoering van het programma in werking doen treden, b) uiterlijk op 1 juni 2007 een eerste technische en financiële evaluatie van het programma indienen overeenkomstig artikel 24, lid 7, van Beschikking 90/424/EEG; c) voor de in de artikelen 1, 2 en 3 genoemde programma’s uiterlijk vier weken na afloop van de verslagperiode een tussentijds verslag over de eerste zes maanden van het programma indienen; d) voor de in artikel 4 genoemde programma’s om de drie maanden uiterlijk eind van de daaropvolgende maand bij de Commissie verslag uitbrengen over de positieve en negatieve resultaten van onderzoeken die zij bij de bewaking van pluimvee en in het wild levende vogels hebben geconstateerd; e) Roemenië voor de in de artikelen 5 en 6 genoemde programma’s maandelijks bij de Commissie verslag uitbrengt over de voortgang van het bewakingsprogramma voor TSE’s en de uitgaven die het heeft gedaan. Dit verslag wordt uiterlijk vier weken na het einde van de desbetreffende maand ingediend; f) uiterlijk op 1 juni 2008 een eindverslag indienen over de technische uitvoering van het programma, samen met bewijsstukken van de uitgaven die zij in de periode van 1 januari tot en met 31 december 2007 hebben gedaan en de resultaten die in die periode zijn bereikt; g) het gedetailleerde overzicht van hun uitgaven als bedoeld in de punten d) en e) indienen in een vorm overeenkomstig de tabellen in de bijlagen I en II; h) het programma efficiënt uitvoeren; i) voor deze maatregelen geen andere bijdrage van de Gemeenschap hebben aangevraagd of zullen aanvragen. 2.   Indien de betrokken lidstaat niet aan lid 1 voldoet, verlaagt de Commissie de financiële bijdrage van de Gemeenschap naar gelang van de aard en de ernst van de inbreuk en van het financiële verlies voor de Gemeenschap. Artikel 10 De bijlagen bij Beschikking 2006/687/EG worden vervangen door de tekst in bijlage III bij deze beschikking. Artikel 11 Deze beschikking is van toepassing onder voorbehoud en vanaf de datum van inwerkingtreding van het Verdrag betreffende de toetreding van Bulgarije en Roemenië. Artikel 12 Deze beschikking is gericht tot de lidstaten. Gedaan te Brussel, 30 november 2006. Voor de Commissie Markos KYPRIANOU Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Beschikking 2006/53/EG ( PB L 29 van 2.2.2006, blz. 37 ). ( 2 ) PB L 147 van 31.5.2001, blz. 1 . Verordening laatstelijk gewijzigd bij Verordening (EG) nr. 1041/2006 van de Commissie ( PB L 187 van 8.7.2006, blz. 10 ). ( 3 ) PB L 347 van 12.12.1990, blz. 27 . Beschikking gewijzigd bij Richtlijn 92/65/EEG ( PB L 268 van 14.9.1992, blz. 54 ). ( 4 ) PB L 209 van 11.8.2005, blz. 1 . Verordening laatstelijk gewijzigd bij Verordening (EG) nr. 320/2006 ( PB L 58 van 28.2.2006, blz. 42 ). ( 5 ) PB L 282 van 13.10.2006, blz. 52 . BIJLAGE I BIJLAGE II Modelformulier voor het gedetailleerde overzicht van de door Roemenië gedane uitgaven, als bedoeld in artikel 9, lid 1, onder f) TSE-bewaking Lidstaat: Maand: Jaar: Tests bij runderen Aantal tests Kosten per eenheid Totale kosten Tests bij dieren als bedoeld in bijlage III, hoofdstuk A, deel I, punten 2.1, 3 en 4.1, bij Verordening (EG) nr. 999/2001 Tests bij dieren als bedoeld in bijlage III, hoofdstuk A, deel I, punten 2.2, 4.2 en 4.3, bij Verordening (EG) nr. 999/2001 Totaal Tests bij schapen Aantal tests Kosten per eenheid Totale kosten Tests bij dieren als bedoeld in bijlage III, hoofdstuk A, deel II, punt 2, onder a), bij Verordening (EG) nr. 999/2001 Tests bij dieren als bedoeld in bijlage III, hoofdstuk A, deel II, punt 3, bij Verordening (EG) nr. 999/2001 Tests bij dieren als bedoeld in bijlage III, hoofdstuk A, deel II, punt 5, bij Verordening (EG) nr. 999/2001 Totaal Tests bij geiten Aantal tests Kosten per eenheid Totale kosten Tests bij dieren als bedoeld in bijlage III, hoofdstuk A, deel II, punt 2, onder b), bij Verordening (EG) nr. 999/2001 Tests bij dieren als bedoeld in bijlage III, hoofdstuk A, deel II, punt 3, bij Verordening (EG) nr. 999/2001 Tests bij dieren als bedoeld in bijlage III, hoofdstuk A, deel II, punt 5, bij Verordening (EG) nr. 999/2001 Totaal Primaire moleculaire test met onderscheidende immunoblotting Aantal tests Kosten per eenheid Totale kosten Tests bij dieren als bedoeld in bijlage X, hoofdstuk C, punt 3.2, onder c), punt i), bij Verordening (EG) nr. 999/2001 Tests bij hertachtigen Aantal tests Kosten per eenheid Kosten per eenheid Tests bij dieren als bedoeld in bijlage II bij Verordening (EG) nr. 999/2001 BIJLAGE III De bijlagen I, II, III en V bij Beschikking 2006/687/EG worden vervangen door: „ BIJLAGE I Lijst van programma's voor de uitroeiing en bewaking van dierziekten als bedoeld in artikel 1, lid 1 Percentage en maximumbedrag van de financiële bijdrage van de Gemeenschap Ziekte Lidstaat Percentage Maximumbedrag (in EUR) Ziekte van Aujeszky België 50 % 250 000 Spanje 50 % 350 000 Bluetongue Spanje 50 % 4 900 000 Frankrijk 50 % 160 000 Italië 50 % 1 300 000 Portugal 50 % 600 000 Runderbrucellose Spanje 50 % 3 500 000 Ierland 50 % 1 100 000 Italië 50 % 2 000 000 Cyprus 50 % 95 000 Polen 50 % 300 000 Portugal 50 % 1 600 000 Verenigd Koninkrijk ( 1 ) 50 % 1 100 000 Rundertuberculose Spanje 50 % 3 000 000 Italië 50 % 2 500 000 Polen 50 % 1 100 000 Portugal 50 % 450 000 Klassieke varkenspest Duitsland 50 % 800 000 Frankrijk 50 % 500 000 Luxemburg 50 % 35 000 Slovenië 50 % 25 000 Slowakije 50 % 400 000 Enzoötische boviene leukose Estland 50 % 20 000 Italië 50 % 400 000 Letland 50 % 35 000 Litouwen 50 % 135 000 Polen 50 % 2 300 000 Portugal 50 % 225 000 Schapen- en geitenbrucellose (B. melitensis) Griekenland 50 % 650 000 Spanje 50 % 5 000 000 Frankrijk 50 % 200 000 Italië 50 % 4 000 000 Cyprus 50 % 120 000 Portugal 50 % 1 600 000 Poseidom ( 2 ) Frankrijk ( 3 ) 50 % 50 000 Rabiës Tsjechië 50 % 490 000 Duitsland 50 % 850 000 Estland 50 % 925 000 Letland 50 % 1 200 000 Litouwen 50 % eigen grondgebied; 100 % grensgebieden 600 000 Hongarije 50 % 1 850 000 Oostenrijk 50 % 185 000 Polen 50 % 4 850 000 Slovenië 50 % 375 000 Slowakije 50 % 500 000 Finland 50 % 112 000 Bulgarije 50 % 830 000 Roemenië 50 % 800 000 Afrikaanse varkenspest/Klassieke varkenspest Italië 50 % 140 000 Bulgarije 50 % 425 000 Roemenië 50 % 5 250 000 Vesiculaire varkensziekte Italië 50 % 120 000 Aviaire influenza België 50 % 66 000 Tsjechië 50 % 74 000 Denemarken 50 % 160 000 Duitsland 50 % 243 000 Estland 50 % 40 000 Griekenland 50 % 42 000 Spanje 50 % 82 000 Frankrijk 50 % 280 000 Ierland 50 % 59 000 Italië 50 % 510 000 Cyprus 50 % 15 000 Letland 50 % 15 000 Litouwen 50 % 12 000 Luxemburg 50 % 10 000 Hongarije 50 % 110 000 Malta 50 % 5 000 Nederland 50 % 126 000 Oostenrijk 50 % 42 000 Polen 50 % 87 000 Portugal 50 % 121 000 Slovenië 50 % 32 000 Slowakije 50 % 21 000 Finland 50 % 27 000 Zweden 50 % 130 000 Verenigd Koninkrijk 50 % 275 000 Bulgarije 50 % 23 000 Roemenië 50 % 105 000 Totaal 63 014 000 BIJLAGE II Lijst van controleprogramma's ter voorkoming van zoönoses als bedoeld in artikel 2, lid 1 Percentage en maximumbedrag van de financiële bijdrage van de Gemeenschap Zoönose Lidstaat Percentage Maximumbedrag (in EUR) Salmonella België 50 % 660 000 Tsjechië 50 % 330 000 Denemarken 50 % 250 000 Duitsland 50 % 175 000 Estland 50 % 27 000 Griekenland 50 % 60 000 Spanje 50 % 2 000 000 Frankrijk 50 % 875 000 Ierland 50 % 175 000 Italië 50 % 320 000 Cyprus 50 % 40 000 Letland 50 % 60 000 Hongarije 50 % 60 000 Nederland 50 % 1 350 000 Oostenrijk 50 % 80 000 Polen 50 % 2 000 000 Portugal 50 % 450 000 Slowakije 50 % 205 000 Bulgarije 50 % 508 000 Roemenië 50 % 215 000 Totaal 9 840 000 BIJLAGE III Lijst van programma's voor de bewaking van TSE’s als bedoeld in artikel 3, lid 1 Percentage en maximumbedrag van de financiële bijdrage van de Gemeenschap Ziekte Lidstaat Percentage uitgevoerde snelle tests en discriminatoire tests Maximumbedrag (in EUR) TSE's België 100 % 2 084 000 Tsjechië 100 % 1 059 000 Denemarken 100 % 1 680 000 Duitsland 100 % 11 307 000 Estland 100 % 233 000 Griekenland 100 % 1 827 000 Spanje 100 % 10 237 000 Frankrijk 100 % 24 815 000 Ierland 100 % 6 755 000 Italië 100 % 3 375 000 Cyprus 100 % 348 000 Letland 100 % 312 000 Litouwen 100 % 645 000 Luxemburg 100 % 146 000 Hongarije 100 % 784 000 Malta 100 % 90 000 Nederland 100 % 5 112 000 Oostenrijk 100 % 1 759 000 Polen 100 % 3 744 000 Portugal 100 % 2 115 000 Slovenië 100 % 308 000 Slowakije 100 % 1 088 000 Finland 100 % 839 000 Zweden 100 % 2 020 000 Verenigd Koninkrijk 100 % 6 781 000 Roemenië 100 % 2 370 000 Totaal 91 833 000 BIJLAGE V Lijst van programma's voor de uitroeiing van scrapie als bedoeld in artikel 5, lid 1 Percentage en bedrag van de financiële bijdrage van de Gemeenschap Ziekte Lidstaat Percentage Maximumbedrag (in EUR) Scrapie België 50 % doden; 50 % genotypering 99 000 Tsjechië 50 % doden; 50 % genotypering 107 000 Duitsland 50 % doden; 50 % genotypering 927 000 Estland 50 % doden; 50 % genotypering 13 000 Griekenland 50 % doden; 50 % genotypering 1 306 000 Spanje 50 % doden; 50 % genotypering 5 374 000 Frankrijk 50 % doden; 50 % genotypering 8 862 000 Ierland 50 % doden; 50 % genotypering 629 000 Italië 50 % doden; 50 % genotypering 3 076 000 Cyprus 50 % doden; 50 % genotypering 2 200 000 Luxemburg 50 % doden; 50 % genotypering 28 000 Hongarije 50 % doden; 50 % genotypering 332 000 Nederland 50 % doden; 50 % genotypering 543 000 Oostenrijk 50 % doden; 50 % genotypering 14 000 Portugal 50 % doden; 50 % genotypering 716 000 Slovenië 50 % doden; 50 % genotypering 83 000 Slowakije 50 % doden; 50 % genotypering 279 000 Finland 50 % doden; 50 % genotypering 11 000 Zweden 50 % doden; 50 % genotypering 6 000 Verenigd Koninkrijk 50 % doden; 50 % genotypering 9 178 000 Roemenië 50 % doden; 50 % genotypering 980 000 Totaal 34 763 000 ” ( 1 ) Verenigd Koninkrijk alleen wat Noord-Ierland betreft. ( 2 ) Door vectorinsecten overgedragen heartwater, babesiose en anaplasmose in de Franse overzeese gebieden. ( 3 ) Frankrijk alleen wat Guadeloupe, Martinique en Réunion betreft.",
  "source": "EUR LEX"
}