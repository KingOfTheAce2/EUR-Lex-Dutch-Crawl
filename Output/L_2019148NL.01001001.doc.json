{
  "url": "http://www.w3.org/1999/xhtml\"><!--",
  "content": "L_2019148NL.01001001.xml 6.6.2019 NL Publicatieblad van de Europese Unie L 148/10 UITVOERINGSVERORDENING (EU) 2019/924 VAN DE COMMISSIE van 3 juni 2019 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juni 2019. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-Unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een artikel (een zogenoemde \"box voor optische vezels met verbindingsstukken\"), cilindrisch van vorm, met een diameter van ongeveer 140 mm en een hoogte van 400 mm. Het artikel weegt ongeveer 2,5 kg. Het artikel is voornamelijk vervaardigd van kunststof, met dien verstande dat enkele kleine elementen (klemmen en schroeven) van metaal zijn vervaardigd. De basis van het artikel is voorzien van vier toegangspunten voor kabels. Wanneer het artikel volledig is gemonteerd, wordt de basis van het artikel aan de cilindrische kunststof omhulling van het artikel vastgemaakt met een afneembare ronde sluiting. Binnenin bevindt zich een van kunststof vervaardigd lasdienblad, bevestigd aan de basis van het artikel. Dit dienblad bevat specifieke groeven om de optische vezels/optische kabels op één lijn te leggen, en is voorzien van verbindingsstukken. Dit artikel is in zijn geheel bedoeld voor de bescherming van optische vezels/optische kabels en kan in verschillende soorten netwerken worden gebruikt. ( *1 ) Zie afbeeldingen 8536 70 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 7 bij hoofdstuk 85 en de tekst van de GN-codes 8536  en 8536 70 00 . Indeling onder GN-code 8536 90 10  is uitgesloten, aangezien die code betrekking heeft op \"aansluittoestellen en contactverbindingen voor draad en kabels\", d.w.z. een elektrisch toestel voor het maken van elektrische verbindingen. Het artikel is een box met verbindingsstukken voor optische vezels, optischevezelbundels of optischevezelkabels en heeft geen elektrische aansluitingen. Het artikel heeft de kenmerken van verbindingsstukken voor optische vezels, optischevezelbundels of optischevezelkabels waarmee optische vezels eenvoudig op één lijn worden gelegd met de uiteinden tegen elkaar in een digitaal lijnsysteem (zie ook de GS-toelichtingen op post 8536 , deel IV). Gezien de kenmerken van het artikel wordt het daarom ingedeeld onder GN-code 8536 70 00  als verbindingsstukken voor optische vezels, optischevezelbundels of optischevezelkabels. ( *1 ) De afbeeldingen zijn louter ter informatie.",
  "source": "EUR LEX"
}