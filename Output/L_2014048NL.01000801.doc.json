{
  "url": "http://www.w3.org/1999/xhtml\">",
  "content": "L_2014048NL.01000801.xml 19.2.2014 NL Publicatieblad van de Europese Unie L 48/8 BESLUIT VAN HET EUROPEES PARLEMENT EN DE RAAD van 20 november 2013 betreffende de beschikbaarstelling van middelen uit het flexibiliteitsinstrument (2014/94/EU) HET EUROPEES PARLEMENT EN DE RAAD VAN DE EUROPESE UNIE, Gezien het Interinstitutioneel Akkoord van 17 mei 2006 tussen het Europees Parlement, de Raad en de Commissie over de begrotingsdiscipline en een goed financieel beheer ( 1 ) , en met name punt 27, Gezien het voorstel van de Europese Commissie, Overwegende dat het, na alle mogelijkheden tot herschikking van kredieten binnen rubriek 1b te hebben onderzocht, nodig is middelen uit het Flexibiliteitsinstrument beschikbaar te stellen ter aanvulling van de financiering van de algemene begroting van de Europese Unie voor het begrotingsjaar 2013, bovenop het maximum van rubriek 1b, met 134 049 037 EUR ten behoeve van het Europees Sociaal Fonds om de toewijzingen aan Frankrijk, Italië en Spanje voor 2013 met in totaal 150 000 000 EUR te verhogen, HEBBEN HET VOLGENDE BESLUIT VASTGESTELD: Artikel 1 Voor de algemene begroting van de Europese Unie voor het begrotingsjaar 2013 wordt uit het Flexibiliteitsinstrument 134 049 037 EUR aan vastleggingskredieten in rubriek 1b beschikbaar gesteld. Dit bedrag wordt gebruikt ter aanvulling van de financiële middelen van het Europees Sociaal Fonds in rubriek 1b. Artikel 2 Dit besluit wordt bekendgemaakt in het Publicatieblad van de Europese Unie . Gedaan te Straatsburg, 20 november 2013. Voor het Europees Parlement De voorzitter M. SCHULZ Voor de Raad De voorzitter V. LEŠKEVIČIUS ( 1 ) PB C 139 van 14.6.2006, blz. 1 .",
  "source": "EUR LEX"
}