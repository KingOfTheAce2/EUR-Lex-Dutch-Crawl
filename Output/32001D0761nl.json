{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0761:NL:HTML\">",
  "content": "EUR-Lex - 32001D0761 - NL Avis juridique important | 32001D0761 2001/761/Euratom: Besluit van de Raad van 27 september 2001 houdende goedkeuring van de sluiting door de Commissie van twee overeenkomsten tussen de Europese Gemeenschap voor Atoomenergie (Euratom) en de Russische Federatie inzake samenwerking op het gebied van nucleaire veiligheid en beheerste kernfusie Publicatieblad Nr. L 287 van 31/10/2001 blz. 0021 - 0022 Besluit van de Raad van 27 september 2001 houdende goedkeuring van de sluiting door de Commissie van twee overeenkomsten tussen de Europese Gemeenschap voor Atoomenergie (Euratom) en de Russische Federatie inzake samenwerking op het gebied van nucleaire veiligheid en beheerste kernfusie (2001/761/Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Gelet op de Overeenkomst inzake partnerschap en samenwerking waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Russische Federatie, anderzijds(1), in werking getreden op 1 december 1997, waarbij is voorzien in nauwe samenwerking in de sector kernenergie, onder meer door tenuitvoerlegging van twee overeenkomsten, inzake nucleaire veiligheid en kernfusie, Gezien het voorstel van de Commissie, Overwegende hetgeen volgt: (1) De Commissie heeft overeenkomstig de door de Raad op 17 januari 1991 vastgestelde onderhandelingsrichtsnoeren onderhandeld over twee overeenkomsten inzake nucleaire veiligheid en beheerste kernfusie tussen de Europese Gemeenschap voor Atoomenergie (Euratom) en de Russische Federatie. (2) De Commissie dient te worden gemachtigd tot de sluiting van deze overeenkomsten. (3) De Raad hechtte op voorstel van de Commissie op 22 december 1994 zijn goedkeuring aan de overeenkomsten. Door latere ontwikkelingen is herziening en bijwerking echter noodzakelijk geworden. Het besluit van de Raad van 22 december 1994 dient daarom te worden ingetrokken. (4) De Raad heeft op 22 december 1998 Besluit 1999/64/Euratom vastgesteld betreffende het Vijfde kaderprogramma van de Europese Gemeenschap voor Atoomenergie voor activiteiten op het gebied van onderzoek en onderwijs (1998-2002)(2), waarvan beheerste kernfusie een kernactiviteit is. (5) Bij Besluit 1991/175/Euratom van 25 januari 1999 heeft de Raad een programma voor onderzoek en onderwijs op het gebied van kernenergie (Euratom) voor de periode 1998-2002 vastgesteld(3), BESLUIT: Artikel 1 De Commissie wordt gemachtigd tot sluiting van de volgende twee overeenkomsten met de Russische Federatie: Overeenkomst tussen de Europese Gemeenschap voor Atoomenergie en de regering van de Russische Federatie inzake samenwerking op het gebied van nucleaire veiligheid en Overeenkomst tussen de Europese Gemeenschap voor Atoomenergie en de regering van de Russische Federatie inzake samenwerking op het gebied van beheerste kernfusie. De tekst van de twee overeenkomsten is aan dit besluit gehecht(4). Artikel 2 Het besluit van de Raad van 22 december 1994 wordt ingetrokken en vervangen door dit besluit. Gedaan te Brussel, 27 september 2001. Voor de Raad De voorzitter R. Landuyt (1) PB L 327 van 28.11.1997, blz. 3. (2) PB L 26 van 1.2.1999, blz. 34. (3) PB L 64 van 12.3.1999, blz. 142. (4) Zie bladzijde 23 van dit Publicatieblad.",
  "source": "EUR LEX"
}