{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0820(01):NL:HTML\">",
  "content": "EUR-Lex - 31974Y0820(01) - NL Avis juridique important | 31974Y0820(01) Resolutie van de Raad van 6 juni 1974 betreffende de onderlinge erkenning van diploma's, certificaten en andere titels Publicatieblad Nr. C 098 van 20/08/1974 blz. 0001 - 0001 Bijzondere uitgave in het Grieks: Hoofdstuk 06 Deel 1 blz. 0179 Bijzondere uitgave in het Spaans: Hoofdstuk 06 Deel 1 blz. 0173 Bijzondere uitgave in het Portugees: Hoofdstuk 06 Deel 1 blz. 0173 ++++ RESOLUTIE VAN DE RAAD van 6 juni 1974 betreffende de onderlinge erkenning van diploma's , certificaten en andere titels DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het ontwerp van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comité , Overwegende dat het noodzakelijk is een aantal beginselen en richtsnoeren vast te leggen ter bevordering van de werkzaamheden op het gebied van de onderlinge erkenning van diploma's , certificaten en andere titels , NEEMT DE VOLGENDE RESOLUTIE AAN : I . De Raad - erkent dat de richtlijnen inzake het recht van vestiging , met name op het gebied van de vrije beroepen een zeker belang hebben in het kader van het onderwijsbeleid ; - wijst erop dat deze richtlijnen zodanig moeten worden opgesteld dat zij het streven naar hervorming van het onderwijssysteem in de Lid-Staten van de Gemeenschap niet belemmeren ; - acht het gewenst dat het onderwijsbeleid een positieve bijdrage levert tot de vrijheid van vestiging , met name op het gebied van de vrije beroepen . II . De Raad formuleert de wens dat bij de verdere werkzaamheden inzake de onderlinge erkenning van diploma's , certificaten en andere titels het streven naar flexibiliteit en kwaliteit voorzit . In dit verband betuigt de Raad zijn instemming met het volgende richtsnoer : Aangezien , ondanks de verschillen tussen de leidingsprogramma's der Lid-Staten , in de praktijk een grote mate van vergelijkbaarheid blijkt te bestaan tussen de eindkwalificaties die toegang tot soortgelijke werkzaamheden geven , dienen in de richtlijnen voor de onderlinge erkenning van beroepskwalificaties en de coordinatie van de voorwaarden voor de toegang tot de beroepen zo min mogelijk gedetailleerde opleidingsvoorwaarden te worden voorgeschreven . III . Te dien einde zou het onder andere dienstig zijn dat er - lijsten worden opgesteld van diploma's , certificaten en andere titels die als zodanig als gelijkwaardig zouden worden erkend ; - Raadgevende Comités worden opgericht , waarvan mandaat , samenstelling en aantal nog moeten worden vastgesteld . IV . De Raad draagt het Comité van Permanente Vertegenwoordigers op , in samenwerking met de Commissie voor de tenuitvoerlegging van deze resolutie zorg te dragen , inzonderheid in het kader van de bestudering van de richtlijnvoorstellen inzake de onderlinge erkenning van diploma's , certificaten en andere titels . ( 1 ) PB nr . C 55 van 13 . 5 . 1974 , blz . 19 .",
  "source": "EUR LEX"
}