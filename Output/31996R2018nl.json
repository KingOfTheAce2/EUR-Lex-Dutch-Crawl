{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2018:NL:HTML\">",
  "content": "EUR-Lex - 31996R2018 - NL Avis juridique important | 31996R2018 Verordening (EG) nr. 2018/96 van de Commissie van 22 oktober 1996 tot vaststelling van uitvoeringsbepalingen inzake de invoer van een contingent van 200 000 ton zachte tarwe (kwaliteitstarwe) en 100 000 ton durumtarwe (kwaliteitstarwe) Publicatieblad Nr. L 270 van 23/10/1996 blz. 0004 - 0006 VERORDENING (EG) Nr. 2018/96 VAN DE COMMISSIE van 22 oktober 1996 tot vaststelling van uitvoeringsbepalingen inzake de invoer van een contingent van 200 000 ton zachte tarwe (kwaliteitstarwe) en 100 000 ton durumtarwe (kwaliteitstarwe) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 774/94 van de Raad van 29 maart 1994 houdende opening en vaststelling van de wijze van beheer van communautaire tariefcontingenten voor kwaliteitsrundvlees, varkensvlees, slachtpluimvee, tarwe en mengkoren, en zemelen, slijpsel en andere resten (1), gewijzigd bij Verordening (EG) nr. 2198/95 van de Commissie (2), en met name op artikel 5, Overwegende dat bij Verordening (EG) nr. 1854/94 van de Commissie van 27 juli 1994 tot vaststelling van uitvoeringsbepalingen van Verordening (EG) nr. 774/94 wat de invoercertificaten voor kwaliteitstarwe betreft (3), gewijzigd bij Verordening (EG) nr. 2547/94 van de Raad (4), nadere voorschriften zijn vastgesteld inzake de invoer in het kader van het bij die verordening geopende contingent; Overwegende dat het, gezien de situatie op de markt van de Gemeenschap voor tarwe, dienstig is een termijn vast te stellen voor de indiening van aanvragen voor invoercertificaten in het kader van bovenbedoeld contingent; dat nadere voorschriften moeten worden vastgesteld inzake de vereiste standaardkwaliteit van de in te voeren durumtarwe en zachte tarwe, alsmede inzake de controle op de ingevoerde produkten; dat, om speculatie te voorkomen, aanvragen voor invoercertificaten niet kunnen worden geannuleerd; Overwegende dat het Comité van beheer voor granen geen advies heeft uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 1. De termijn voor de indiening van aanvragen voor invoercertificaten voor durumtarwe (kwaliteitstarwe) van GN-code 1001 10 00 en zachte tarwe (kwaliteitstarwe) van GN-code 1001 90 99, die met een nulrecht mag worden ingevoerd, loopt vanaf de dertigste dag na de datum van inwerkingtreding van deze verordening tot en met de derde dag na de begindatum van de termijn. Als op de datum waarop de in de vorige alinea bedoelde termijn verstrijkt, de hoeveelheden waarvoor invoercertificaten zijn aangevraagd kleiner zijn dan de in lid 2 vermelde hoeveelheden, wordt voor het betrokken produkt een tweede indieningstermijn geopend, die loopt vanaf de vijftiende werkdag na het verstrijken van de eerste termijn tot en met de derde dag na de begindatum van de tweede termijn. 2. In totaal mag overeenkomstig deze verordening 100 000 ton durumtarwe en 200 000 ton zachte tarwe worden ingevoerd. De ingevoerde tarwe moet voldoen aan de in de bijlage vastgestelde kwaliteitsnormen. 3. Behalve andersluidende bepalingen van deze verordening zijn de bepalingen van Verordening (EG) nr. 1854/94 van toepassing. Artikel 2 1. Onverminderd het bepaalde in artikel 5, lid 2, van Verordening (EG) nr. 1854/94 wordt de in artikel 2, lid 1, onder c), derde streepje, van die verordening bedoelde zekerheid vrijgegeven zodra het bewijs wordt geleverd dat de tarwe met inachtneming van de voorschriften inzake hoeveelheid en kwaliteit is ingevoerd. Te dien einde worden de ingevoerde produkten door de bevoegde instantie van de Lid-Staat van invoer gecontroleerd. 2. Het in lid 1 bedoelde bewijs moet worden afgegeven door de met de controle belaste instantie van de Lid-Staat van invoer. 3. Om de kwaliteit van de ingevoerde produkten te kunnen verifiëren, neemt de douane van de Lid-Staat van invoer, bij het in het vrije verkeer brengen van de produkten in de Gemeenschap, ten behoeve van de Commissie representatieve monsters per tarwesoort en bewaart deze minstens zes maanden. 4. De kosten van de controles en van de monsterneming zijn voor rekening van de houder van het invoercertificaat. 5. De bij de in lid 1 bedoelde controle toe te passen referentiemethoden voor de bepaling van de kwaliteit van de durumtarwe en de zachte tarwe zijn die welke bij Verordening (EEG) nr. 1908/84 van de Commissie (5) zijn vastgesteld. Artikel 3 1. In afwijking van artikel 3, lid 4, tweede alinea, van Verordening (EG) nr. 1854/94 zijn de op grond van deze verordening afgegeven certificaten slechts zeven dagen geldig. 2. In afwijking van het bepaalde in artikel 3, lid 5, van Verordening (EG) nr. 1854/94 kan de aanvraag voor een invoercertificaat in geen geval worden ingetrokken. 3. In afwijking van artikel 5, lid 2, van Verordening (EG) nr. 1854/94 wordt de in artikel 2, lid 1, onder c), derde streepje, bedoelde zekerheid vrijgegeven tegen overlegging van het bewijs dat de betrokken tarwe binnen zeven dagen na de datum van afgifte van het invoercertificaat in het vrije verkeer is gebracht, en van het bewijs dat de tarwe aan de vastgestelde kwaliteitsnormen voldoet. Artikel 4 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 22 oktober 1996. Voor de Commissie Franz FISCHLER Lid van de Commissie (1) PB nr. L 91 van 8. 4. 1994, blz. 1. (2) PB nr. L 221 van 19. 9. 1995, blz. 3. (3) PB nr. L 192 van 28. 7. 1994, blz. 31. (4) PB nr. L 270 van 21. 10. 1994, blz. 7. (5) PB nr. L 178 van 5. 7. 1984, blz. 22. BIJLAGE Minimumkwaliteitsnormen voor tarwe die wordt ingevoerd in het kader van het bij Verordening (EG) nr. 774/94 van de Raad geopende contingent >RUIMTE VOOR DE TABEL>",
  "source": "EUR LEX"
}