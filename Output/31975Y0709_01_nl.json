{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Y0709(01):NL:HTML\">",
  "content": "EUR-Lex - 31975Y0709(01) - NL Avis juridique important | 31975Y0709(01) Resolutie van de Raad van 17 september 1974 betreffende een nieuwe strategie inzake het energiebeleid voor de Gemeenschap Publicatieblad Nr. C 153 van 09/07/1975 blz. 0001 - 0002 Bijzondere uitgave in het Spaans: Hoofdstuk 12 Deel 2 blz. 0045 Bijzondere uitgave in het Portugees: Hoofdstuk 12 Deel 2 blz. 0045 ++++ RESOLUTIE VAN DE RAAD van 17 september 1974 betreffende een nieuwe strategie inzake het energiebeleid voor de Gemeenschap DE RAAD , Kennis genomen hebbende van de mededeling van de Commissie van 5 juni 1974 \" Naar een nieuwe strategie inzake het energiebeleid voor de Gemeenschap \"  ( doc . R/1472/74 ( ENER 28 ) ) : 1 . erkent dat deze mededeling een onderdeel vormt van de uitwerking van een communautair energiebeleid dat - zoals in oktober 1972 te Parijs is onderstreept door de Staatshoofden en Regeringsleiders - ten doel heeft \" een veilige en duurzame bevoorrading onder economisch bevredigende voorwaarden \" te waarborgen ; 2 . wijst erop - zoals de Staatshoofden en Regeringsleiders in december 1973 te Kopenhagen hebben bevestigd - dat een communautair energiebeleid noodzakelijk en dringend is geworden vanwege de nieuwe situatie op de wereldmarkt voor energie ; 3 . bevestigt zijn politieke wil om een communautair energiebeleid uit te werken en ten uitvoer te leggen . Dit beleid impliceert de uitwerking van de gemeenschappelijke kwantitatieve doelstellingen welke dienen als richtsnoer voor het nationale beleid en tevens als een belangrijk houvast voor producenten en consumenten van energie in de Gemeenschap ; 4 . wijst erop dat dit communautaire energiebeleid een strakke coordinatie van de standpunten van de Lid-Staten der Gemeenschap impliceert , die haar in staat zal stellen tegenover de buitenwereld geleidelijk een gemeenschappelijk standpunt inzake energievraagstukken te uiten ; 5 . bevestigt dat de mundiale aspecten van de energieproblematiek samenwerking tussen verbruikende landen onderling , alsook tussen verbruikende en producerende landen vergen , waarbij de Gemeenschap als zodanig en de Lid-Staten zich willen aansluiten ; 6 . hecht zijn goedkeuring aan de volgende beleidslijnen : a ) wat de vraag naar energie betreft : vermindering van het groeipercentage van het interne verbruik door middel van maatregelen voor rationeel energieverbruik en energiebesparing zonder daarbij de doelstellingen van de economische en sociale ontwikkeling in gevaar te brengen ; b ) wat het aanbod van energie betreft : grotere zekerheid bij de bevoorrading door zich onder zo bevredigend mogelijke economische omstandigheden toe te leggen op : - de ontwikkeling van de produktie van kernenergie ( 1 ) , - de exploitatie der bronnen van koolwaterstoffen en vaste brandstoffen in de Gemeenschap , - een gediversifieerde en verzekerde bevoorrading van buitenaf , - technologisch onderzoek en technologische ontwikkeling om de gewenste ontwikkeling van de verschillende energiebronnen te bewerkstelligen ; c ) het in acht nemen van de problemen inzake de milieubescherming , met name door naleving van de beleidslijnen der desbetreffende nationale en communautaire programma's , zowel op het gebied van de produktie als op dat van het verbruik van energie ; 7 . besluit , voor eind 1974 een zitting te houden die gewijd is aan energievraagstukken , tijdens welke zitting hij zich zal uitspreken over : - de kwantitatieve doelstellingen voor de produktie en het verbruik van de Gemeenschap tot 1985 , - de beleidslijnen en acties die nodig zijn voor de ontwikkeling van elk der energiebronnen en de voorwaarden voor een geordende werking van de gemeenschappelijke energiemarkt . Te dien einde verzoekt hij het Comité van Permanente Vertegenwoordigers om , met vrucht gebruik makend van de adviezen van het Comité voor Energie , zijn besprekingen over deze twee series vraagstukken voor te bereiden , met name door , in het licht van de vooruitzichten van de Lid-Staten op dit gebied , de door de Commissie voorgestelde kwantitatieve doelstellingen te onderzoeken op samenhang en mogelijkheden van verwezenlijking , alsook op de financiële en budgettaire gevolgen ervan ; 8 . komt overeen om , eveneens voor eind 1974 , de middelen te bespreken die de Gemeenschap zou kunnen aanwenden voor de ontwikkeling van nieuwe technologieën op energiegebied ; 9 . verzoekt de Lid-Staten om bij de vaststelling van hun nationale voorzieningsbeleid rekening te houden met de communautaire kwantitatieve doelstellingen die door de Raad zullen zijn vastgesteld ; 10 . verzoekt het Comité voor Energie , de aldus vastgestelde communautaire kwantitatieve doelstellingen en de nationale vooruitzichten regelmatig te onderzoeken op de onderlinge samenhang en mogelijkheden tot verwezenlijking . De Commissie zal om de zes maanden verslag uitbrengen en de Raad zal op gezette tijden beraadslagen over de vooruitgang die is geboekt bij de verwezenlijking van de communautaire doelstellingen , met name over de op communautair en nationaal vlak getroffen maatregelen . ( 1 ) In de notulen van de Raad is vermeld dat de Deense en de Nederlandse delegatie een voorbehoud maken ten aanzien van dit streepje .",
  "source": "EUR LEX"
}