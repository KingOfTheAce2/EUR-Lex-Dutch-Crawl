{
  "url": "http://www.w3.org/1999/xhtml\">",
  "content": "L_202402136NL.000101.fmx.xml Publicatieblad van de Europese Unie NL L-serie 2024/2136 7.8.2024 UITVOERINGSVERORDENING (EU) 2024/2136 VAN DE COMMISSIE van 31 juli 2024 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 juli 2024. Voor de Commissie, namens de voorzitter, Gerassimos THOMAS Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 , ELI: http://data.europa.eu/eli/reg/2013/952/oj . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 , ELI: http://data.europa.eu/eli/reg/1987/2658/oj ). BIJLAGE Omschrijving Indeling (GN-code) Motivering (1) (2) (3) Het product is een vloeibaar mengsel van chemische stoffen, bevattende: — 63 gewichtspercenten tetrahydro-1,1,2,3,3-pentamethylindaan (THPMI; CAS RN 33704-59-5), en — 34 gewichtspercenten hexahydro-1,1,2,3,3-pentamethylindaan (HHPMI; CAS RN 33704-60-8), en — 3 gewichtspercenten 1,1,2,3,3-pentamethylindaan (PMI; CAS RN 1203-17-4). Het mengsel wordt verkregen door katalytische hydrogenering van PMI (uitgangsmateriaal). De tijdens de chemische reactie gevormde producten zijn THPMI (hoofdproduct) en HHPMI (bijproduct). Het mengsel is bestemd om rechtstreeks, zonder enige zuivering, te worden gebruikt bij de productie van ( rac )-6,7-dihydro-1,1,2,3,3-pentamethyl-4 (5 H )-indanon (DPMI; CAS RN 33704-61-9 ) door allylische oxidatie van THPMI. 3824 99 92 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 1 a) op hoofdstuk 29 en de tekst van de GN-codes 3824 , 3824 99  en 3824 99 92 . Vanwege de significante HHPMI-concentratie is het product een mengsel dat niet kan worden beschouwd als een geïsoleerde chemisch welbepaalde organische verbinding bestaande uit één soort molecule in de zin van aantekening 1 a) op hoofdstuk 29 (zie de GS-toelichtingen op hoofdstuk 29, algemene opmerkingen, punt A), eerste alinea). Het mengsel is derhalve uitgesloten van indeling onder hoofdstuk 29. Het mengsel moet daarom worden ingedeeld onder GN-code 3824 99 92  als andere preparaten van de chemische of van aanverwante industrieën, elders genoemd noch elders onder begrepen. ELI: http://data.europa.eu/eli/reg_impl/2024/2136/oj ISSN 1977-0758 (electronic edition)",
  "source": "EUR LEX"
}