{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0194:NL:HTML\">",
  "content": "EUR-Lex - 31982D0194 - NL Avis juridique important | 31982D0194 82/194/EEG: Beschikking van de Commissie van 12 maart 1982 houdende goedkeuring van het door het Koninkrijk der Nederlanden ingediende programma voor de versnelde uitroeiing van klassieke varkenspest (Slechts de tekst in de Nederlandse taal is authentiek) Publicatieblad Nr. L 089 van 03/04/1982 blz. 0030 - 0030 ***** BESCHIKKING  VAN DE COMMISSIE van 12 maart 1982 houdende goedkeuring van het door het Koninkrijk der Nederlanden ingediende programma voor de versnelde uitroeiing van klassieke varkenspest (Slechts de tekst in de Nederlandse taal is authentiek) (82/194/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden (1), en met name op artikel 3, Gelet op Beschikking 80/1096/EEG van de Raad van 11 november 1980 betreffende een financiële actie van de Gemeenschap met het oog op de uitroeiing van klassieke varkenspest (2), en met name op artikel 5, Overwegende dat het Koninkrijk der Nederlanden bij schrijven van 8 december 1981 de Commissie in kennis heeft gesteld van een programma voor de versnelde uitroeiing van klassieke varkenspest; Overwegende dat na onderzoek van dit programma is gebleken dat het beantwoordt aan Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest (3) alsmede aan Richtlijn 80/1095/EEG, en dat derhalve aan de voorwaarden voor financiële deelneming van de Gemeenschap is voldaan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité; dat het Comité van het EOGFL is geraadpleegd, HEEFT DE VOLGENDE BESCHIKKING GEGEVEN: Artikel 1 Het door Nederland ingediende programma voor de versnelde uitroeiing van klassieke varkenspest wordt hierbij goedgekeurd. Artikel 2 Nederland voert met werking vanaf 1 maart 1982 de voor de tenuitvoerlegging van het in artikel 1 bedoelde programma vereiste wettelijke en bestuursrechtelijke bepalingen in. Artikel 3 Deze beschikking is gericht tot het Koninkrijk der Nederlanden. Gedaan te Brussel, 12 maart 1982. Voor de Commissie Poul DALSAGER Lid van de Commissie (1) PB nr. L 325 van 1. 12. 1980, blz. 1. (2) PB nr. L 325 van 1. 12. 1980, blz. 5. (3) PB nr. L 47 van 21. 2. 1980, blz. 11.",
  "source": "EUR LEX"
}