{
  "url": "http://www.w3.org/1999/xhtml\"><!--",
  "content": "L_2023030NL.01001801.xml 2.2.2023 NL Publicatieblad van de Europese Unie L 30/18 UITVOERINGSBESLUIT (EU) 2023/220 VAN DE COMMISSIE van 1 februari 2023 tot vaststelling en ontwikkeling van de norm inzake het Universal Message Format (UMF) overeenkomstig Verordening (EU) 2019/817 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/817 van het Europees Parlement en de Raad van 20 mei 2019 tot vaststelling van een kader voor interoperabiliteit tussen de Unie-informatiesystemen op het gebied van grenzen en visa en tot wijziging van Verordeningen (EG) nr. 767/2008, (EU) 2016/399, (EU) 2017/2226, (EU) 2018/1240, (EU) 2018/1726 en (EU) 2018/1861 van het Europees Parlement en de Raad, Beschikking 2004/512/EG van de Raad en Besluit 2008/633/JBZ van de Raad ( 1 ) , en met name artikel 38, lid 3, Overwegende hetgeen volgt: (1) Verordening (EU) 2019/817 stelt, samen met Verordening (EU) 2019/818 van het Europees Parlement en de Raad ( 2 ) , een kader vast dat de interoperabiliteit tussen de Unie-informatiesystemen op het gebied van grenzen, visa, politiële en justitiële samenwerking, asiel en migratie moet waarborgen. (2) Die verordeningen bepalen dat het Universal Message Format (UMF) als norm moet dienen voor de gestructureerde, grensoverschrijdende informatie-uitwisseling tussen informatiesystemen, autoriteiten en organisaties op het gebied van justitie en binnenlandse zaken. (3) Er moeten specifieke UMF-regels worden vastgesteld voor de ontwikkeling van het EES, het Etias, het Europees zoekportaal (ESP), het gemeenschappelijke identiteitsregister (CIR) en de detector van meerdere identiteiten (MID) zoals gedefinieerd in Verordening (EU) 2019/817; er moet ook een specifieke bepaling komen inzake de aanduiding van gegevensvelden voor de interoperabele systemen. (4) Aangezien Verordening (EU) 2019/817 voortbouwt op het Schengenacquis, heeft Denemarken overeenkomstig artikel 4 van Protocol nr. 22 betreffende de positie van Denemarken, dat aan het Verdrag betreffende de Europese Unie en het Verdrag betreffende de werking van de Europese Unie is gehecht, kennisgegeven van de omzetting van Verordening (EU) 2019/817 in zijn nationale wetgeving. Denemarken is dus door dit besluit gebonden. (5) Dit besluit houdt een ontwikkeling in van de bepalingen van het Schengenacquis waaraan Ierland niet deelneemt ( 3 ) . Ierland neemt dus niet deel aan de vaststelling van dit besluit en dit is niet bindend voor, noch van toepassing op Ierland. (6) Wat IJsland en Noorwegen betreft, houdt dit besluit een ontwikkeling in van de bepalingen van het Schengenacquis, in de zin van de Overeenkomst tussen de Raad van de Europese Unie en de Republiek IJsland en het Koninkrijk Noorwegen inzake de wijze waarop deze twee staten worden betrokken bij de uitvoering, de toepassing en de ontwikkeling van het Schengenacquis ( 4 ) , die vallen onder het gebied bedoeld in artikel 1, punt A, van Besluit 1999/437/EG van de Raad ( 5 ) . (7) Wat Zwitserland betreft, houdt dit besluit een ontwikkeling in van de bepalingen van het Schengenacquis, in de zin van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 6 ) , die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2008/146/EG van de Raad ( 7 ) . (8) Wat Liechtenstein betreft, houdt dit besluit een ontwikkeling in van de bepalingen van het Schengenacquis, in de zin van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 8 ) , die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2011/350/EU van de Raad ( 9 ) . (9) Wat Cyprus, Bulgarije en Roemenië betreft, vormt dit besluit een rechtshandeling die op het Schengenacquis voortbouwt, of anderszins daaraan is gerelateerd in de zin van respectievelijk artikel 3, lid 1, van de Toetredingsakte van 2003 en artikel 4, lid 1, van de Toetredingsakte van 2005. (10) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 10 ) en heeft op 2 augustus 2022 advies uitgebracht. (11) De maatregelen waarin dit besluit voorziet, zijn in overeenstemming met het advies van het bij artikel 74, lid 1, van Verordening (EU) 2019/817 ingestelde comité, HEEFT HET VOLGENDE BESLUIT VASTGESTELD: Artikel 1 Definitie In deze beschikking wordt verstaan onder 1. “informatiesysteem”: een centraal of nationaal gegevensverwerkingssysteem en een of meer van de volgende interoperabiliteitscomponenten: het Europees zoekportaal (ESP), het gemeenschappelijke identiteitsregister (CIR) en de detector van meerdere identiteiten (MID). Artikel 2 Norm inzake het Universal Message Format (UMF) 1.   De norm inzake het Universal Message Format (UMF) voor grensoverschrijdende informatie-uitwisseling tussen autoriteiten of organisaties op het gebied van justitie en binnenlandse zaken is opgenomen in bijlage I. 2.   De UMF-norm wordt in voorkomend geval gebruikt bij de ontwikkeling door het Agentschap van de Europese Unie voor het operationeel beheer van grootschalige IT-systemen op het gebied van vrijheid, veiligheid en recht (eu-LISA), of door een ander agentschap van de Unie, van nieuwe modellen voor informatie-uitwisseling en informatiesystemen op het gebied van justitie en binnenlandse zaken. 3.   De in bijlage II genoemde elementen, die zijn afgeleid van de norm inzake het Universal Message Format (UMF), worden gebruikt bij de ontwikkeling van het inreis-uitreissysteem (EES), het Europees reisinformatie- en -autorisatiesysteem (ETIAS) en de volgende interoperabiliteitscomponenten: het ESP, het CIR en de MID. Artikel 3 Gebruik van de UMF-norm 1.   De UMF-norm kan worden gebruikt voor de uitwisseling van informatie tussen informatiesystemen, autoriteiten of organisaties op het gebied van justitie en binnenlandse zaken. 2.   De UMF-norm wordt gebruikt om informatie te beschrijven die wordt uitgewisseld tussen informatiesystemen op het gebied van justitie en binnenlandse zaken, onverminderd de specifieke bepalingen betreffende de interoperabiliteitscomponenten die zijn vastgelegd in artikelen 4 en 5. 3.   Het gebruik van de UMF-norm is niet verplicht voor de beschrijving van gegevenselementen in een informatiesysteem of databank. Artikel 4 Gebruik van de UMF-norm voor de ontwikkeling van het ESP De UMF-norm wordt gebruikt voor het beschrijven en aanduiden van de identiteitsgegevens, reisdocumentgegevens en biometrische gegevens die via het ESP worden opgevraagd en ontvangen. Artikel 5 Gebruik van de UMF-norm voor de ontwikkeling van het CIR en de MID De UMF-norm wordt gebruikt voor het beschrijven en aanduiden van de identiteitsgegevens, reisdocumentgegevens en biometrische gegevens die worden gebruikt voor de uitwisseling van informatie met het CIR en de MID als bedoeld in de artikelen 20 en 22 van Verordening (EU) 2019/817. Artikel 6 Inwerkingtreding Dit besluit treedt in werking op de twintigste dag na de bekendmaking ervan in het Publicatieblad van de Europese Unie . Gedaan te Brussel, 1 februari 2023. Voor de Commissie De voorzitter Ursula VON DER LEYEN ( 1 ) PB L 135 van 22.5.2019, blz. 27 . ( 2 ) Verordening (EU) 2019/818 van het Europees Parlement en de Raad van 20 mei 2019 tot vaststelling van een kader voor interoperabiliteit tussen de Unie-informatiesystemen op het gebied van politiële en justitiële samenwerking, asiel en migratie en tot wijziging van Verordeningen (EU) 2018/1726, (EU) 2018/1862 en (EU) 2019/816 ( PB L 135 van 22.5.2019, blz. 85 ) ( 3 ) Dit besluit valt niet onder de werkingssfeer van de maatregelen waarin is voorzien bij Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan bepalingen van het Schengenacquis ( PB L 64 van 7.3.2002, blz. 20 ). ( 4 ) PB L 176 van 10.7.1999, blz. 36 . ( 5 ) Besluit 1999/437/EG van de Raad van 17 mei 1999 inzake bepaalde toepassingsbepalingen van de door de Raad van de Europese Unie, de Republiek IJsland en het Koninkrijk Noorwegen gesloten overeenkomst inzake de wijze waarop deze twee staten worden betrokken bij de uitvoering, de toepassing en de ontwikkeling van het Schengenacquis ( PB L 176 van 10.7.1999, blz. 31 ). ( 6 ) PB L 53 van 27.2.2008, blz. 52 . ( 7 ) Besluit 2008/146/EG van de Raad van 28 januari 2008 betreffende de sluiting namens de Europese Gemeenschap van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( PB L 53 van 27.2.2008, blz. 1 ). ( 8 ) PB L 160 van 18.6.2011, blz. 21 . ( 9 ) Besluit 2011/350/EU van de Raad van 7 maart 2011 betreffende de sluiting namens de Europese Unie van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis betreffende de afschaffing van controles aan de binnengrenzen en het verkeer van personen ( PB L 160 van 18.6.2011, blz. 19 ). ( 10 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens en tot intrekking van Verordening (EG) 45/2001 en Besluit 1247/2002/EG ( PB L 295 van 21.11.2018, blz. 39 ). BIJLAGE I De norm inzake het Universal Message Format (UMF) bestaat uit onderstaande documenten. Deze zijn opgesteld in het kader van het UMF-project, dat door de Europese Commissie wordt gefinancierd. 1) “UMF3.1_BusinessDescription.”, 2) “UMF XML Schema Overview 3.1”, 3) “UMF V3.1 Schema&TestSamples”. Deze documenten zijn te vinden op https://circabc.europa.eu/ui/group/af638ba5-eb84-4476-87fb-9a76ad669d2e. Deze website wordt beheerd door het UMF-secretariaat, dat is ondergebracht bij het directoraat-generaal Migratie en Binnenlandse Zaken van de Europese Commissie. Elke wijziging van de bovenstaande documenten wordt gepubliceerd op deze website. BIJLAGE II UMF-taxonomietabel van identiteits- en reisdocumentgegevenselementen in EES, VIS, Etias, Ecris-TCN en de interoperabiliteitscomponenten. Aanduiding van de gegevenselementen UMF-mapping Beschrijving FamilyName PersonIdentity.PersonCoreName.FamilyName De familienaam van een persoon wordt ook wel achternaam genoemd. Vaak zijn er meerdere leden van een gezin met dezelfde familienaam. Dit element bevat alle delen van de familienaam, inclusief voorvoegsels. FamilyNameAtBirth PersonIdentity.PersonCoreName.BirthName Familienaam of achternaam van een persoon bij de geboorte. PreviousFamilyName a1) PersonIdentity.OtherName.Type LUT-value: PreviousName a2) PersonIdentity.OtherName.Description Familienaam of achternaam die in het verleden is gebruikt en rechtmatig is gewijzigd. PreviousFirstNames a1) PersonIdentity.OtherName.Type LUT-value: PreviousName a2) PersonIdentity.OtherName.Description Vroegere voornamen, bv. wanneer de voornamen rechtmatig zijn gewijzigd. OtherName a1) PersonIdentity.OtherName.Type LUT-value: NotAssignableName a2) PersonIdentity.OtherName.Description [Available with UMF 3.1] Hiermee wordt een officiële of niet-officiële naam bedoeld waaronder een persoon bekend is (alias(sen), artiestennaam(-namen), roepnaam(-namen)) FirstName PersonIdentity.PersonCoreName.FirstName De voornaam of voornamen van een persoon. Alle voornamen die deel uitmaken van de identiteit van een persoon. DateOfBirth PersonIdentity.DateOfBirth De datum waarop een persoon is geboren of officieel wordt geacht te zijn geboren. PlaceOfBirth PersonIdentity.PlaceOfBirth Stad, dorp, gemeente of andere plaats waar een persoon is geboren of wordt geacht te zijn geboren. CountryOfBirth PersonIdentity.CountryOfBirth Het land waar een persoon is geboren of officieel wordt geacht te zijn geboren. Gender PersonIdentity.Gender Het geslacht van een persoon. FamilyNameOfFather a1) PersonIdentity.ParentOrGuardianName.Type LUT-value: Father a2) PersonIdentity.ParentOrGuardianName.FamilyName [Available with UMF 3.1] Familienaam of achternaam van ouder 1 van een persoon. FirstNameOfFather a1) PersonIdentity.ParentOrGuardianName.Type LUT-value: Father a2) PersonIdentity.ParentOrGuardianName.FirstName [Available with UMF 3.1] Voornaam of voornamen van ouder 1 van een persoon. FamilyNameOfMother a1) PersonIdentity.ParentOrGuardianName.Type LUT-value: Mother a2) PersonIdentity.ParentOrGuardianName.FamilyName [Available with UMF 3.1] Familienaam of achternaam van ouder 2 van een persoon. FirstNameOfMother a1) PersonIdentity.ParentOrGuardianName.Type LUT-value: Mother a2) PersonIdentity.ParentOrGuardianName.FirstName [Available with UMF 3.1] Voornaam of voornamen van ouder 2 van een persoon. Nationality PersonIdentity.Nationality.Country Land waarvan een persoon het wettelijke staatsburgerschap bezit (of vermelding van staatloosheid). NationalityAtBirth a1) PersonIdentity.Nationality.Country a2) PersonIdentity.Nationality.StartDate = DateOfBirth Land of landen waarvan een persoon bij de geboorte het wettelijke staatsburgerschap bezat. DocumentType Document.DocumentType Type document. DocumentNumber Document.NumberInformation.Number Alfanumeriek nummer dat is toegekend door de eigenaar, houder, gebruiker, uitgever, distributeur, instantie van afgifte of fabrikant van het document. IssuingCountry Document.IssuingAuthority.NationalAffiliation Land van de instantie van afgifte van het document. IssuingAuthority Document.IssuingAuthority.Department/Agency.Name Naam van de instantie van afgifte van het document. IssueDate Document.IssueDate Datum van afgifte van het document. ValidUntil Document.ValidUntil Uiterste geldigheidsdatum van het document. FullName PersonIdentity.PersonCoreName.FullName De volledige naam van een persoon. Dit element omvat de volledige naam van een persoon. Naast de voornaam, de familienaam en, in sommige systemen, het patroniem, kan dit element ook andere delen van iemands naam bevatten, zoals titels, middelste namen of achtervoegsels zoals “de derde”, “III”, “jr.”, “sr.” of namen die noch een voornaam, noch een familienaam zijn. Biometrische gegevenselementen in EES en sBMS (gemeenschappelijke dienst voor biometrische matching) Aanduiding van de gegevenselementen Beschrijving BiometricType De biometrische modaliteit. NISTFormat Het NIST-formaat dat werd gebruikt om het biometrische monster uit te wisselen. NIST Het binaire bestand met de biometrische gegevens. MatchingScore Het resultaat van de vergelijking. Geeft een indicatie van de mate van overeenstemming tussen de biometrische monsters (voor vingerafdrukken geldt deze score voor de volledige set vingerafdrukken uit de onderzoeksgegevens). Hoe hoger de score, hoe sterker de gelijkenis. MatchingInterval Dit element geeft aan of en in hoeverre de waarde MatchingScore onder, tussen en boven de drempels voor een match en een mogelijke match ligt. Gezichtsopname: QualityValue Een indicatie van de kwaliteit van de biometrische gegevens. De biometrische kwaliteitsscores van de gezichtsopnamen zijn gebaseerd op een algoritme dat in overeenstemming is met de aanbevelingen van ISO/IEC 19794-5:2011. NotProvidedReason Tabel van codewaarden die aangeeft waarom geen gezichtsopname is verstrekt. Source Tabel van codewaarden die de oorsprong van de gezichtsopname aangeeft. Vingerafdruk QualityValue Een indicatie van de kwaliteit van de biometrische gegevens. De biometrische kwaliteitsscores van de vingerafdrukken zijn gebaseerd op versie 2.0 van de NFIQ-methode van het NIST (NIST Fingerprint Image Quality version 2.0). NotProvidedReason Tabel van codewaarden die aangeeft waarom geen vingerafdrukken zijn verstrekt. FingersPermutation Indicator of de verificatie al dan niet met permutatie van de vingers moet worden uitgevoerd. HandsPermutation Indicator of de zoekopdracht al dan niet met permutatie van de handen moet worden uitgevoerd. Alleen van toepassing op identificaties met vingerafdrukken.",
  "source": "EUR LEX"
}