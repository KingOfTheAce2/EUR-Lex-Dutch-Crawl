{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0034:NL:HTML\">",
  "content": "EUR-Lex - 31993D0034 - NL Avis juridique important | 31993D0034 93/34/EEG: Beschikking van de Commissie van 16 december 1992 tot toelating van methoden voor de indeling van geslachte varkens in Portugal (Slechts de tekst in de Portugese taal is authentiek) Publicatieblad Nr. L 016 van 25/01/1993 blz. 0037 - 0038 BESCHIKKING VAN DE COMMISSIE van 16 december 1992 tot toelating van methoden voor de indeling van geslachte varkens in Portugal (Slechts de tekst in de Portugese taal is authentiek) (93/34/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3220/84 van de Raad van 13 november 1984 tot vaststelling van het communautaire indelingsschema voor geslachte varkens (1), gewijzigd bij Verordening (EEG) nr. 3577/90 (2), inzonderheid op artikel 5, lid 2, Overwegende dat op grond van artikel 2, lid 3, van Verordening (EEG) nr. 3220/84 de indeling van geslachte varkens geschiedt aan de hand van statistisch verantwoorde methoden waarbij een raming wordt gemaakt uitgaande van materiële metingen van één of  meer anatomische delen van het geslachte varken; dat de indelingsmethoden slechts worden toegelaten, wanneer een bepaalde standaardschattingsfout niet wordt overschreden; dat deze standaardschattingsfout is omschreven in artikel 3 van Verordening (EEG)  nr. 2967/85 van de Commissie van 24 oktober 1985 houdende nadere bepalingen voor de toepassing van het communautaire indelingsschema voor geslachte varkens (3); Overwegende dat de Portugese Regering de Commissie heeft verzocht drie indelingsmethoden voor geslachte varkens toe te laten op haar grondgebied en de in artikel 3 van Verordening (EEG) nr. 2967/85 vereiste bijzonderheden heeft verstrekt; dat uit het  onderzoek van deze aanvraag blijkt dat de voorwaarden voor toelating van de genoemde indelingsmethoden zijn vervuld; Overwegende dat geen enkele wijziging van de apparatuur of van de indelingsmethode dient te worden toegelaten behoudens bij een nieuwe beschikking van de Commissie waarin met de opgedane ervaring rekening wordt gehouden; dat deze toelating daartoe kan  worden herroepen; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor varkensvlees, HEEFT DE VOLGENDE BESCHIKKING GEGEVEN: Artikel 1 Voor de indeling van geslachte varkens, overeenkomstig Verordening (EEG) nr. 3220/84, wordt in Portugal het gebruik toegestaan van de volgende methoden: - het  \"intrascope (Optical Probe)\" genaamde apparaat en de bijbehorende ramingsmethoden, waarvan de nadere gegevens in deel 1 van de bijlage zijn vermeld; - het  \"Fat-O-Meater (FOM)\" genaamde apparaat en de bijbehorende ramingsmethoden, waarvan de nadere gegevens in deel 2 van de bijlage zijn vermeld; - het  \"Hennessy Grading Probe (HGP II)\" genaamde apparaat en de bijbehorende ramingsmethoden, waarvan de nadere gegevens in deel 3 van de bijlage zijn vermeld. Artikel 2 Aan de toestellen of in de schattingsmethoden mag geen verandering worden aangebracht. Artikel 3 Deze beschikking is gericht tot de Portugese Republiek. Gedaan te Brussel, 16 december 1992. Voor de Commissie Ray MAC SHARRY Lid van de Commissie (1) PB nr. L 301 van 20. 11. 1984, blz. 1. (2) PB nr. L 353 van 17. 12. 1990, blz. 23. (3) PB nr. L 285 van 25. 10. 1985, blz. 39. BIJLAGE DEEL 1   Intrascope (Optical Probe)  1. De geslachte varkens worden ingedeeld door middel van het  \"Intrascope (Optical Probe)\" genaamde apparaat. 2. De  \"Intrascope\" is uitgerust met een zeshoekige sonde van maximaal 12 mm breed (en 19 mm bij het mes aan de punt van de sonde) met kijkvenster en lichtbron, een schuifmaat met millimeterschaal en een meetbereik van 3 tot 45 mm. 3. Het mager-vleesaandeel van een geslacht varken wordt aan de hand van een van de twee onderstaande formules berekend: y = 60,6676   0,7972 X1 + 0,1243 X2 waarbij y = geschat aandeel mager vlees van het geslachte varken X1 = rugspekdikte (met inbegrip van het zwoerd) in mm, gemeten op 8 cm vanaf de middellijn van het hele geslachte varken tussen de derde- en vierdelaatste wervel X2 = warm geslacht gewicht van het varken in kg. De formule is geldig voor geslachte varkens met een gewicht tussen 50 en 110 kg. DEEL 2   Fat-O-Meater (FOM)  1. De geslachte varkens worden ingedeeld door middel van het  \"Fat-O-Meater (FOM)\" genaamde apparaat, model S87. 2. Het toestel is uitgerust met een sonde van 6 mm diameter met fotodiode Siemens 950/960/SFH en een meetbereik van 3 tot 103 mm. De meetwaarden worden omgezet middels een computer in een resultaat van geschat mager-vleesaandeel. 3. Het mager-vleesaandeel van een geslacht varken wordt aan de hand van de onderstaande formule berekend: y = 56,4512   0,5050 X1   0,3680 X2 + 0,2165 X3 waarbij: y = geschat aandeel mager vlees van het geslachte varken X1 = rugspekdikte (met inbegrip van het zwoerd) in mm, gemeten op 6 cm vanaf de middellijn van het hele geslachte varken ter hoogte van de laatste rib X2 = rugspekdikte (met inbegrip van zwoerd) in mm, gemeten op 6 cm vanaf de middellijn van het hele geslachte varken tussen de derde- en vierdelaatste rib X3 = spierdikte in mm, in één handeling en op dezelfde plaats als X2 gemeten. De formule is geldig voor geslachte varkens met een gewicht tussen 50 en 110 kg. DEEL 3   Hennessy Grading Probe (HGP 11)  1. De geslachte varkens worden ingedeeld door middel van het  \"Hennessy Grading Probe (HGP II)\" genaamde apparaat. 2. Het toestel is uitgerust met een sonde van 5,95 mm diameter (6,3 mm bij het mes aan de punt van de sonde) met fotodiode (LED Siemens type LYU 260-EO en fotodetector type 58 MR) en een meetbereik van 0 tot 120 mm. Aan de hand van de meetwaarden  verschaft de HGP II zelf of een daaraan gekoppelde computer een schatting van het mager-vleesaandeel. 3. Het mager-vleesaandeel van een geslacht varken wordt aan de hand van de onderstaande formule berekend: y = 57,4823   0,3576 X1   0,4496 X2 + 0,2023 X3 waarbij: y = geschat aandeel mager vlees van het geslachte varken X1 = rugspekdikte (met inbegrip van het zwoerd) in mm, gemeten op 6 cm vanaf de middellijn van het hele geslachte varken tussen de derde- en vierdelaatste rib X2 = rugspekdikte (met inbegrip van het zwoerd) in mm, gemeten op 6 cm vanaf de middellijn van het hele geslachte varken tussen de derde- en vierdelaatste rib X3 = spierdikte in mm, in één handeling en op dezelfde plaats als X2 gemeten. De formule is geldig voor geslachte varkens met een gewicht tussen 50 en 110 kg.",
  "source": "EUR LEX"
}