{
  "url": "http://www.w3.org/1999/xhtml\">",
  "content": "L_2022153NL.01007701.xml 3.6.2022 NL Publicatieblad van de Europese Unie L 153/77 UITVOERINGSBESLUIT (GBVB) 2022/881 VAN DE RAAD van 3 juni 2022 tot uitvoering van Besluit 2012/642/GBVB betreffende beperkende maatregelen met het oog op de situatie in Belarus en in het licht van de betrokkenheid van Belarus bij de Russische agressie tegen Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2012/642/GBVB van de Raad van 15 oktober 2012 betreffende beperkende maatregelen met het oog op de situatie in Belarus en in het licht van de betrokkenheid van Belarus bij de Russische agressie tegen Oekraïne ( 1 ) , en met name artikel 6, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 oktober 2012 Besluit 2012/642/GBVB vastgesteld. (2) Gezien de ernst van de situatie in Belarus en de aanhoudende mensenrechtenschendingen en de aanhoudende repressie van het maatschappelijk middenveld en van de democratische oppositie moeten twaalf personen en acht entiteiten worden toegevoegd aan de in bijlage I bij Besluit 2012/642/GBVB opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (3) Besluit 2012/642/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2012/642/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 3 juni 2022. Voor de Raad De voorzitter C. COLONNA ( 1 ) PB L 285 van 17.10.2012, blz. 1 . BIJLAGE Bijlage I bij Besluit 2012/642/GBVB wordt als volgt gewijzigd: 1) De volgende natuurlijke personen worden toegevoegd aan tabel A “In artikel 3, lid 1, en artikel 4, lid 1, bedoelde natuurlijke personen”: Naam (Transcriptie van de Belarussische spelling) (Transcriptie van de Russische spelling) Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “184. Ihar Vasilievich KARPENKA Igor Vasilievich KARPENKO Iгар Васiльевiч КАРПЕНКА Игорь Васильевич КАРПЕНКО Functie(s): Voorzitter van de centrale commissie van de Republiek Belarus voor de verkiezingen en het houden van referenda van de Republiek Geboortedatum: 28.4.1964 Geslacht: man Nationaliteit: Belarussisch In zijn functie van voorzitter van de centrale commissie van de Republiek Belarus voor de verkiezingen en het houden van referenda van de Republiek, die hij sinds 13 december 2021 uitoefent, is Ihar Karpenka verantwoordelijk voor het organiseren en het houden van het grondwettelijk referendum van 27 februari 2022, dat niet beantwoordt aan de internationale normen op het gebied van de rechtsstaat, de democratie en de mensenrechten en evenmin voldoet aan de door de Commissie van Venetië vastgestelde criteria. De tekst van de nieuwe grondwet is op niet-transparante wijze tot stand gekomen, en het maatschappelijk middenveld en de democratische oppositie in ballingschap werden niet bij dat proces betrokken. Hij is derhalve verantwoordelijk voor het ernstig ondermijnen van de democratie en de rechtsstaat in Belarus. 3.6.2022 185. Dzmitry Aliakseevich ALEKSIN Dmitry Alexeevich OLEKSIN Дзмiтрый Аляксеевiч АЛЕКСIН Дмитрий Алексеевич ОЛЕКСИН Functie(s): Zoon van Aliaksei Aleksin, aandeelhouder van Belneftgaz, Energo-Oil en Grantlo (voorheen Energo-Oil-Invest) Geboortedatum: 25.4.1987 Geslacht: man Nationaliteit: Belarussisch Dzmitry Aleksin is de zoon van Aliaksei Aleksin, een prominent Belarussisch zakenman. In 2021 werd hij mede-eigenaar van ondernemingen die eigendom waren van of banden hadden met zijn vader, waaronder Energo-Oil, Belneftgaz en Grantlo (voorheen Energo-Oil-Invest). Die ondernemingen kregen een voorkeursbehandeling op basis van presidentiële decreten die door Aliaksandr Lukashenka werden ondertekend: Inter Tobacco kreeg exclusieve voorrechten voor de invoer van tabaksproducten in Belarus, terwijl Belneftgaz werd aangewezen als nationale toezichthouder voor de doorvoer. Hij trekt aldus profijt van het Lukashenka-regime. 3.6.2022 186. Vital Aliakseevich ALEKSIN Vitaliy Alexeevich OLEKSIN Вiталь Аляксеевiч АЛЯКСIН Виталий Алексеевич ОЛЕКСИН Functie(s): Zoon van Aliaksei Aleksin, aandeelhouder van Belneftgaz, Energo-Oil en Grantlo (voorheen Energo-Oil-Invest) Geboortedatum: 29.8.1997 Geslacht: man Nationaliteit: Belarussisch Vital Aleksin is de zoon van Aliaksei Aleksin, een prominent Belarussisch zakenman. In 2021 werd hij mede-eigenaar van ondernemingen die eigendom waren van of banden hadden met zijn vader, waaronder Energo-Oil, Belneftgaz en Grantlo (voorheen Energo-Oil-Invest). Die ondernemingen kregen een voorkeursbehandeling op basis van presidentiële decreten die door Aliaksandr Lukashenka werden ondertekend: Inter Tobacco kreeg exclusieve voorrechten voor de invoer van tabaksproducten in Belarus, terwijl Belneftgaz werd aangewezen als nationale toezichthouder voor de doorvoer. Hij trekt aldus profijt van het Lukashenka-regime. 3.6.2022 187. Bogoljub KARIĆ Богољуб КАРИЋ Боголюб КАРИЧ Functie(s): Servisch zakenman en politicus, verbonden met het bedrijf Dana Holdings Geboortedatum: 17.1.1954 Geboorteplaats: Peja/Pec Kosovo Geslacht: man Nationaliteit: Servisch Paspoortnummer: 12830978 (geldig tot 27.12.2026) Bogoljub Karić is een Servisch zakenman en politicus. Samen met zijn familieleden ontwikkelde hij een netwerk van vastgoedbedrijven in Belarus en heeft hij een netwerk van contacten met de familie van Aliaksandr Lukashenka opgebouwd. Met name was hij nauw verbonden met Dana Holdings en zijn voormalige dochteronderneming Dana Astra, en vertegenwoordigde hij die entiteiten naar verluidt tijdens bijeenkomsten met Lukashenka. Het project Minsk World, dat werd ontwikkeld door een met Karić verbonden bedrijf, werd door Lukashenka beschreven als “een voorbeeld van samenwerking van de Slavische wereld”. Dankzij die nauwe betrekkingen met Lukashenka en zijn entourage kregen de met Karić verbonden ondernemingen een voorkeursbehandeling van het regime van Lukashenka, waaronder belastingvoordelen en percelen voor de ontwikkeling van vastgoed. Aldus trekt hij profijt van en steunt hij het Lukashenka-regime. 3.6.2022 188. Andrii SICH Andrey SYCH Андрiй СИЧ Андрей СЫЧ Functie(s): Medepresentator van het programma “Platform” op de staatstelevisiezender Belarus 1 Lid van de organisatie “Rusj molodaja” Geboortedatum: 20.9.1990 Geboorteplaats: Belarus Geslacht: man Nationaliteit: Belarussisch Andrii Sich is medepresentator van het programma “Platform” op de staatstelevisiezender Belarus 1. In die functie heeft hij steun verleend aan narratieven van het regime die erop gericht zijn onafhankelijke media in diskrediet te brengen, de democratie te ondermijnen en repressie te rechtvaardigen. Hij heeft het narratief van het Lukashenka-regime over het voornemen van westerse staten om een staatsgreep in Belarus te organiseren gesteund, en hij heeft opgeroepen tot strenge straffen voor de vermeende betrokkenen, heeft steun verleend aan desinformatiecampagnes over de mishandeling van migranten die vanuit Belarus in de Unie zijn aangekomen, en heeft bijgedragen tot het voorstellen van onafhankelijke media als buitenlandse agenten wier activiteiten beperkt moeten worden. Aldus steunt hij het Lukashenka-regime. 3.6.2022 189. Dzianis Aliaksandravich MIKUSHEU Denis Alexandrovich MIKUSHEV Дзянiс Аляксандравiч МIКУШЭЎ Денис Александрович МИКУШЕВ Functie(s): Hoofd van de afdeling van het openbaar ministerie van de regio/oblast Gomel die toeziet op de wettelijkheid van gerechtelijke uitspraken in strafzaken; hoofdadviseur juridische zaken Geboortedatum: 21.3.1980 Geslacht: man Nationaliteit: Belarussisch Dzianis Mikusheu is hoofd van de afdeling van het openbaar ministerie van de regio/oblast Gomel die toeziet op de wettelijkheid van gerechtelijke uitspraken in strafzaken en hoofdadviseur juridische zaken. Als zodanig is hij verantwoordelijk voor het inleiden van strafrechtelijke procedures tegen Siarhei Tsikhanouski, Artsiom Sakau, Dzmitry Papou, lhar Losik, Uladzimir Tsyhanovich en Mikalai Statkevich. Volgens het verslag van de werkgroep inzake willekeurige detentie van de Mensenrechtenraad heeft hij bijgedragen tot de willekeurige detentie van Siarhei Tsikhanouski. Hij is bijgevolg verantwoordelijk voor ernstige mensenrechtenschendingen, voor ondermijning van de rechtsstaat en voor repressie van het maatschappelijk middenveld en de democratische oppositie. 3.6.2022 190. Mikalai Ivanavich DOLIA Nikolai Ivanovich DOLYA Мiĸалай Iванавiч ДОЛЯ Ниĸолай Иванович ДОЛЯ Functie(s): Rechter bij de regionale rechtbank van Gomel Geboortedatum: 3.7.1979 Geslacht: man Nationaliteit: Belarussisch Persoonsnummer: 070379H041PBI Mikalai Dolia is rechter bij de regionale rechtbank van Gomel. Als zodanig is hij verantwoordelijk voor de veroordeling van Siarhei Tsikhanouski, Artsiom Sakau, Dzmitry Papou, lhar Losik, Uladzimir Tsyhanovich en Mikalai Statkevich tot disproportioneel lange gevangenisstraffen. Volgens het verslag van de werkgroep inzake willekeurige detentie van de Mensenrechtenraad heeft hij bijgedragen tot de willekeurige detentie van Siarhei Tsikhanouski. Hij is bijgevolg verantwoordelijk voor ernstige mensenrechtenschendingen, voor ondermijning van de rechtsstaat en voor repressie van het maatschappelijk middenveld en de democratische oppositie. 3.6.2022 191. Andrei Yauhenavich PARSHYN Andrei Yevgenevich PARSHIN Андрэй Яўгенавiч ПАРШЫН Андрей Евгеньевич ПАРШИН Functie(s): Hoofd van het hoofddepartement voor de bestrijding van georganiseerde criminaliteit en corruptie in Belarus (GUBOPiK) Geboortedatum: 19.2.1974 Adres: Skryganova St. 4A, Apt. 211, Minsk, Belarus Geslacht: man Nationaliteit: Belarussisch Andrei Parshyn is sinds 2021 hoofd van het hoofddepartement voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken. GUBOPiK is een van de belangrijkste organen die verantwoordelijk zijn voor de politieke vervolgingen in Belarus, met inbegrip van de willekeurige en onwettige arrestaties en mishandeling, waaronder marteling, van activisten en leden van het maatschappelijk middenveld. GUBOPiK heeft op zijn Telegramprofiel video's gepubliceerd van gedwongen bekentenissen van Belarussische activisten en gewone burgers, die zo worden blootgesteld aan het grote publiek in Belarus en worden gebruikt als politiek drukmiddel. GUBOPiK heeft ook Mark Bernstein, een van de belangrijkste redacteuren voor de Russischtalige Wikipedia, vastgezet voor het publiceren van wat in hun ogen anti-Russisch nepnieuws is over de Russische agressie tegen Oekraïne. Andrei Parshyn is bijgevolg verantwoordelijk voor ernstige mensenrechtenschendingen en voor repressie van het maatschappelijk middenveld in Belarus. 3.6.2022 192. Ihar Piatrovich TUR Igor Petrovich TUR Iгар Пятровiч ТУР Игорь Петрович ТУР Functie(s): Werknemer van staatstelevisiezender ONT, schrijver en presentator van verschillende programma's (“Propaganda”, “To be completed”) Geboortedatum: 26.3.1989 Geboorteplaats: Grodno/Hrodna Belarus Geslacht: man Nationaliteit: Belarussisch Ihar Tur werkt bij de staatstelevisiezender ONT en is een van de belangrijkste propagandisten van het Lukashenka-regime. Hij presenteert het programma “Propaganda”, waarin hij oproept tot geweld, activisten van de oppositie in diskrediet brengt en video's van gedwongen bekentenissen van politieke gevangenen onder de aandacht brengt. Hij is verantwoordelijk voor een aantal valse berichten over de protesten van de Belarussische oppositie en voor desinformatie over gebeurtenissen in de Unie en over aanvallen op het maatschappelijk middenveld. Hij is ook verantwoordelijk voor het online verspreiden van desinformatie en berichten die aanzetten tot geweld. Hij heeft van Aliaksandr Lukashenka een medaille ontvangen voor zijn werk in de media. Aldus trekt hij profijt van en steunt hij het Lukashenka-regime. 3.6.2022 193. Lyudmila Leanidauna HLADKAYA Lyudmila Leonidovna GLADKAYA Людмiла Леанiдаўна ГЛАДКАЯ Людмила Леонидовна ГЛАДКАЯ Functie(s): Speciaal correspondent van de krant “Belarus Vandaag” (SB Belarus Segodnya), anker op de staatstelevisiezender ''Belarus 1'' Geboortedatum: 30.6.1983 Adres: Vodolazhsky St. 8A, apt. 45, Minsk, Belarus Geslacht: vrouw Nationaliteit: Belarussisch Lyudmila Hladkaya is een van de meest prominente propagandisten van het Lukashenka-regime. Zij werkt bij de krant “Belarus Vandaag” (SB Belarus Segodnya) en bij andere regeringsgezinde media, waaronder de staatstelevisiezender Belarus 1. Zij spreekt vaak over de democratische oppositie in haatzaaiende en minachtende taal. Zij heeft ook talrijke onterecht opgesloten Belarussische burgers, vaak studenten, in vernederende situaties en op spottende wijze “geïnterviewd”. Zij heeft de repressie door het veiligheidsapparaat van Belarus bevorderd en heeft desinformatie- en informatiemanipulatiecampagnes helpen opzetten. Zij steunt Aliaksandr Lukashenka openlijk en is trotse aanhanger van zijn regime. Zij wordt voor haar werk openlijk geprezen door en heeft prijzen ontvangen van Lukashenka. Aldus trekt zij profijt van en steunt zij het Lukashenka-regime. 3.6.2022 194. Ryhor Yur'yevich AZARONAK Grigoriy Yurevich AZARYONOK Рыгор Юр'евiч АЗАРОНАК Григорий Юрьевич АЗАРЁНОК Functie(s): Werknemer van staatstelevisiezender ''CTV'', auteur en presentator van verschillende programma's (“Secret Springs of Politics”, “Order of Judas”, “Panopticon”) Rang: reserveluitenant Geboortedatum: 18.10.1995 Geboorteplaats: Minsk, Belarus Geslacht: man Nationaliteit: Belarussisch Ryhor Azaronak is een van de belangrijkste propagandisten van het Lukashenka-regime. Hij is een politiek columnist, auteur en presentator van wekelijkse propagandashows op de staatstelevisiezender ''CTV''. In zijn uitzendingen keurde hij geweld tegen dissidenten van het Lukashenka-regime goed, en gebruikte hij systematisch minachtende taal ten aanzien van activisten, journalisten en andere tegenstanders van het Lukashenka-regime. Hij ontving de medaille “Voor moed” van Aliaksandr Lukashenka. Aldus trekt hij profijt van en steunt hij het Lukashenka-regime. 3.6.2022 195. Ivan Ivanavich GALAVATYI Ivan Ivanovich GOLOVATY Iван Iванавiч ГАЛАВАТЫ Иван Иванович ГОЛОВАТЫЙ Functie(s): Directeur-generaal van de openbare vennootschap op aandelen “Belaruskali” Lid van het Permanent Comité van de Raad van de Republiek Belarus en van de Nationale Vergadering van de Republiek Belarus voor buitenlandse zaken en nationale veiligheid Geboortedatum: 15.6.1976 Geboorteplaats: het dorp Pogost, Soligorsk-district, regio/oblast Minsk, Belarus) Geslacht: man Nationaliteit: Belarussisch Ivan Galavatyi is de directeur-generaal van het staatsbedrijf Belaruskali, dat een belangrijke bron van inkomsten en buitenlandse valuta voor het Lukashenka-regime is. Hij is lid van de Raad van de Republiek Belarus van de Nationale Vergadering en bekleedt meerdere andere hoge functies in Belarus. Hij heeft tijdens zijn loopbaan meerdere staatsprijzen ontvangen, onder meer rechtstreeks uit handen van Aliaksandr Lukashenka. Hij heeft nauwe banden met Lukashenka en zijn familieleden. Aldus trekt hij profijt van en steunt hij het Lukashenka-regime. De werknemers van Belaruskali die in de nasleep van de frauduleuze presidentsverkiezingen van augustus 2020 in Belarus deelnamen aan stakingen en vreedzame demonstraties, ontvingen geen premies meer en werden ontslagen. Aliaksandr Lukashenka dreigde er persoonlijk mee de stakers te vervangen door mijnwerkers uit Oekraïne. Ivan Galavatyi is bijgevolg verantwoordelijk voor repressie van het maatschappelijk middenveld. 3.6.2022” 2) De volgende rechtspersonen worden toegevoegd aan tabel B “In artikel 4, lid 1, bedoelde rechtspersonen, entiteiten en lichamen”: Naam (Engelse transcriptie van de Belarussische spelling) (Engelse transcriptie van de Russische spelling) Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “28. Openbare vennootschap op aandelen “Belaruskali” Адкрытае акцыянернае таварыства “Беларуськалiй” Открытое акционерное общество “Беларуськалий” Adres: Korzha St. 5, Soligorsk, 223710 regio/oblast Minsk, Belarus Registratiedatum: 23.12.1996 Registratienummer: 600122610 De openbare vennootschap op aandelen “Belaruskali” is een staatsbedrijf en een van de grootste potasproducenten ter wereld. Het bedrijf staat in voor 20 % van de wereldwijde potasuitvoer. Als zodanig is het bedrijf een belangrijke bron van inkomsten en buitenlandse valuta voor het Lukashenka-regime. Aliaksandr Lukashenka beschreef het bedrijf als “een nationale parel om trots op te zijn, een pijler van de Belarussische uitvoer”. Belaruskali trekt aldus profijt van en steunt het Lukashenka-regime. De werknemers van Belaruskali die in de nasleep van de frauduleuze presidentsverkiezingen van augustus 2020 in Belarus deelnamen aan stakingen en vreedzame demonstraties, werden geïntimideerd en ontslagen door het management. Lukashenka dreigde er persoonlijk mee de stakers te vervangen door mijnwerkers uit Oekraïne. Belaruskali is daarom verantwoordelijk voor repressie van het maatschappelijk middenveld in Belarus en steunt het Lukashenka-regime. 3.6.2022 29. Vennootschap op aandelen “Belarusian Potash Company” ААТ “Беларуская калiйная кампанiя” ОАО Белорусская калийная компания Adres: Masherova Ave. 35, 200022 Minsk, Belarus Registratiedatum: 13.9.2013 Registratienummer: 192050251 Tel. +375 (17)-309-30-10; +375 (17)-309-30-30 E-mailadres: info@belpc.by De vennootschap op aandelen “Belarusian Potash Company” is het bedrijf dat de uitvoer van kaliumproducent Belaruskali regelt, een Belarussisch staatsbedrijf. Belaruskali is een van de grootste inkomstenbronnen voor het Lukashenka-regime. Belarusian Potash Company is goed voor 20 % van de wereldwijde kaliumexport. De overheid waarborgt het monopolierecht van het bedrijf Belarusian Potash Company op de uitvoer van kalimeststoffen. Door de voorkeursbehandeling van de Belarussische autoriteiten genereert het bedrijf enorme inkomsten. Belarusian Potash Company trekt aldus profijt van en steunt het Lukashenka-regime. 3.6.2022 30. “Inter Tobacco” LLC Таварыства з абмежаванай адказнасцю “Iнтэр Табак” Общество с ограниченной ответственностью “Интер Тобако” Adres: 131 Novodvorskiy village, Novodvorskiy village council, Minsk District, 223016 regio/oblast Minsk, Belarus (vrije economische zone van Minsk) Registratiedatum: 10.10.2002 Registratienummer: 808000714 Inter Tobacco LLC is onderdeel van Tobacco Manufacturing Industry in Belarus. Het heeft een groot deel van de winstgevende binnenlandse sigarettenmarkt in Belarus in handen. Bij decreet van Aliaksandr Lukashenka kreeg het bedrijf exclusieve voorrechten om tabaksproducten in Belarus in te voeren. Daarnaast vaardigde Lukashenka een presidentieel decreet uit waarin de grenzen van de Belarussische hoofdstad Minsk werden hertekend, zodat grond voor de fabriek van Inter Tobacco vrijkwam. Wellicht om belastingen te ontduiken. Inter Tobacco is een bedrijf van Alexei Oleksin en dichte familieleden van hem (het is eigendom van het bedrijf Energo-Oil van Oleksin). Inter Tobacco trekt aldus profijt van het Lukashenka-regime. 3.6.2022 31. Openbare vennootschap op aandelen “Naftan” Адкрытае акцыянернае таварыства “Нафтан” Открытое акционерное общество “Нафтан” Adres: Novopolotsk 1, 211440 regio Vitebsk, Belarus Registratiedatum: 1992 Registratienummer: 300042199 Het staatsbedrijf openbare vennootschap op aandelen “Naftan” is een belangrijke bron van inkomsten en buitenlandse valuta voor het Lukashenka-regime. Naftan trekt aldus profijt van en steunt het Lukashenka-regime. Werknemers van Naftan die in de nasleep van de frauduleuze verkiezingen van augustus 2020 in Belarus deelnamen aan stakingen en vreedzame demonstraties, werden geïntimideerd en ontslagen door het management. Naftan is daarom verantwoordelijk voor repressie van het maatschappelijk middenveld in Belarus en steunt het Lukashenka-regime. 3.6.2022 32. Openbare vennootschap op aandelen “Grodno Tobacco Factory Neman” Адкрытае акцыянернае таварыства “Гродзенская тытунёвая фабрыка Нёман” Oткрытое акционерное общество “Гродненская табачная фабрика Неман” Adres: Ordzhonikidze St. 18, 230771 Grodno/Hrodna, Belarus Registratiedatum: 30.12.1996 Registratienummer: 500047627 De openbare vennootschap op aandelen “Grodno Tobacco Factory Neman” is een Belarussisch staatsbedrijf en een van de belangrijkste inkomstenbronnen voor het Lukashenka-regime. Het bedrijf is goed voor 70 tot 80 % van de tabaksmarkt in Belarus. Grodno Tobacco Factory Neman trekt aldus profijt van en steunt het Lukashenka-regime. De in Belarus geproduceerde merken van Grodno Tobacco Factory Neman behoren tot de meest voorkomende merken die de Unie worden binnengesmokkeld in het kader van de lucratieve sluikhandel in tabak. Hiervoor worden treinwagons van de Belarussische staatsbedrijven Belaruskali en Grodno Azot gebruikt. Grodno Tobacco Factory Neman draagt derhalve bij aan het faciliteren van de illegale overbrenging van aan beperkingen onderworpen goederen naar het grondgebied van de Unie. 3.6.2022 33. Beltamozhservice Рэспублiканскае унiтарнае прадпрыемства “Белмытсэрвiс” Республиканское унитарное предприятие “Белтаможсервис” Adres: 17th km, Minsk-Dzerzhinsk highway, administrative building, office 75, Shchomyslitsky s/s, 223049 Minsk Region/Oblast, Belarus Registratiedatum: 9.6.1999 Registratienummer: 101561144 Beltamozhservice is een staatsbedrijf en is een van de grootste logistieke bedrijven in Belarus. Het heeft nauwe banden met de Belarussische autoriteiten en is betrokken bij de smokkel en wederuitvoer van goederen uit Belarus naar Rusland. Het bedrijf trekt profijt van zijn banden met de Belarussische autoriteiten en verschaft aanzienlijke inkomsten aan het Lukashenka-regime. Beltamozhservice trekt aldus profijt van en steunt het Lukashenka-regime. 3.6.2022 34. Open vennootschap op aandelen Beheermaatschappij van “Belkommunmash” Holding Адкрытае акцыянернае таварыства “Кiруючая кампанiя холдынгу “Белкамунмаш”” Открытое акционерное общество “Управляющая компания холдинга “Белкоммунмаш”” Adres: 64B-2 Perekhodnaya St., 220070 Minsk, Belarus Registratiedatum: 13.8.1991 Registratienummer: 100205408 Belkommunmash is een Belarussische fabrikant van voertuigen voor het openbaar vervoer. Aliaksandr Lukashenka bevordert de zaken van Belkommunmash, zorgt ervoor dat het bedrijf zijn contractuele verplichtingen jegens zijn partners kan nakomen en gebruikt zijn invloed om de bedrijfsactiviteiten van Belkommunmash te ondersteunen. Belkommunmash trekt aldus profijt van het Lukashenka-regime. Belkommunmash heeft werknemers ontslagen als vergelding voor hun protest tegen de vervalste uitslag van de presidentsverkiezingen van 2020, en is derhalve verantwoordelijk voor repressie van het maatschappelijk middenveld, en steunt het Lukashenka-regime. 3.6.2022 35. Belteleradio Company/nationale staatstelevisie- en -radio-omroep van de Republiek Belarus Нацыянальная дзяржаўная тэлерадыёкампанiя Рэспублiкi Беларусь/Белтэлерадыёкампанiя Национальная государственная телерадиокомпания Республики Беларусь/Белтелерадиокомпания Adres: Makayonka St. 9, Minsk, Belarus Registratiedatum: 14.9.1994 Registratienummer: 100717729 Website: tvr.by Belteleradio Company is de nationale staatstelevisie en -radio-omroep die zeven televisiezenders en vijf radiozenders in Belarus beheert. In de nasleep van de frauduleuze presidentsverkiezingen van augustus 2020 heeft Belteleradio Company protesterende werknemers van de mediakanalen waarover hij zeggenschap heeft, ontslagen en vervangen door Russische mediamedewerkers. Belteleradio Company is bijgevolg verantwoordelijk voor repressie van het maatschappelijk middenveld. De televisie- en radiozenders van Belteleradio Company verspreiden actief propaganda en steunen zo het Lukashenka-regime. 3.6.2022”",
  "source": "EUR LEX"
}