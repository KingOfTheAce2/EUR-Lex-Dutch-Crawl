{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979R0546:NL:HTML\">",
  "content": "EUR-Lex - 31979R0546 - NL Avis juridique important | 31979R0546 Verordening (EEG) nr. 546/79 van de Commissie van 22 maart 1979 waarbij de invoer van geborduurd huishoudlinnen afkomstig uit Singapore en Maleisië afhankelijk wordt gesteld van overlegging van een certificaat van oorsprong Publicatieblad Nr. L 072 van 23/03/1979 blz. 0018 - 0018 Bijzondere uitgave in het Fins: Hoofdstuk 11 Deel 8 blz. 0049 Bijzondere uitgave in het Grieks: Hoofdstuk 02 Deel 7 blz. 0084 Bijzondere uitgave in het Zweeds: Hoofdstuk 11 Deel 8 blz. 0049 Bijzondere uitgave in het Spaans: Hoofdstuk 02 Deel 5 blz. 0156 Bijzondere uitgave in het Portugees: Hoofdstuk 02 Deel 5 blz. 0156 ++++ VERORDENING ( EEG ) Nr . 546/79 VAN DE COMMISSIE van 22 maart 1979 waarbij de invoer van geborduurd huishoudlinnen afkomstig uit Singapore en Maleisië afhankelijk wordt gesteld van overlegging van een certificaat van oorsprong DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 3059/78 van de Raad van 21 december 1978 betreffende gemeenschappelijke regels voor de invoer van bepaalde textielprodukten van oorsprong uit derde landen ( 1 ) , inzonderheid op artikel 2 , lid 2 , en voorts op artikel 3 , lid 4 , van bijlage III , Overwegende dat de oorsprong van de produkten van de Groepen I en II , opgenomen in bijlage I bij Verordening ( EEG ) nr . 3059/78 , moet worden aangetoond door middel van een certificaat van oorsprong ; dat de oorsprong van de produkten van de Groepen III tot en met VI gestaafd kan worden door een verklaring inzake de oorsprong op de factuur of op een ander handelsdocument betreffende deze produkten ; Overwegende dat onregelmatigheden geconstateerd zijn met betrekking tot de invoer van geborduurd huishoudlinnen ( post ex 62.02 B van het gemeenschappelijk douanetarief , categorie 39 ) uit Singapore en Maleisië ; Overwegende dat het Comité Oorsprong van Goederen in overeenstemming met de in de bovengenoemde verordening vastgesteld procedure heeft nagegaan of het wenselijk is ten opzichte van de betrokken leverende landen overlegging van een certificaat van oorsprong te eisen voor deze produkten ; Overwegende dat de in deze verordening vervatte maatregelen in overeenstemming zijn met het advies van het Comité Oorsprong van Goederen , HEEFT DE VOLGENDE VERORDENING VASTGESTELD : Artikel 1 Voor invoer in de Gemeenschap van ander dan van katoenen bad - of frotteerstof ( lussendoek ) vervaardigd geborduurd tafel - en huishoudlinnen van weefsel van tariefonderverdeling ex 62.02 B ( NIMEXE-code 62.02-41 ; 43 ; 47 ; 65 ; 73 ; 77 ) van het gemeenschappelijk douanetarief , uit Singapore en Maleisië , dient een certificaat van oorsprong overeenkomstig het aan bijlage VI van Verordening ( EEG ) nr . 3059/78 gehechte model te worden overgelegd . Artikel 2 Deze verordening treedt in werking op de vijfenveertigste dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 22 maart 1979 . Voor de Commissie Etienne DAVIGNON Lid van de Commissie ( 1 ) PB nr . L 365 van 27 . 12 . 1978 , blz . 1 .",
  "source": "EUR LEX"
}