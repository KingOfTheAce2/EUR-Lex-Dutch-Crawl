{
  "url": "http://www.w3.org/1999/xhtml\">",
  "content": "LI2022318NL.01000101.xml 12.12.2022 NL Publicatieblad van de Europese Unie LI 318/1 UITVOERINGSVERORDENING (EU) 2022/2428 VAN DE RAAD van 12 december 2022 tot uitvoering van Verordening (EU) nr. 359/2011 betreffende beperkende maatregelen tegen bepaalde personen, entiteiten en lichamen in verband met de situatie in Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 359/2011 van de Raad van 12 april 2011 betreffende beperkende maatregelen tegen bepaalde personen, entiteiten en lichamen in verband met de situatie in Iran ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 12 april 2011 heeft de Raad Verordening (EU) nr. 359/2011 vastgesteld. (2) Op 25 september 2022 heeft de hoge vertegenwoordiger van de Unie voor buitenlandse zaken en veiligheidsbeleid namens de Unie een verklaring afgelegd waarin hij zijn afschuw uitsprak over het wijdverbreide en onevenredige gebruik van geweld door de Iraanse veiligheidsdiensten tegen vreedzame demonstranten, waarbij hij opmerkt dat dit tot het verlies van levens en een groot aantal gewonden heeft geleid. In de verklaring werd er tevens op gewezen dat degenen die verantwoordelijk zijn voor de moord op Mahsa Amini ter verantwoording moeten worden geroepen, en werden de Iraanse autoriteiten ertoe opgeroepen te zorgen voor transparante en geloofwaardige onderzoeken om klaarheid inzake het aantal doden en arrestaties te verschaffen, alle vreedzame demonstranten vrij te laten en alle gedetineerden een eerlijke rechtsgang te bieden. Voorts werd benadrukt dat het besluit van Iran om de toegang tot internet danig te beperken en platforms voor instant messaging te blokkeren, een flagrante schending van de vrijheid van meningsuiting is. Tot slot werd in de verklaring gesteld dat de Unie alle beschikbare mogelijkheden zal nagaan om de moord op Mahsa Amini en de respons van de Iraanse veiligheidsdiensten op de daaropvolgende betogingen aan de orde te stellen. (3) In dit verband en in overeenstemming met de toezegging van de Unie om alle zorgwekkende kwesties met betrekking tot Iran, waaronder de mensenrechtensituatie, aan te pakken, moeten 20 personen en één entiteit worden opgenomen op de lijst van natuurlijke en rechtspersonen, entiteiten en lichamen die onderworpen zijn aan beperkende maatregelen in de bijlage I bij Verordening (EU) nr. 359/2011. (4) Verordening (EU) nr. 359/2011 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 359/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 december 2022. Voor de Raad De voorzitter J. BORRELL FONTELLES ( 1 ) PB L 100 van 14.4.2011, blz. 1 . BIJLAGE De volgende personen en entiteit worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 359/2011: Personen Naam Informatie ter identificatie Motivering Datum van plaatsing op lijst “136. JEBELLI Peyman پیمان جبلی Geboortedatum: 25.1.1967 Geboorteplaats: Teheran, Iran Nationaliteit: Iraanse Geslacht: man Functie: directeur van de Islamic Republic of Iran Broadcasting (IRIB). Peyman Jebelli is de directeur van de nationale omroep ( Islamic Republic of Iran Broadcasting — IRIB), die berucht is als spreekbuis van het regime. De IRIB verhindert of beperkt in hoge mate de vrije informatiestroom naar het Iraanse volk. Daarnaast is de IRIB actief betrokken bij het organiseren en uitzenden van gedwongen, door intimidatie en zwaar geweld verkregen, “bekentenissen” van critici van het regime. Deze “bekentenissen” worden dikwijls uitgezonden na openbare protesten of vóór een terechtstelling met als doel maatschappelijk verzet te breken. Als directeur van de IRIB is Jebelli verantwoordelijk voor het optreden en de nieuwsinhoud van de IRIB. 12.12.2022 Terwijl verscheidene hooggeplaatste personeelsleden van de omroep onlangs hun ontslag hebben ingediend en hun afkeur hebben uitgesproken over de gewelddadige respons van het Iraanse regime op de protesten van 2022, blijft Jebelli actief in zijn functie. Zijn benoeming tot directeur van Irans voornaamste officiële nieuwsbron werd door hoogste leider Ali Khamenei bekrachtigd, wat duidt op ideologische nabijheid tot het regime. Hij is derhalve verantwoordelijk voor ernstige schendingen van de mensenrechten in Iran. 137. REZVANI Ali رضوانی علی Geboortedatum: 1984 Nationaliteit: Iraanse Geslacht: man Functie: verslaggever en nieuwsanker/-lezer van de Islamic Republic of Iran Broadcasting (IRIB) over politieke en veiligheidsaangelegenheden Ali Rezvani is verslaggever bij de nationale omroep ( Islamic Republic of Iran Broadcasting — IRIB) en nieuwsanker/-lezer van het avondnieuwsprogramma van de IRIB om 20:30 uur. De IRIB is een Iraanse staatsmediaorganisatie die als opdracht heeft regeringsinformatie te verspreiden. De nieuwsuitzending van de IRIB elke avond om 20:30 uur op het tweede kanaal, is het voornaamste nieuwsprogramma van het land en wordt gezien als het voornaamste platform van de IRIB voor het uitvoeren van de agenda’s van de veiligheidsdiensten, waaronder het Ministerie van Inlichtingen (MOIS) en de Islamitische Revolutionaire Garde (IRG). Gedocumenteerd is dat in het nieuws van 20:30 uur gedwongen bekentenissen worden uitgezonden. 12.12.2022 Als verslaggever van de IRIB neemt Ali Rezvani deel aan ondervragingen die tot gedwongen bekentenissen leiden, en is zodoende betrokken bij, en verleent medewerking aan, ernstige schendingen van de mensenrechten. Als anker van het nieuws van 20.30 uur promoot Rezvani de agenda van de Iraanse veiligheidsdiensten, waarbij ernstige schendingen van de mensenrechten, zoals foltering en willekeurige arrestaties en opsluiting worden goedgepraat. Rezvani maakt ook propaganda tegen critici om hen te intimideren en mishandeling van hen te rechtvaardigen en aan te moedigen, waardoor hun recht van vrije meningsuiting wordt geschonden. Hij is derhalve verantwoordelijk voor ernstige schendingen van de mensenrechten in Iran. 138. ZABIHPOUR Ameneh Sadat ذبیح پور آمنه سادات Geboortedatum: 7.8.1984 Geboorteplaats: Iran Nationaliteit: Iraanse Geslacht: vrouw Functie: verslaggever van de Islamic Republic of Iran Broadcasting (IRIB) en hoofd van de buitenlandse mediagroep in het Perzisch bij de IRIB Paspoortnummer: 09324611 Ameneh Sadat Zabihpour is het hoofd van de buitenlandse mediagroep in het Perzisch bij de IRIB, een beruchte spreekbuis van het regime. De IRIB verhindert of beperkt in hoge mate de vrije informatiestroom naar het Iraanse volk. Daarnaast is de IRIB actief betrokken bij het organiseren en uitzenden van gedwongen, door intimidatie en zwaar geweld verkregen, “bekentenissen” van critici van het regime. Deze “bekentenissen” worden dikwijls uitgezonden na openbare protesten of vóór een terechtstelling met als doel maatschappelijk verzet te breken. Terwijl verscheidene hooggeplaatste personeelsleden van de omroep onlangs hun ontslag hebben ingediend en hun afkeur hebben uitgesproken over de gewelddadige respons van het Iraanse regime op de protesten van 2022, blijft Zabihpour actief in haar functie. Zij heeft critici van het regime ondervraagd en video’s van gedwongen bekentenissen geproduceerd. Zij is derhalve verantwoordelijk voor ernstige schendingen van de mensenrechten in Iran. 12.12.2022 139. KHATAMI Seyyed Ahmad خاتمی سید احمد Geboortedatum: 8.5.1960 Geboorteplaats: Semnan, Iran Nationaliteit: Iraanse Geslacht: man Functie: imam van het vrijdaggebed, lid van de Vergadering van Deskundigen voor het Leiderschap. Seyyed Ahmad Khatami is een geestelijke van de harde vleugel en een invloedrijk imam van het vrijdaggebed in Teheran. Daarnaast is Khatami lid van de Vergadering van Deskundigen voor het Leiderschap, een Iraanse entiteit die zelf betrokken is bij mensenrechtenschendingen wegens niet-eerbiediging van grondwetsbepalingen. Als geestelijke met nauwe banden met de staatsautoriteiten en met een groot publiek benut hij zijn positie om mensen die protesteren verbaal aan te vallen en tot geweld tegen hen aan te zetten. Niet alleen verdedigt hij het repressieve optreden van de Iraanse veiligheidsdiensten, maar ook heeft hij herhaaldelijk tot een nog hardere behandeling van demonstranten opgeroepen, met inbegrip van de doodstraf. Hij is derhalve verantwoordelijk voor ernstige schendingen van de mensenrechten in Iran. 12.12.2022 140. MIRAHMADI Seyyed Majid مجید سید میراحمدی Geboorteplaats: Iran Nationaliteit: Iraanse Geslacht: man Rang: brigadegeneraal Functie: viceminister van Binnenlandse Zaken van Iran. Brigadegeneraal Seyyed Majid Mirahmadi is de viceminister van Binnenlandse Zaken van Iran met verantwoordelijkheid voor de veiligheids- en politiediensten van Iran, die betrokken zijn bij ernstige mensenrechtenschendingen in Iran. De Iraanse veiligheids- en politiediensten pakken protesten gewelddadig aan: ze schieten rechtstreeks op vreedzame demonstranten en pakken mensen willekeurig op, zonder enig acht te slaan op hun mensenrechten. In zijn verklaringen spreekt Mirahmadi van de protesten als rellen die gestopt moeten worden, en noemt hij de deelnemers aan die vreedzame protesten criminelen en bedreigt hij hen. Ook vergoelijkt hij de ernstige mensenrechtenschendingen door de diensten onder zijn gezag, bijvoorbeeld door te beweren dat de 16-jarige demonstrant Nika Shakrami zelfmoord heeft gepleegd. Op basis van verslagen blijkt dat zij zeer waarschijnlijk door de veiligheidsdiensten gedood is. Hij is derhalve verantwoordelijk voor ernstige schendingen van de mensenrechten in Iran. 12.12.2022 141. MOUSAVI Sayyed Abdolrahim موسوی سید عبدالرحیم Geboortedatum: 1959/1960 Geboorteplaats: Qom, Iran Nationaliteit: Iraanse Geslacht: man Rang: generaal-majoor Functie: opperbevelhebber van het Iraanse leger. Generaal-majoor Sayyed Abdolrahim Mousavi is de opperbevelhebber van het Iraanse leger. In die hoedanigheid draagt hij verantwoordelijkheid voor de betrokkenheid van het Iraanse leger bij de gewelddadige respons van het regime op de protesten van 2022. Mousavi heeft de protesten in Iran herhaaldelijk beschreven als rellen die door de vijanden van Iran zijn georganiseerd en gepland, en ze zodoende als een nationale veiligheidsbedreiging geframed. Hij gebruikte dreigende taal tegen deelnemers aan de protestbeweging. Ook prees hij de gewelddadige respons van de Iraanse veiligheidsdiensten op demonstranten, en beschreef hij die respons als een doeltreffende manier om de vijanden van Iran te neutraliseren. Hij is derhalve verantwoordelijk voor ernstige schendingen van de mensenrechten in Iran. 12.12.2022 142. BORMAHANI Mohsen محسن برمهانی Geboortedatum: 24.5.1979 Geboorteplaats: Neishabur, Iran Nationaliteit: Iraanse Geslacht: man Paspoortnummer: A54062245 (Iran), vervalt op 12.7.2026 Nationaal identiteitsbewijs nr.: 1063893488 (Iran) Functie: adjunct-directeur van de Islamic Republic of Iran Broadcasting (IRIB). Mohsen Bormahani is de adjunct-directeur van de nationale omroep ( Islamic Republic of Iran Broadcasting — IRIB), die als spreekbuis van het regime fungeert. In zijn positie is Bormahani verantwoordelijk voor IRIB-inhoud. De IRIB verhindert of beperkt in hoge mate de vrije informatiestroom naar het Iraanse volk. Daarnaast is de IRIB actief betrokken bij het organiseren en uitzenden van gedwongen, door intimidatie en zwaar geweld verkregen, “bekentenissen” van critici van het regime. Deze “bekentenissen” worden dikwijls uitgezonden na openbare protesten of vóór een terechtstelling met als doel maatschappelijk verzet te breken. Terwijl verscheidene hooggeplaatste personeelsleden van de omroep onlangs hun ontslag hebben ingediend en hun afkeur hebben uitgesproken over de gewelddadige respons van het Iraanse regime op de protesten van 2022, blijft Bormahani actief in zijn functie van adjunct-directeur en heeft hij in recente verklaringen het regime verdedigd. Hij is derhalve verantwoordelijk voor ernstige schendingen van de mensenrechten in Iran. 12.12.2022 143. JOKAR Morteza جوکار مرتضا (ook bekend als JOWKAR Morteza) Nationaliteit: Iraanse Geslacht: man Rang: kolonel Functie: plaatsvervangend hoofd van de Iraanse wetshandhavingsdiensten (LEF) in de provincie Sistan en Beloetsjistan. Kolonel Morteza Jokar is plaatsvervangend hoofd van de Iraanse wetshandhavingsdiensten (LEF) in de provincie Sistan en Beloetsjistan. In deze functie is hij verantwoordelijk voor het leiding geven aan gewelddadige repressie jegens civiele demonstranten in de provincie Sistan en Beloetsjistan na de dood van Mahsa Amini in september 2022. Troepen onder zijn bevel waren verantwoordelijk voor het schieten met scherp op demonstranten tijdens het bloedbad van Zahedan van 30 september 2022 en tijdens het bloedbad van Khash van 4 november 2022, waarbij tientallen doden en gewonden vielen. In het najaar van 2022 vonden onder zijn bevel nog meer gewelddadige onderdrukkingen van protesten plaats in andere provinciesteden (onder meer in Saravan, Chabahar, Iranshahr, Rask en Sarbaz). Hij is derhalve verantwoordelijk voor ernstige schendingen van de mensenrechten in Iran. 12.12.2022 144. SOURI Majid سوری مجید Nationaliteit: Iraanse Geslacht: man Rang: kolonel Functie: plaatsvervangend bevelhebber van de Islamitische Revolutionaire Garde (IRG) in de provincie Lorestan. Kolonel Majid Souri is de plaatsvervangend bevelhebber van de Islamitische Revolutionaire Garde (IRG) in de provincie Lorestan. Hij is verantwoordelijk voor de gewelddadige onderdrukking van protesten door de veiligheidsdiensten in 2022, met name in de stad Khorramabad, waar mensen bijeenkwamen om te rouwen na de dood van Nika Shakrami, een Iraanse tiener die kort na de dood van Mahsa Amini vermist raakte. Hij is derhalve verantwoordelijk voor ernstige schendingen van de mensenrechten in Iran. 12.12.2022 145. KARIMI Mohsen کریمی محصن Nationaliteit: Iraanse Geslacht: man Rang: brigadegeneraal Functie: bevelhebber van de Islamitische Revolutionaire Garde (IRG) in de provincie Markazi. Brigadegeneraal Mohsen Karimi is de bevelhebber van de Islamitische Revolutionaire Garde (IRG) in de provincie Markazi. Hij is verantwoordelijk voor de gewelddadige onderdrukking van protesten door de veiligheidsdiensten in 2022, die ook hebben geleid tot de dood van de 19-jarige Mehrshad Shahidi in een detentiecentrum van de IRG in Arak. Hij is derhalve verantwoordelijk voor ernstige schendingen van de mensenrechten in Iran. 12.12.2022 146. HEYDARNIA Alireza حیدرنیا علیرضا Nationaliteit: Iraanse Geslacht: man Rang: brigadegeneraal Functie: bevelhebber van de Islamitische Revolutionaire Garde (IRG) in de provincie Alborz. Brigadegeneraal Alireza Heydarnia is de bevelhebber van de Islamitische Revolutionaire Garde (IRG) in de provincie Alborz. De IRG is verantwoordelijk voor de gewelddadige repressie jegens demonstranten, met name in de stad Karaj (Alborz) in 2022. In die stad traden de veiligheidsdiensten hardhandig op tegen demonstranten die op de 40e dag na hun dood hulde brachten aan de slachtoffers die bij protesten het leven lieten. Op 17 oktober 2022 hebben veiligheidstroepen in Karaj het 20-jarige meisje Armita Abbasi uit een ziekenhuis ontvoerd en meermaals verkracht. Hij is derhalve verantwoordelijk voor ernstige schendingen van de mensenrechten in Iran. 12.12.2022 147. GARSHASBI Amanollah گرشاسبی امانالله Nationaliteit: Iraanse Geslacht: man Rang: brigadegeneraal Functie: plaatsvervangend bevelhebber van de Islamitische Revolutionaire Garde (IRG) in de provincie Sistan en Beloetsjistan. Brigadegeneraal Amanollah Garshasbi is de plaatsvervangend bevelhebber van de Islamitische Revolutionaire Garde (IRG) in de provincie Sistan en Beloetsjistan. Het provinciale korps “Salaman” staat onder zijn bevel. Tijdens de protesten van 2022 waren de Iraanse veiligheidstroepen, waaronder de IRG, in de provincie Sistan en Beloetsjistan verantwoordelijk voor ongekend gewelddadige repressie. Op 30 september 2022 was de provinciehoofdstad Zahedan getuige van “bloedige vrijdag”, toen de veiligheidstroepen het vuur openden op een protestdemonstratie in Zahedan rond het vrijdaggebed. Naar schatting werden daarbij ten minste 70 demonstranten doodgeschoten. Sindsdien is het geweld tegen deelnemers aan protestacties blijven aanhouden. Garshasbi is derhalve verantwoordelijk voor ernstige schendingen van de mensenrechten in Iran. 12.12.2022 148. REYHANI Bahman بهمن ریحانی Nationaliteit: Iraanse Geslacht: man Rang: brigadegeneraal Functie: plaatsvervangend bevelhebber van de Islamitische Revolutionaire Garde (IRG) in het westen van Iran, verantwoordelijk voor de provincie Kermanshah. Brigadegeneraal Bahman Reyhani is de plaatsvervangend bevelhebber van de Islamitische Revolutionaire Garde (IRG) in het westen van Iran, verantwoordelijk voor de provincie Kermanshah. Het provinciale korps “Hazrat Nabi Akram” staat onder zijn bevel. In de provincie Kermanshah werden door Iraanse veiligheidstroepen, waaronder de IRG, de protesten van 2022 gewelddadig onderdrukt. Reyhani is een van de verantwoordelijken voor het geweld van de IRG tegen demonstranten in de provincie Kermanshah. Hij is derhalve verantwoordelijk voor ernstige schendingen van de mensenrechten in Iran. 12.12.2022 149. SHAHSAVARI Habib شهسواری حبیب Geboortedatum: 1963/1964 Nationaliteit: Iraanse Geslacht: man Rang: brigadegeneraal Functie: bevelhebber van het provinciale korps “Shohada” van de Islamitische Revolutionaire Garde (IRG) in de provincie West-Azerbeidzjan. Brigadegeneraal Habib Shahsavari is de bevelhebber van het grondtroepenkorps “Shohada” van de Islamitische Revolutionaire Garde (IRG) voor de provincie West-Azerbeidzjan. IRG-troepen onder zijn bevel hebben in Irans Koerdische regio’s operaties tegen demonstranten uitgevoerd. Meer bepaald werden dergelijke operaties vanaf 15 november 2022 uitgevoerd tegen demonstranten in de West-Azerbeidzjaanse steden Piranshahr, Mahabad en Bukan. IRG-troepen hebben tijdens deze operaties onevenredig geweld gebruikt. Volgens schattingen van ngo’s vielen er bij operaties van de IRG in de steden Mahabad en Bukan respectievelijk vier en twaalf doden. Hij is derhalve verantwoordelijk voor ernstige schendingen van de mensenrechten in Iran. 12.12.2022 150. ABDOLLAHPOUR Mohammad عبدللاهپور محمد Nationaliteit: Iraanse Geslacht: man Rang: brigadegeneraal Functie: bevelhebber van het provinciale korps “Quds” van de Islamitische Revolutionaire Garde (IRG) in de provincie Gilan. Brigadegeneraal Mohammad Abdollahpour is de bevelhebber van het provinciale korps “Quds” van de Islamitische Revolutionaire Garde (IRG) in de provincie Gilan. In de provincie Gilan werden door Iraanse veiligheidstroepen, waaronder IRG-troepen onder bevel van Abdollahpour, de protesten van 2022 gewelddadig onderdrukt. Hij is derhalve verantwoordelijk voor ernstige schendingen van de mensenrechten in Iran. 12.12.2022 151. MOSLEMI Siavash مسلمی سیاوش Nationaliteit: Iraanse Geslacht: man Rang: brigadegeneraal Functie: bevelhebber van het provinciale korps “Karbala” van de Islamitische Revolutionaire Garde (IRG) in de provincie Mazandaran. Brigadegeneraal Siavash Moslemi is sinds juni 2020 de bevelhebber van het provinciale korps “Karbala” van de Islamitische Revolutionaire Garde (IRG) in de provincie Mazandaran. In 2022 voerden IRG-troepen onder zijn bevel operaties tegen demonstranten uit waarbij onevenredig geweld werd gebruikt. Als bevelhebber van de ingezette troepen is Moslemi medeverantwoordelijk voor het geweld tegen demonstranten. Hij is derhalve verantwoordelijk voor ernstige schendingen van de mensenrechten in Iran. 12.12.2022 152. ZULQADR Ahmad ذوالقدر احمد Nationaliteit: Iraanse Geslacht: man Rang: brigadegeneraal Functie: bevelhebber van het provinciale korps “Seyyed al-Shohada” van de Islamitische Revolutionaire Garde (IRG) in de provincie Teheran. Brigadegeneraal Ahmad Zulqadr is sinds november 2020 de bevelhebber van het provinciale korps “Seyyed al-Shohada” van de Islamitische Revolutionaire Garde (IRG) in de provincie Teheran. Hij is ook de plaatsvervangend bevelhebber van de IRG in de stad Teheran. Volgens berichten in de media werd Zulqadr speciaal voor dit ambt gekozen vooral vanwege zijn expertise in het onderdrukken van protesten. In 2022 was de repressie jegens demonstranten in Teheran bijzonder gewelddadig. Als bevelhebber van IRG-troepen die betrokken waren bij dat geweld tegen demonstranten is hij daarom verantwoordelijk voor ernstige schendingen van de mensenrechten in Iran. 12.12.2022 153. KASHKOULI Morteza کشکولی مرتضی Nationaliteit: Iraanse Geslacht: man Rang: brigadegeneraal Functie: bevelhebber van het provinciale korps “Hazrat Abulfazl” van de Islamitische Revolutionaire Garde (IRG) in de provincie Lorestan. Brigadegeneraal Morteza Kashkouli is de bevelhebber van het provinciale korps “Hazrat Abulfazl” van de Islamitische Revolutionaire Garde (IRG) in de provincie Lorestan. IRG-troepen onder zijn bevel hebben in 2022 in Irans Koerdische regio’s operaties tegen demonstranten uitgevoerd. Met name in de stad Khorramabad in Lorestan zijn er operaties uitgevoerd. Bij deze operaties gebruikten IRG-troepen onevenredig geweld; zo schoten zij met scherp op demonstranten. Als bevelhebber van die IRG-troepen behoort Kashkouli tot de verantwoordelijken voor dit geweld. Hij is derhalve verantwoordelijk voor ernstige schendingen van de mensenrechten in Iran. 12.12.2022 154. BAYAT Isa بیات عیسی Nationaliteit: Iraanse Geslacht: man Rang: kolonel Functie: bevelhebber van de 364e brigade van de Islamitische Revolutionaire Garde (IRG) in Mahabad (provincie West-Azerbeidzjan). Kolonel Isa Bayat is sinds juni 2022 de bevelhebber van de 364e brigade (“Shahid Nasirzadeh”) van de Islamitische Revolutionaire Garde (IRG) in Mahabad (provincie West-Azerbeidzjan). IRG-troepen onder zijn militaire bevel hebben in 2022 in Irans Koerdische regio’s operaties tegen demonstranten uitgevoerd. Meer bepaald werden dergelijke operaties vanaf 15 november 2022 uitgevoerd tegen demonstranten in Mahabad, en werd daarbij onevenredig geweld gebruikt, met de dood van vier demonstranten tot gevolg. Als bevelhebber van een IRG-eenheid die deze operaties uitvoerde is Bayat verantwoordelijk voor geweld tegen demonstranten. Hij is derhalve verantwoordelijk voor ernstige schendingen van de mensenrechten in Iran. 12.12.2022 155. ASANLOO Mohammad Taghi آصانلو محمد تقی Geboorteplaats: provincie Zanjan, Iran Nationaliteit: Iraanse Geslacht: man Rang: brigadegeneraal Functie: bevelhebber van het regionale hoofdkwartier “Hamzeh Seyyed al-Shohada” van de Islamitische Revolutionaire Garde (IRG) in Noordwest-Iran Brigadegeneraal Mohammad Taghi Asanloo is de bevelhebber van het regionale hoofdkwartier “Hamzeh Seyyed al-Shohada” van de Islamitische Revolutionaire Garde (IRG) in Noordwest-Iran, en verantwoordelijk voor de provincies Koerdistan en West-Azerbeidzjan. Het hoofdkwartier Hamzeh Seyyed al-Shohada heeft tot specifieke taak het onderdrukken van de onlusten in de Koerdische regio’s in Noordwest-Iran. IRG-troepen onder het bevel van Asanloo hebben in 2022 in dit gebied militaire operaties tegen demonstranten uitgevoerd. Meer bepaald hebben IRG-troepen onder het bevel van Asanloo vanaf 15 november 2022 dergelijke operaties tegen demonstranten uitgevoerd in de steden Piranshahr, Mahabad en Bukan. IRG-troepen hebben tijdens deze operaties onevenredig geweld gebruikt. Volgens schattingen van ngo’s zijn er sinds 15 november 2022 bij operaties van de IRG tegen demonstranten in de Koerdische regio’s 42 doden gevallen. Als bevelhebber van IRG-troepen in de regio is Asanloo verantwoordelijk voor het door zijn troepen gebruikte geweld tegen demonstranten. Hij is derhalve verantwoordelijk voor ernstige schendingen van de mensenrechten in Iran. 12.12.2022” Entiteiten Benaming Informatie ter identificatie Motivering Datum van plaatsing op lijst “12. Islamic Republic of Iran Broadcasting (IRIB) سازمان صدا و سيمای جمهوری اسلامی ايران Adres: Jamejam Street, Valiasr Avenue, 19395-3333 Teheran, Iran Soort entiteit: staatsomroep Andere geassocieerde entiteiten: Islamitische Revolutionaire Garde (IRG) De nationale omroep ( Islamic Republic of Iran Broadcasting — IRIB) is een staatsomroep die berucht is als spreekbuis van het regime. De IRIB is verantwoordelijk voor het opnemen en uitzenden van de gedwongen bekentenissen van gevangenen, onder wie journalisten, politieke activisten en personen die tot de Koerdische en de Arabische minderheden behoren, hetgeen in strijd is met het internationaal erkende recht op een eerlijk proces en behoorlijke rechtsgang. De IRIB is derhalve verantwoordelijk voor ernstige schendingen van de mensenrechten in Iran. 12.12.2022”",
  "source": "EUR LEX"
}