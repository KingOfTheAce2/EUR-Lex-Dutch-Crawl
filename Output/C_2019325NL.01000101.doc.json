{
  "url": "http://www.w3.org/1999/xhtml\"><!--",
  "content": "C_2019325NL.01000101.xml 30.9.2019 NL Publicatieblad van de Europese Unie C 325/1 BESLUIT VAN DE RAAD van 26 september 2019 tot benoeming van de plaatsvervangend uitvoerend directeur van het Bureau voor intellectuele eigendom van de Europese Unie (2019/C 325/01) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1001 van het Europees Parlement en de Raad van 14 juni 2017 inzake het Uniemerk ( 1 ) , en met name artikel 158, lid 6, Overwegende dat een lijst van kandidaten voor de functie van plaatsvervangend uitvoerend directeur van het Bureau voor intellectuele eigendom van de Europese Unie (“het Bureau”) op 4 juni 2019 door de raad van bestuur van het Bureau bij de Raad werd ingediend, HEEFT HET VOLGENDE BESLUIT VASTGESTELD: Artikel 1 1.   De heer Andrea DI CARLO, geboren te Rome (Italië) op 9 september 1970, wordt benoemd tot plaatsvervangend uitvoerend directeur van het Bureau (“het Bureau”) voor intellectuele eigendom van de Europese Unie voor een termijn van vijf jaar. 2.   De datum waarop de in lid 1 bedoelde termijn van vijf jaar ingaat, wordt bepaald door de raad van bestuur van het Bureau. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 26 september 2019. Voor de Raad De voorzitter T. HARAKKA ( 1 ) PB L 154 van 16.6.2017, blz. 1 .",
  "source": "EUR LEX"
}