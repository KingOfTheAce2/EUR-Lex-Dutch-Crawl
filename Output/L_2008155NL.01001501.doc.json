{
  "url": "http://www.w3.org/1999/xhtml\">",
  "content": "L_2008155NL.01001501.xml 13.6.2008 NL Publicatieblad van de Europese Unie L 155/15 BESLUIT VAN DE RAAD EN DE COMMISSIE van 14 mei 2008 betreffende de sluiting van een protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, om rekening te houden met de toetreding van de Republiek Bulgarije en Roemenië tot de Europese Unie (2008/438/EG, Euratom) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, en artikel 300, lid 3, tweede alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gelet op de Toetredingsakte van Bulgarije en Roemenië, en met name op artikel 6, lid 2, Gezien het voorstel van de Commissie, Gezien de instemming van het Europees Parlement ( 1 ) , Gezien de goedkeuring van de Raad overeenkomstig artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, om rekening te houden met de toetreding van de Republiek Bulgarije en Roemenië tot de Europese Unie is namens de Europese Gemeenschap overeenkomstig Besluit nr. 2008/273/EG van de Raad ( 2 ) op 18 februari 2008 ondertekend. (2) In afwachting van zijn inwerkingtreding wordt het protocol vanaf de datum van toetreding op voorlopige basis toegepast. (3) Het protocol dient te worden gesloten, BESLUITEN: Artikel 1 Het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, om rekening te houden met de toetreding van de Republiek Bulgarije en Roemenië tot de Europese Unie wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. De tekst van het protocol is aan dit besluit gehecht ( 3 ) . Artikel 2 De akten van goedkeuring, als bedoeld in artikel 11 van het protocol, worden namens de Europese Gemeenschap en haar lidstaten nedergelegd door de voorzitter van de Raad. Tegelijkertijd wordt de akte van goedkeuring namens de Europese Gemeenschap voor Atoomenergie nedergelegd door de voorzitter van de Commissie. Gedaan te Brussel, 14 mei 2008. Voor de Raad De voorzitter A. BAJUK Voor de Commissie De voorzitter José Manuel BARROSO ( 1 ) Instemming van 23 april 2008 (nog niet bekendgemaakt in het Publicatieblad). ( 2 ) PB L 99 van 10.4.2008, blz. 1 . ( 3 ) PB L 99 van 10.4.2008, blz. 2 .",
  "source": "EUR LEX"
}