{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2535:NL:HTML\">",
  "content": "EUR-Lex - 31991R2535 - NL Avis juridique important | 31991R2535 Verordening (EEG) nr. 2535/91 van de Commissie van 22 augustus 1991 houdende wijziging van Verordening (EEG) nr. 863/91 betreffende de bijzondere verkoop van interventieboter voor uitvoer naar de Sowjetunie en tot wijziging van Verordening (EEG) nr. 569/88 Publicatieblad Nr. L 236 van 24/08/1991 blz. 0018 - 0018 Bijzondere uitgave in het Fins: Hoofdstuk 3 Deel 38 blz. 0161 Bijzondere uitgave in het Zweeds: Hoofdstuk 3 Deel 38 blz. 0161 VERORDENING (EEG) Nr. 2535/91 VAN DE COMMISSIE  van 22 augustus 1991  houdende wijziging van Verordening (EEG) nr. 863/91 betreffende de bijzondere verkoop van interventieboter voor uitvoer naar de Sowjetunie en tot wijziging van Verordening (EEG)  nr. 569/88 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (1), laatstelijk gewijzigd bij Verordening (EEG) nr. 1630/91 (2), en met name op artikel 6, lid  7, Overwegende dat bij Verordening (EEG) nr. 863/91 van de Commissie (3), laatstelijk gewijzigd bij Verordening (EEG) nr. 1808/91 (4), is voorzien in een bijzondere verkoop van interventieboter voor uitvoer naar de Sowjetunie in het kader van een  permanente openbare inschrijving tot en met 31 juli 1991; dat tot nog toe niet alle te koop aangeboden boter is kunnen worden toegewezen; dat derhalve de permanente openbare inschrijving moet worden verlengd tot en met 31 oktober 1991 en de termijnen  voor het afhalen en de invoer van de boter dienovereenkomstig moeten worden verlengd; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor melk en zuivelprodukten, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 863/91 wordt als volgt gewijzigd: 1. In artikel 2 wordt lid 1 gelezen: \"1. De boter wordt af koelhuis verkocht in het kader van een permanente openbare inschrijving tot en met 31 oktober 1991.\". 2. Artikel 5 wordt als volgt gewijzigd: a) In lid 1 wordt de tekst van het eerste streepje van de eerste alinea als volgt gelezen: \"- een zekerheid om te waarborgen dat zal worden voldaan aan de primaire eis van invoer van de boter in het land van bestemming; in afwijking van artikel 17, lid 1, van Verordening (EEG) nr. 3665/85 van de Raad (*) moet de invoer uiterlijk op 31  december 1991 plaatsvinden; (*) PB nr. L 354 van 30. 12. 1985, blz. 1.\". b) In lid 2 en lid 3 wordt de datum  \"31 augustus 1991\" vervangen door  \"30 november 1991\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke  Lid-Staat. Gedaan te Brussel, 22 augustus 1991. Voor de Commissie Ray MAC SHARRY Lid van de Commissie (1) PB nr. L 148 van 28. 6. 1968, blz. 13. (2) PB nr. L 150 van 15. 6. 1991, blz. 19. (3) PB nr. L 88 van 9. 4. 1991, blz. 11. (4) PB nr. L 165 van 27. 6. 1991, blz. 15.",
  "source": "EUR LEX"
}