{
  "url": "http://www.w3.org/1999/xhtml\">",
  "content": "L_2021176NL.01000101.xml 19.5.2021 NL Publicatieblad van de Europese Unie L 176/1 GEDELEGEERDE VERORDENING (EU) 2021/797 VAN DE COMMISSIE van 8 maart 2021 tot rectificatie van bepaalde taalversies van bijlage II en bijlage VI bij Verordening (EG) nr. 1272/2008 van het Europees Parlement en de Raad betreffende de indeling, etikettering en verpakking van stoffen en mengsels (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1272/2008 van het Europees Parlement en de Raad van 16 december 2008 betreffende de indeling, etikettering en verpakking van stoffen en mengsels, tot wijziging en intrekking van de Richtlijnen 67/548/EEG en 1999/45/EG en tot wijziging van Verordening (EG) nr. 1907/2006 ( 1 ) , en met name artikel 53, lid 1, Overwegende hetgeen volgt: (1) De Deense, Duitse, Franse, Italiaanse en Poolse taalversie van Verordening (EG) nr. 1272/2008 bevatten in bijlage II, deel 2, punt 2.12, tweede alinea, inleidende zin, een fout met betrekking tot het toepassingsgebied van de etiketteringsverplichting voor vaste mengsels die titaandioxide bevatten. (2) De Tsjechische taalversie van Verordening (EG) nr. 1272/2008 bevat in bijlage II, deel 2, punt 2.12, nog meer fouten met betrekking tot de etiketteringsverplichting voor mengsels die titaandioxide bevatten. (3) De Italiaanse taalversie van Verordening (EG) nr. 1272/2008 bevat in bijlage VI, deel 1, punt 1.1.3.2, noot 10, een fout met betrekking tot de gevarenindeling van mengsels die titaandioxide bevatten. (4) De Deense, Duitse, Franse, Italiaanse, Poolse en Tsjechische taalversie van bijlage II en de Italiaanse taalversie van bijlage VI bij Verordening (EG) nr. 1272/2008 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 maart 2021. Voor de Commissie De voorzitter Ursula VON DER LEYEN ( 1 ) PB L 353 van 31.12.2008, blz. 1 .",
  "source": "EUR LEX"
}