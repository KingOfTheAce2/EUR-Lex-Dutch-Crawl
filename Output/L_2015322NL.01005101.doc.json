{
  "url": "http://www.w3.org/1999/xhtml\"><!--",
  "content": "L_2015322NL.01005101.xml 8.12.2015 NL Publicatieblad van de Europese Unie L 322/51 BESLUIT (GBVB) 2015/2276 VAN DE RAAD van 7 december 2015 tot wijziging en verlenging van Besluit 2013/233/GBVB tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 22 mei 2013 heeft de Raad Besluit 2013/233/GBVB ( 1 ) tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) vastgesteld. (2) Op 21 mei 2015 heeft de Raad Besluit (GBVB) 2015/800 ( 2 ) tot wijziging en verlenging van Besluit 2013/233/GBVB vastgesteld, waarbij met name EUBAM Libië tot 21 november 2015 werd verlengd en waarin werd voorzien in een financieel referentiebedrag voor diezelfde periode. (3) EUBAM Libië dient met nog eens drie maanden te worden verlengd, tot 21 februari 2016. (4) Besluit 2013/233/GBVB dient dienovereenkomstig te worden gewijzigd. (5) EUBAM Libië zal worden uitgevoerd in het kader van een mogelijk verslechterende situatie die de verwezenlijking van de doelstellingen van het externe optreden van de Unie, als vastgesteld in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 Besluit 2013/233/GBVB van de Raad wordt als volgt gewijzigd: 1) In artikel 13 wordt lid 1 vervangen door: „1.   Het financiële referentiebedrag dat de uitgaven in verband met EUBAM Libië voor de periode van 22 mei 2013 tot en met 21 mei 2014 moet dekken, bedraagt 30 300 000 EUR. Het financiële referentiebedrag dat de uitgaven in verband met EUBAM Libië voor de periode van 22 mei 2014 tot en met 21 februari 2016 moet dekken, bedraagt 26 200 000 EUR.”. 2) In artikel 16 wordt de tweede alinea vervangen door: „Het is van toepassing tot en met 21 februari 2016.”. Artikel 2 Dit besluit treedt in werking op de dag waarop het wordt vastgesteld. Het is van toepassing met ingang van 22 november 2015. Gedaan te Brussel, 7 december 2015. Voor de Raad De voorzitter C. CAHEN ( 1 ) Besluit 2013/233/GBVB van de Raad van 22 mei 2013 tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) ( PB L 138 van 24.5.2013, blz. 15 ). ( 2 ) Besluit (GBVB) 2015/800 van de Raad van 21 mei 2015 tot wijziging en verlenging van Besluit 2013/233/GBVB tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) ( PB L 127 van 22.5.2015, blz. 22 ).",
  "source": "EUR LEX"
}