{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0511:NL:HTML\">",
  "content": "EUR-Lex - 32000D0511 - NL Avis juridique important | 32000D0511 2000/511/EG: Beschikking van de Commissie van 26 juli 2000 inzake een aanvullende financiële bijdrage van de Gemeenschap voor de uitroeiing van klassieke varkenspest in Duitsland in 1997 (kennisgeving geschied onder nummer C(2000) 2284) (Voor de EER relevante tekst) (Slechts de tekst in de Duitse taal is authentiek) Publicatieblad Nr. L 205 van 12/08/2000 blz. 0014 - 0014 Beschikking van de Commissie van 26 juli 2000 inzake een aanvullende financiële bijdrage van de Gemeenschap voor de uitroeiing van klassieke varkenspest in Duitsland in 1997 (kennisgeving geschied onder nummer C(2000) 2284) (Slechts de tekst in de Duitse taal is authentiek) (Voor de EER relevante tekst) (2000/511/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 1258/1999(2), en met name op artikel 3, leden 3 en 5, Overwegende hetgeen volgt: (1) In Duitsland zijn in 1997 uitbraken van klassieke varkenspest geconstateerd. Het uitbreken van deze ziekte vormt een ernstige bedreiging voor de varkensstapel van de Gemeenschap. Om deze ziekte zo snel mogelijk te helpen uitroeien, kan de Gemeenschap een financiële bijdrage verlenen in de door de lidstaat gedane subsidiabele uitgaven. (2) Duitsland heeft op 26 mei 1998 een vergoedingsaanvraag ingediend voor alle uitgaven die in 1997 zijn gedaan. (3) De Commissie heeft de Beschikkingen 98/60/EG(3) en 98/650/EG(4) goedgekeurd inzake een financiële bijdrage van de Gemeenschap voor de uitroeiing van klassieke varkenspest in Duitsland. Op grond van deze beschikkingen zijn als voorschot twee tranches uitbetaald ten bedrage van in totaal 7 miljoen EUR. (4) Het bedrag van de laatste tranche van de financiële bijdrage van de Gemeenschap moet nu worden vastgesteld. (5) De Commissie heeft nagegaan of alle veterinairrechtelijke voorschriften van de Gemeenschap en alle voorwaarden voor financiële bijstand van de Gemeenschap in acht zijn genomen. (6) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Aan Duitsland kan een derde en laatste tranche ten bedrage van maximaal 1750000 EUR worden uitgekeerd als financiële bijdrage van de Gemeenschap in de subsidiabele uitgaven in het kader van de maatregelen voor de uitroeiing van klassieke varkenspest die zich in 1997 heeft voorgedaan. Artikel 2 Het saldo van de financiële bijdrage van de Gemeenschap wordt aan Duitsland betaald bij vaststelling van deze beschikking. Artikel 3 Deze beschikking is gericht tot de Bondsrepubliek Duitsland. Gedaan te Brussel, 26 juli 2000. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 160 van 26.6.1999, blz. 103. (3) PB L 16 van 21.1.1998, blz. 37. (4) PB L 309 van 19.11.1998, blz. 47.",
  "source": "EUR LEX"
}