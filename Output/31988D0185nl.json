{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0185:NL:HTML\">",
  "content": "EUR-Lex - 31988D0185 - NL Avis juridique important | 31988D0185 88/185/EEG: Beschikking van de Commissie van 17 februari 1988 tot derde wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaard (Slechts de tekst in de Duitse taal is authentiek) Publicatieblad Nr. L 083 van 29/03/1988 blz. 0042 - 0042 BESCHIKKING VAN DE COMMISSIE  van 17 februari 1988  tot derde wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaard  ( Slechts de tekst in de  Duitse taal is authentiek )  ( 88/185/EEG ) DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden ( 1 ), laatstelijk gewijzigd bij Richtlijn 87/487/EEG ( 2 ),  en met name op artikel 7, lid 2, Gelet op Beschikking 82/112/EEG van de Commissie van 22 januari 1982 houdende goedkeuring van het door de Bondsrepubliek Duitsland ingediende programma voor de versnelde uitroeiing van klassieke varkenspest ( 3 ), Overwegende dat de Bondsrepubliek Duitsland het plan voor de uitroeiing van de klassieke varkenspest regionaal uitvoert; Overwegende dat bij Beschikking 82/351/EEG van de Commissie ( 4 ), laatstelijk gewijzigd bij Beschikking 88/157/EEG ( 5 ), bepaalde delen van het grondgebied van de Bondsrepubliek Duitsland officieel vrij van varkenspest zijn verklaard; Overwegende dat in een van de in artikel 1 van Beschikking 82/351/EEG genoemde gebieden van de Bondsrepubliek Duitsland opnieuw klassieke varkenspest is uitgebroken en er tegen klassieke varkenspest is ingeënt, zodat deze gebieden sedertdien niet meer  voldoen aan de voorwaarden om als officieel vrij van varkenspest te worden erkend overeenkomstig Richtlijn 80/1095/EEG, en meer in het bijzonder artikel 2, lid 3, daarvan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN : Artikel 1   De volgende gebieden worden geschrapt uit de in artikel 1 van Beschikking 82/351/EEG gegeven opsomming : - Muenster  - Detmold  - Arnsberg  - Koeln  - Giessen . Artikel 2   Deze beschikking is gericht tot de Bondsrepubliek Duitsland . Gedaan te Brussel, 17 februari 1988 . Voor de Commissie  Frans ANDRIESSEN  Vice-Voorzitter   ( 1 ) PB nr . L 325 van 1 . 12 . 1980, blz. 1 . ( 2 ) PB nr . L 280 van 3 . 10 . 1987, blz . 24 . ( 3 ) PB nr . L 45 van 17 . 2 . 1982, blz . 27 . ( 4 ) PB nr . L 157 van 8 . 6 . 1982, blz . 26 . ( 5 ) PB nr . L 71 van 17 . 3 . 1988, blz . 55 .",
  "source": "EUR LEX"
}