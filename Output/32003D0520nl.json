{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0520:NL:HTML\">",
  "content": "EUR-Lex - 32003D0520 - NL Avis juridique important | 32003D0520 2003/520/EG: Besluit van de Raad van 16 juni 2003 inzake de sluiting van de Overeenkomst tussen de Europese Gemeenschap en de regering van Japan betreffende samenwerking ter bestrÄ³ding van concurrentieverstorende activiteiten Publicatieblad Nr. 183 van 22/07/2003 blz. 0011 - 0011 Besluit van de Raad van 16 juni 2003 inzake de sluiting van de Overeenkomst tussen de Europese Gemeenschap en de regering van Japan betreffende samenwerking ter bestrijding van concurrentieverstorende activiteiten (2003/520/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 83 en artikel 308 in samenhang met artikel 300, lid 3, eerste alinea, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) Nu de problemen op het gebied van de mededinging steeds duidelijker een internationale dimensie gaan vertonen, dient de internationale samenwerking op dit gebied te worden verbeterd. (2) Een correcte en doeltreffende handhaving van het mededingingsrecht is van belang voor de goede werking van de markten en voor het internationale handelsverkeer. (3) Een nadere uitwerking van de beginselen van positieve courtoisie in het internationale recht en de tenuitvoerlegging van deze beginselen bij de handhaving van de mededingingsvoorschriften van de Europese Gemeenschap en Japan zullen de doeltreffendheid bij de toepassing daarvan waarschijnlijk verbeteren. (4) De Commissie heeft te dien einde met Japan onderhandelingen gevoerd en overeenstemming bereikt over een overeenkomst betreffende de toepassing van het mededingingsrecht van de Europese Gemeenschap en van Japan. (5) Er dient gebruik te worden gemaakt van artikel 308 van het Verdrag, omdat de tekst van de overeenkomst onder meer betrekking heeft op fusies en overnames, die onder Verordening (EEG) nr. 4064/89 van de Raad van 21 december 1989 betreffende de controle op concentraties van ondernemingen(3) vallen, welke verordening in hoofdzaak op artikel 308 berust. (6) De overeenkomst dient te worden goedgekeurd, BESLUIT: Artikel 1 De Overeenkomst tussen de Europese Gemeenschap en de regering van Japan betreffende samenwerking ter bestrijding van concurrentieverstorende activiteiten wordt namens de Europese Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst namens de Europese Gemeenschap te ondertekenen(4). Gedaan te Luxemburg, 16 juni 2003. Voor de Raad De voorzitter G. Papandreou (1) Voorstel van 8 mei 2002 (nog niet verschenen in het Publicatieblad). (2) Advies uitgebracht op 3 juli 2002 (nog niet verschenen in het Publicatieblad). (3) PB L 395 van 30.12.1989, blz. 1 (gecorrigeerde versie in PB L 257 van 21.9.1990, blz. 13). Verordening gewijzigd bij Verordening (EG) nr. 1310/97 (PB L 180 van 9.7.1997, blz. 1). (4) De overeenkomst treedt in werking op 9 augustus 2003 overeenkomstig artikel 12, lid 1.",
  "source": "EUR LEX"
}