{
  "url": "http://www.w3.org/1999/xhtml\">",
  "content": "L_2021106NL.01007101.xml 26.3.2021 NL Publicatieblad van de Europese Unie L 106/71 Rectificatie van Uitvoeringsverordening (EU) 2021/453 van de Commissie van 15 maart 2021 tot vaststelling van technische uitvoeringsnormen voor de toepassing van Verordening (EU) nr. 575/2013 van het Europees Parlement en de Raad inzake specifieke rapportagevereisten voor marktrisico ( Publicatieblad van de Europese Unie L 89 van 16 maart 2021 ) Na bijlage II bij de verordening wordt de volgende bijlage III toegevoegd: “BIJLAGE III Deel I: Gemeenschappelijk gegevenspuntenmodel Alle in de bijlagen I en II bedoelde gegevens worden omgezet in een gemeenschappelijk gegevenspuntenmodel dat de grondslag vormt voor uniforme IT-systemen van instellingen en bevoegde autoriteiten. Het gemeenschappelijke gegevenspuntenmodel a) geeft een gestructureerde voorstelling van alle gegevensitems in bijlage I; b) identificeert alle in de bijlagen I en II beschreven bedrijfsconcepten; c) verschaft een data dictionary met de volgende labels: i) tabellabels; ii) ordinaatlabels; iii) aslabels; iv) domeinlabels; v) dimensielabels, en vi) lidlabels; d) bevat meeteenheden die de eigenschap of hoeveelheid gegevenspunten aangeven; e) geeft definities van gegevenspunten die zijn uitgedrukt als een samenstel van kenmerken die het concept eenduidig weergeven; f) bevat alle relevante technische specificaties die noodzakelijk zijn voor de ontwikkeling van IT-rapportageoplossingen die uniforme toezichtsgegevens opleveren. Deel II: Validatievoorschriften Voor de in de bijlagen I en II bedoelde gegevens gelden validatievoorschriften die de kwaliteit en de consistentie van de gegevens verzekeren. De validatievoorschriften a) definiëren de logische relaties tussen relevante gegevenspunten; b) bevatten filters en voorwaarden die een reeks gegevens definiëren waarop een validatievoorschrift van toepassing is; c) controleren de consistentie van de gerapporteerde gegevens; d) controleren de juistheid van de gerapporteerde gegevens; e) stellen standaardwaarden vast die worden gehanteerd ingeval de desbetreffende informatie niet is gerapporteerd. ”.",
  "source": "EUR LEX"
}