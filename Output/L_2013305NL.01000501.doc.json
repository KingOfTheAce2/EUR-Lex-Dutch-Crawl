{
  "url": "http://www.w3.org/1999/xhtml\">",
  "content": "L_2013305NL.01000501.xml 15.11.2013 NL Publicatieblad van de Europese Unie L 305/5 UITVOERINGSVERORDENING (EU) Nr. 1148/2013 VAN DE COMMISSIE van 14 november 2013 tot annulering van de registratie van een benaming in het register van beschermde oorsprongsbenamingen en beschermde geografische aanduidingen [Wernesgrüner Bier (BGA)] DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 54, lid 1, Overwegende hetgeen volgt: (1) Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 2 ) is bij Verordening (EU) nr. 1151/2012 ingetrokken en daardoor vervangen. (2) Duitsland heeft een verzoek tot annulering van de registratie van de benaming „Wernesgrüner Bier” ingediend overeenkomstig artikel 12 van Verordening (EG) nr. 510/2006, dat nadien door artikel 54 van Verordening (EU) nr. 1151/2012 is vervangen. (3) Overeenkomstig artikel 6, lid 2, van Verordening (EG) nr. 510/2006 is het door Duitsland ingediende verzoek tot annulering van de registratie van de benaming „Wernesgrüner Bier” bekendgemaakt in het Publicatieblad van de Europese Unie ( 3 ) . (4) Aangezien bij de Commissie geen bezwaar is aangetekend overeenkomstig artikel 7 van Verordening (EG) nr. 510/2006, moet de registratie van deze benaming worden geannuleerd. (5) In het licht van deze gegevens moet de benaming bijgevolg worden geschrapt in het „register van beschermde oorsprongsbenamingen en beschermde geografische aanduidingen”. (6) De in deze verordening vervatte maatregelen zijn in overeenstemming met het advies van het Comité inzake de kwaliteit van landbouwproducten, HEEFT DE VOLGENDE VERORDENING VASTGESTELD: Artikel 1 De registratie van de in de bijlage opgenomen benaming wordt geannuleerd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 november 2013. Voor de Commissie De voorzitter José Manuel BARROSO ( 1 ) PB L 343 van 14.12.2012, blz. 1 . ( 2 ) PB L 93 van 31.3.2006, blz. 12 . ( 3 ) PB C 322 van 24.10.2012, blz. 13 . BIJLAGE In bijlage I, punt I, bij Verordening (EU) nr. 1151/2012 vermelde landbouwproducten en levensmiddelen: Categorie 2.1. Bier DUITSLAND Wernesgrüner Bier (BGA)",
  "source": "EUR LEX"
}