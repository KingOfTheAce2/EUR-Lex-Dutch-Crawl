{
  "url": "http://www.w3.org/1999/xhtml\">",
  "content": "LI2020426NL.01000101.xml 17.12.2020 NL Publicatieblad van de Europese Unie LI 426/1 UITVOERINGSVERORDENING (EU) 2020/2129 VAN DE RAAD van 17 december 2020 tot uitvoering van artikel 8 bis, lid 1, van Verordening (EG) nr. 765/2006 betreffende beperkende maatregelen ten aanzien van Belarus DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 765/2006 van de Raad van 18 mei 2006 betreffende beperkende maatregelen ten aanzien van Belarus ( 1 ) , en met name artikel 8 bis, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 mei 2006 heeft de Raad Verordening (EG) nr. 765/2006 betreffende beperkende maatregelen ten aanzien van Belarus vastgesteld. (2) Op 9 augustus 2020 werden in Belarus presidentsverkiezingen gehouden, die niet aan de internationale normen bleken te voldoen en ontsierd werden door de repressie van onafhankelijke kandidaten en gewelddadig optreden tegen vreedzame demonstranten in de nasleep ervan. Op 11 augustus 2020 deed de hoge vertegenwoordiger van de Unie voor buitenlandse zaken en veiligheidsbeleid namens de Unie een verklaring uitgaan, volgens welke de verkiezingen niet vrij en niet eerlijk waren verlopen. Daarin werd eveneens vermeld dat er maatregelen zouden kunnen worden genomen tegen degenen die verantwoordelijk zijn voor geweld, ongerechtvaardigde arrestaties en het vervalsen van de verkiezingsuitslag. (3) Op 2 oktober 2020 heeft de Raad Uitvoeringsverordening (EU) 2020/1387 ( 2 ) vastgesteld, waarbij 40 personen werden aangewezen die verantwoordelijk worden gehouden voor de repressie en de intimidatie van vreedzame demonstranten, oppositieleden en journalisten in de nasleep van de presidentsverkiezingen van 2020 in Belarus, en voor het wanbeheer door de centrale kiescommissie van het verkiezingsproces. (4) Op 6 november 2020 heeft de Raad, gezien de ernst van de situatie in Belarus, Uitvoeringsverordening (EU) 2020/1648 ( 3 ) vastgesteld, waarbij aan Alexandr Loekasjenko en 14 andere personen uit onder meer zijn kring van getrouwen, beperkende maatregelen zijn opgelegd. (5) Op 19 november 2020 heeft de Raad in reactie op het hardhandige optreden van de Belarussische autoriteiten en ter ondersteuning van de democratische rechten van het Belarussische volk besloten de voorbereidingen voor een volgende sanctieronde voort te zetten. (6) Gezien de voortdurende repressie van het maatschappelijk middenveld in Belarus moeten 29 personen en 7 entiteiten op de lijst van aan beperkende maatregelen onderworpen natuurlijke personen en rechtspersonen, entiteiten en lichamen in bijlage I bij Verordening (EG) nr. 765/2006 geplaatst worden. (7) Bijlage I bij Verordening (EG) nr. 765/2006 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 765/2006 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 december 2020. Voor de Raad De voorzitter S. SCHULZE ( 1 ) PB L 134 van 20.5.2006, blz. 1 . ( 2 ) Uitvoeringsverordening (EU) 2020/1387 van de Raad van 2 oktober 2020 tot uitvoering van artikel 8 bis, lid 1, van Verordening (EG) nr. 765/2006 betreffende beperkende maatregelen ten aanzien van Belarus ( PB L 319 I van 2.10.2020, blz. 1 ). ( 3 ) Uitvoeringsverordening (EU) 2020/1648 van de Raad van 6 november 2020 tot uitvoering van artikel 8 bis, lid 1, van Verordening (EG) nr. 765/2006 betreffende beperkende maatregelen ten aanzien van Belarus ( PB L 370 I van 6.11.2020, blz. 1 ). BIJLAGE Bijlage I bij Verordening (EG) nr. 765/2006 wordt als volgt gewijzigd: 1) De volgende titel wordt toegevoegd: “Lijst van in artikel 2, lid 1, bedoelde natuurlijke personen en rechtspersonen, entiteiten en lichamen”. 2) de kop boven de tabel wordt vervangen door: “A. In artikel 2, lid 1, bedoelde natuurlijke personen”. 3) De volgende natuurlijke personen worden aan de tabel toegevoegd: Naam Engelse transcriptie van Belarussische spelling Engelse transcriptie van Russische spelling Naam (Belarussische spelling) Naam (Russische spelling) Informatie ter identificatie Redenen voor plaatsing op de lijst “60. Anatol Aliaksandravich SIVAK Anatoli Aleksandrovich SIVAK Анатоль Аляксандравiч СIВАК Анатолий Александрович СИВАК Viceminister-president, voormalig voorzitter van het uitvoerend comité van de stad Minsk Geboortedatum: 19.7.1962 Geboorteplaats: Zavoit, district Narovlya, oblast Gomel/Homyel (voormalige Sovjet-Unie, tegenwoordig Belarus) Geslacht: man In zijn voormalige leidinggevende functie als voorzitter van het uitvoerend comité van de stad Minsk was hij verantwoordelijk voor de repressie- en intimidatiecampagne van het onder zijn toezicht staande lokale staatsapparaat in Minsk in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Hij heeft een groot aantal publieke verklaringen afgelegd waarin hij de vreedzame protesten in Belarus hekelde. In zijn huidige leidinggevende functie als viceminister-president blijft hij het Loekasjenko-regime steunen. 61. Ivan Mikhailavich EISMANT Ivan Mikhailavich EISMONT Iван Мiхайлавiч ЭЙСМАНТ Иван Михайлович ЭЙСМОНТ Voorzitter van de Belarussische staatstelevisie en -radio-omroep, hoofd van Belteleradio Geboortedatum: 20.1.1977 Geboorteplaats: Grodno/Hrodna (voormalige Sovjet-Unie, tegenwoordig Belarus) Geslacht: man In zijn huidige functie als voorzitter van de Belarussische staatstelevisie en -radio-omroep is hij verantwoordelijk voor de verspreiding van staatspropaganda in de publieke media en blijft hij het Loekasjenko-regime steunen. Dit omvat onder meer het gebruik van mediakanalen om de voortzetting van het presidentschap van Loekasjenko te steunen ondanks de frauduleuze presidentsverkiezingen van 9 augustus 2020 en het daaropvolgende en herhaaldelijke gewelddadige neerslaan van vreedzame en legitieme protesten. Eismont heeft de vreedzame demonstranten publiekelijk gehekeld en heeft geweigerd in de media verslag van de protesten uit te brengen. Ook heeft hij stakende medewerkers van het onder zijn leiding staande Belteleradio ontslagen, hetgeen hem schuldig maakt aan schendingen van de mensenrechten. 62. Uladzimir Stsiapanavich KARANIK Vladimir Stepanovich KARANIK Уладзiмiр Сцяпанавiч КАРАНIК Владимир Степанович КАРАНИК Gouverneur van de oblast Grodno/Hrodna, voormalig minister van Volksgezondheid Geboortedatum: 30.11.1973 Geboorteplaats: Grodno/Hrodna (voormalige Sovjet-Unie, tegenwoordig Belarus) Geslacht: man In zijn voormalige leidinggevende functie als minister van Volksgezondheid was hij verantwoordelijk voor het gebruik van de gezondheidszorg ter repressie van vreedzame demonstranten, waaronder het gebruik van ziekenwagens voor het vervoer van demonstranten die medische hulp nodig hadden naar isolatieafdelingen in plaats van naar ziekenhuizen. Hij heeft een groot aantal publieke verklaringen afgelegd waarin hij de vreedzame protesten in Belarus hekelde, en bij één gelegenheid beschuldigde hij een demonstrant ervan onder invloed te zijn. In zijn huidige leidinggevende functie als Gouverneur van de oblast Grodno/Hrodna blijft hij het Loekasjenko-regime steunen. 63. Natallia Ivanauna KACHANAVA Natalia Ivanovna KOCHANOVA Наталля Iванаўна КАЧАНАВА Наталья Ивановна КОЧАНОВА Voorzitter van de Raad van de Republiek van de Nationale Vergadering van Belarus Geboortedatum: 25.9.1960 Geboorteplaats: Polotsk, oblast Vitebsk/Viciebsk (voormalige Sovjet-Unie, tegenwoordig Belarus) Geslacht: vrouw In haar huidige leidinggevende functie als voorzitter van de Raad van de Republiek van de Nationale Vergadering van Belarus is zij verantwoordelijk voor de ondersteuning van de besluiten van de president op het gebied van binnenlands beleid. Ook is zij verantwoordelijk voor de organisatie van de frauduleuze verkiezingen van 9 augustus 2020. Zij heeft publieke verklaringen afgelegd ter verdediging van het hardhandige neerslaan van vreedzame demonstranten door het veiligheidsapparaat. 64. Pavel Mikalaevich LIOHKI Pavel Nikolaevich LIOHKI Павел Мiкалаевiч ЛЁГКI Павел Николаевич ЛЁГКИЙ Eerste viceminister van Informatie Geboortedatum: 30.5.1972 Geboorteplaats: Baranavichy (voormalige Sovjet-Unie, tegenwoordig Belarus) Geslacht: man In zijn leidinggevende functie als eerste viceminister van Informatie is hij verantwoordelijk voor de repressie van het maatschappelijk middenveld, en met name voor de beslissing van het Ministerie van Informatie om in de nasleep van de presidentsverkiezingen van 2020 de toegang tot onafhankelijke websites te blokkeren en de internettoegang te beperken, als repressiemiddel tegen het maatschappelijk middenveld, vreedzame demonstranten en journalisten. 65. Ihar Uladzimiravich LUTSKY Igor Vladimirovich LUTSKY Iгар Уладзiмiравiч ЛУЦКI Игорь Владимирович ЛУЦКИЙ minister van Informatie Geboortedatum: 31.10.1972 Geboorteplaats: Stolin, oblast Brest (voormalige Sovjet-Unie, tegenwoordig Belarus) Geslacht: man In zijn leidinggevende functie als minister van Informatie is hij verantwoordelijk voor de repressie van het maatschappelijk middenveld, en met name voor de beslissing van het Ministerie van Informatie om in de nasleep van de presidentsverkiezingen van 2020 de toegang tot onafhankelijke websites te blokkeren en de internettoegang te beperken, als repressiemiddel tegen het maatschappelijk middenveld, vreedzame demonstranten en journalisten. 66. Andrei Ivanavich SHVED Andrei Ivanovich SHVED Андрэй Iванавiч ШВЕД Андрей Иванович ШВЕД Procureur-generaal van Belarus Geboortedatum: 21.4.1973 Geboorteplaats: Glushkovichi, oblast Gomel/Homyel, (voormalige Sovjet-Unie, tegenwoordig Belarus) Geslacht: man In zijn functie als procureur-generaal van Belarus is hij verantwoordelijk voor de aanhoudende repressie van het maatschappelijk middenveld en de democratische oppositie, en met name voor de aanhangigmaking van talloze strafzaken tegen vreedzame demonstranten, oppositieleiders en journalisten in de nasleep van de presidentsverkiezingen van 2020. Ook bedreigde hij in publieke verklaringen deelnemers aan “illegale bijeenkomsten” met straffen. 67. Genadz Andreevich BOGDAN Gennady Andreievich BOGDAN Генадзь Андрэевiч БОГДАН Геннадий Андреевич БОГДАН Adjunct-hoofd van het directoraat Vastgoedbeheer van de president van Belarus Geboortedatum: 8.1.1977 Geslacht: man In zijn functie als adjunct-hoofd van het directoraat Vastgoedbeheer van de president van Belarus houdt hij toezicht op het functioneren van een groot aantal ondernemingen. Het orgaan onder zijn leiding verstrekt financiële, materiële en technische, sociale, huishoudelijke en medische steun aan de instanties van het staatsapparaat en aan de republikeinse instanties. Hij is nauw verbonden met de president en blijft het Loekasjenko-regime steunen. 68. Ihar Paulavich BURMISTRAU Igor Pavlovich BURMISTROV Iгар Паўлавiч БУРМIСТРАЎ Игорь Павлович БУРМИСТРОВ Chef-staf en eerste onderbevelhebber van de binnenlandse troepen van het ministerie van Binnenlandse Zaken Geboortedatum: 30.9.1968 Geslacht: man In zijn leidinggevende positie als eerste onderbevelhebber van de binnenlandse troepen van het ministerie van Binnenlandse Zaken is hij verantwoordelijk voor de repressie- en intimidatiecampagne door de onder zijn bevel staande binnenlandse troepen in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. 69. Arciom Kanstantinavich DUNKA Artem Konstantinovich DUNKO Арцём Канстанцiнавiч ДУНЬКА Артем Константинович ДУНЬКО Hoofdinspecteur Speciale zaken van het departement Financieel Onderzoek van de Staatscontrolecommissie Geboortedatum: 8.6.1990 Geslacht: man In zijn leidinggevende functie als hoofdinspecteur Speciale zaken van het departement Financieel Onderzoek van de Staatscontrolecommissie is hij verantwoordelijk voor de repressie- en intimidatiecampagne van het staatsapparaat in de nasleep van de presidentsverkiezingen van 2020, met name middels de naar oppositieleiders en activisten geopende onderzoeken. 70. Aleh Heorhievich KARAZIEI Oleg Georgevich KARAZEI Алег Георгiевiч КАРАЗЕЙ Олег Георгиевич КАРАЗЕЙ Hoofd van het departement Preventie van het hoofddepartement Wetshandhaving en Preventie van de Politie Openbare Veiligheid van het Ministerie van Binnenlandse Zaken Geboortedatum: 1.1.1979 Geboorteplaats: oblast Minsk(voormalige Sovjet-Unie, tegenwoordig Belarus) Geslacht: man In zijn leidinggevende functie als hoofd van het departement Preventie van het hoofddepartement Wetshandhaving en Preventie van de Politie Openbare Veiligheid van het Ministerie van Binnenlandse Zaken is hij verantwoordelijk voor de repressie- en intimidatiecampagne van de politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. 71. Dzmitry Aliaksandravich KURYAN Dmitry Aleksandrovich KURYAN Дзмiтрый Аляксандравiч КУРЯН Дмитрий Александрович КУРЯН Kolonel bij de politie, adjunct-hoofd van het hoofddepartement en hoofd van het departement Wetshandhaving van het Ministerie van Binnenlandse Zaken Geboortedatum: 3.10.1974 Geslacht: man In zijn leidinggevende functie als kolonel bij de politie en als adjunct-hoofd van het hoofddepartement en hoofd van het departement Wetshandhaving van het Ministerie van Binnenlandse Zaken is hij verantwoordelijk voor de repressie- en intimidatiecampagne van de politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. 72. Aliaksandr Henrykavich TURCHIN Aleksandr Henrihovich TURCHIN Аляксандр Генрыхавiч ТУРЧЫН Александр Генрихович ТУРЧИН Voorzitter van het uitvoerend comité van de regio Minsk Geboortedatum: 2.7.1975 Geboorteplaats: Novogrudok, oblast Grodno/Hrodna (voormalige Sovjet-Unie, tegenwoordig Belarus) Geslacht: man In zijn functie als voorzitter van het uitvoerend comité van de regio Minsk is hij belast met het toezicht op het plaatselijk bestuur, waaronder een aantal commissies. Op die manier steunt hij het Loekasjenko-regime. 73. Dzmitry Mikalaevich SHUMILIN Dmitry Nikolayevich SHUMILIN Дзмiтрый Мiкалаевiч ШУМIЛIН Дмитрий Николаевич ШУМИЛИН Adjunct-hoofd van het departement voor massa-evenementen van het GUVD (hoofddepartement Binnenlandse Zaken) van het uitvoerend comité van de stad Minsk Geboortedatum: 26.7.1977 Geslacht: man In zijn functie als adjunct-hoofd van het departement voor massa-evenementen van het GUVD van het uitvoerend comité van de stad Minsk is hij verantwoordelijk voor de repressie- en intimidatiecampagne van het lokale apparaat in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Er is bewijs dat hij persoonlijk deelneemt aan de wederrechtelijke vrijheidsberoving van vreedzame demonstranten. 74. Vital Ivanavich STASIUKEVICH Vitalyi Ivanovich STASIUKEVICH Вiталь Iванавiч СТАСЮКЕВIЧ Виталий Иванович СТАСЮКЕВИЧ Adjunct-chef van de Politie Openbare Veiligheid in Grodno/Hrodna Geboortedatum: 5.3.1976 Geboorteplaats: Grodno/Hrodna (voormalige Sovjet-Unie, tegenwoordig Belarus) Geslacht: man In zijn functie als adjunct-chef van de Politie Openbare Veiligheid in Grodno/Hrodna is hij verantwoordelijk voor de repressie- en intimidatiecampagne van de onder zijn bevel staande lokale politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Volgens getuigen hield hij persoonlijk toezicht op de wederrechtelijke vrijheidsberoving van vreedzame demonstranten. 75. Siarhei Leanidavich KALINNIK Sergei Leonidovich KALINNIK Сяргей Леанiдавiч КАЛИННИК Сергей Леонидович КАЛИННИК Kolonel bij de politie, hoofdcommissaris van het politiedepartement van het district Sovetski in Minsk Geboortedatum: 23.7.1979 Geslacht: man In zijn functie als hoofdcommissaris van het politiedepartement van het district Sovetski in Minsk is hij verantwoordelijk voor de repressie- en intimidatiecampagne van de onder zijn bevel staande lokale politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Volgens getuigen hield hij persoonlijk toezicht op en nam hij deel aan de marteling van wederrechtelijk vastgehouden demonstranten. 76. Vadzim Siarhaevich PRYGARA Vadim Sergeevich PRIGARA Вадзiм Сяргеевiч ПРЫГАРА Вадим Сергеевич ПРИГАРА Luitenant-kolonel bij de politie, hoofdcommissaris van het politiedepartement van het district Molodechno Geboortedatum: 31.10.1980 Geslacht: man Als hoofdcommissaris van het politiekorps van het district Molodechno is hij verantwoordelijk voor de repressie- en intimidatiecampagne van de onder zijn bevel staande lokale politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Volgens getuigen werden onder zijn persoonlijk toezicht wederrechtelijk vastgehouden demonstranten geslagen. Hij liet zich in de media ook meerdere keren minachtend uit over de demonstranten. 77. Viktar Ivanavich STANISLAUCHYK Viktor Ivanovich STANISLAVCHIK Вiктар Iванавiч СТАНIСЛАЎЧЫК Виктор Иванович СТАНИСЛАВЧИК Adjunct-hoofdcommissaris van het politiedepartement van het district Sovetski in Minsk, korpschef van de Politie Openbare Veiligheid Geboortedatum: 27.1.1971 Geslacht: man In zijn functie als adjunct-hoofdcommissaris van het politiedepartement van het district Sovetski in Minsk en korpschef van de Politie Openbare Veiligheid is hij verantwoordelijk voor de repressie- en intimidatiecampagne van de onder zijn bevel staande lokale politie in de nasleep van de presidentsverkiezingen van 2020, met name door willekeurige arrestaties en de mishandeling, waaronder marteling, van vreedzame demonstranten en door de intimidatie van en het gebruik van geweld tegen journalisten. Volgens getuigen werden onder zijn persoonlijk toezicht vreedzame demonstranten wederrechtelijk vastgehouden en geslagen. 78. Aliaksandr Aliaksandravich PIETRASH Aleksandr Aleksandrovich PETRASH Аляксандр Аляксандравiч ПЕТРАШ Александр Александрович ПЕТРАШ Voorzitter van de rechtbank van het district Moskovski in Minsk Geboortedatum: 16.5.1988 Geslacht: man In zijn functie als voorzitter van de rechtbank van het district Moskovski in Minsk is hij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten. Er zijn meldingen van schendingen van de rechten van verdediging en van het gebruik van verklaringen van valse getuigen tijdens processen die onder zijn toezicht plaatsvonden. Hij heeft een belangrijke rol gespeeld bij het beboeten en vasthouden van demonstranten, journalisten en oppositieleiders in de nasleep van de presidentsverkiezingen van 2020. Hij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 79. Andrei Aliaksandravich LAHUNOVICH Andrei Aleksandrovich LAHUNOVICH Андрэй Аляксандравiч ЛАГУНОВIЧ Андрей Александрович ЛАГУНОВИЧ Rechter bij de rechtbank van het district Sovetski in Gomel/Homyel Geslacht: man In zijn functie als rechter bij de rechtbank van het district Sovetski in Gomel/Homyel is hij verantwoordelijk voor talrijke politiek gemotiveerde vonnissen tegen journalisten, activisten en demonstranten. Er zijn meldingen van schendingen van de rechten van verdediging tijdens processen die onder zijn toezicht plaatsvonden. Hij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 80. Alena Vasileuna LITVINA Elena Vasilevna LITVINA Алена Васiльеўна ЛIТВIНА Елена Васильевна ЛИТВИНА Rechter bij de rechtbank van het district Leninski in Mogilev Geslacht: vrouw In haar functie als rechter bij de rechtbank van het district Leninski in Mogilev is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten, en met name voor de veroordeling van Sergej Tichanovski, activist voor de oppositie en echtgenoot van presidentskandidate Svetlana Tichanovskaja. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 81. Victoria Valeryeuna SHABUNYA Victoria Valerevna SHABUNYA Вiкторыя Валер'еўна ШАБУНЯ Виктория Валерьевна ШАБУНЯ Rechter bij de centrale districtsrechtbank in Minsk Geboortedatum: 27.2.1974 Geslacht: vrouw In haar functie als rechter bij de centrale districtsrechtbank in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten, en met name voor de veroordeling van Sergej Dilevski, lid van de Coördinatieraad en hoofd van een stakingscomité. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 82. Alena Aliaksandravna ZHYVITSA Elena Aleksandrovna ZHYVITSA Алена Аляксандравна ЖЫВIЦА Елена Александровна ЖИВИЦА Rechter bij de rechtbank van het district Oktyabrski in Minsk Geboortedatum: 9.4.1990 Geslacht: vrouw In haar functie als rechter bij de rechtbank van het district Oktyabrski in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 83. Natallia Anatolievna DZIADKOVA Natalia Anatolievna DEDKOVA Наталля Анатольеўна ДЗЯДКОВА Наталья Анатольевна ДЕДКОВА Rechter bij de rechtbank van het district Partizanski in Minsk Geboortedatum: 2.12.1979 Geslacht: vrouw In haar functie als rechter bij de rechtbank van het district Partizanski in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten, en met name voor de veroordeling van Maria Kolesnikova, hoofd van de Coördinatieraad. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 84. Maryna Arkadzeuna FIODARAVA Marina Arkadievna FEDOROVA Марына Аркадзьеўна ФЁДАРАВА Марина Аркадьевна ФЕДОРОВА Rechter bij de rechtbank van het district Sovetski in Minsk Geboortedatum: 11.9.1965 Geslacht: vrouw In haar functie als rechter bij de rechtbank van het district Sovetski in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 85. Yulia Chaslavauna HUSTYR Yulia Cheslavovna HUSTYR Юлiя Чаславаўна ГУСТЫР Юлия Чеславовна ГУСТЫР Rechter bij de centrale districtsrechtbank in Minsk Geboortedatum: 14.1.1984 Geslacht: vrouw In haar positie als rechter bij de centrale districtsrechtbank in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten, en met name voor de veroordeling van Viktor Babariko, presidentskandidaat voor de oppositie. Er zijn meldingen van schendingen van de rechten van verdediging tijdens processen die onder haar toezicht plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 86. Alena Tsimafeeuna NYAKRASAVA Elena Timofeevna NEKRASOVA Алена Цiмафееўна НЯКРАСАВА Елена Тимофеевна НЕКРАСОВА Rechter bij de rechtbank van het district Zavodski in Minsk Geboortedatum: 26.11.1974 Geslacht: vrouw In haar functie als rechter bij de rechtbank van het district Zavodski in Minsk is zij verantwoordelijk voor talrijke politiek gemotiveerde vonnissen tegen journalisten, oppositieleiders, activisten en demonstranten. Er zijn meldingen van schendingen van de rechten van verdediging tijdens processen die onder haar leiding plaatsvonden. Zij is bijgevolg verantwoordelijk voor mensenrechtenschendingen, ondermijning van de rechtsstaat en voor het bijdragen aan de repressie van het maatschappelijk middenveld en de democratische oppositie. 87. Aliaksandr Vasilevich SHAKUTSIN Aleksandr Vasilevich SHAKUTIN Аляксандр Васiльевiч ШАКУЦIН Александр Васильевич ШАКУТИН Zakenman, eigenaar van de holding Amhodor Geboortedatum: 12.1.1959 Geboorteplaats: Bolshoe Babino, Orsha Rayon, oblast Vitebsk/Viciebsk (voormalige Sovjet-Unie, tegenwoordig Belarus) Geslacht: man Hij is een van de meest vooraanstaande zakenlieden die in Belarus actief zijn, met zakenbelangen in de bouwsector, de machinebouwsector, de landbouwsector en andere sectoren. Naar verluidt is hij een van de personen die het meest profijt hebben getrokken van de privatisering onder het presidentschap van Loekasjenko. Hij zit ook in het presidium van de Loekasjenko-gezinde openbare vereniging “Belaya Rus” en is lid van de Raad voor de ontwikkeling van het ondernemerschap in de Republiek Belarus. Hij trek aldus profijt van en verleent steun aan het Loekasjenko-regime. In juli 2020 heeft hij de protesten van de oppositie in Belarus openlijk veroordeeld en daarmee bijgedragen tot de repressie van het maatschappelijk middenveld en de democratische oppositie. 88. Mikalai Mikalaevich VARABEI/VERABEI Nikolay Nikolaevich VOROBEY Мiкалай Мiкалаевiч ВАРАБЕЙ/ВЕРАБЕЙ Николай Николаевич ВОРОБЕЙ Zakenman en mede-eigenaar van de Bremino-groep Geboortedatum: 4.5.1963 Geboorteplaats: Socialistische Sovjetrepubliek Oekraïne (nu Oekraïne) Geslacht: man Hij is een van de meest vooraanstaande zakenlieden die in Belarus actief zijn, met zakenbelangen in de oliesector, de kolentransportsector, de bankensector en andere sectoren. Hij is mede-eigenaar van de Bremino-groep, een bedrijf dat belastingvoordelen en andere vormen van steun van de Belarussische regering heeft genoten. Hij trekt aldus profijt van en verleent steun aan het Loekasjenko-regime.” 4) De volgende kop en de volgende tabel worden toegevoegd: “B. In artikel 2, lid 1, bedoelde rechtspersonen, entiteiten en lichamen Naam Engelse transcriptie van Belarussische spelling Engelse transcriptie van Russische spelling Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst 1. De gesloten vennootschap op aandelen Beltechexport ЗАО “Белтехэкспорт” Adres: Nezavisimosti ave. 86-B, 220012 Minsk, Belarus Tel.: +375 173588383; +375 173738012 Website: https://bte.by/ E-mail: mail@bte.by De gesloten vennootschap op aandelen Beltechexport is een particuliere entiteit die door Belarussische staatsbedrijven geproduceerde wapens en militaire uitrusting uitvoert naar landen in Afrika, Zuid-Amerika, Azië en het Midden-Oosten. Beltechexport heeft nauwe banden met het Ministerie van Defensie van Belarus. De gesloten vennootschap op aandelen Beltechexport trekt aldus profijt van en verleent steun aan het Loekasjenko-regime door het presidentiële kabinet voordelen te verschaffen. 17.12.2020 2. Dana Holdings/Dana Astra Дана Холдингз/Дана Астра Adres: P. Mstislavtsa 9 (1st floor), 220114 Minsk, Belarus Registratienummer: Dana Astra: 191295361 Website: https://dana-holdings.com/ E-mail: PR@bir.by Tel. +375 172693290 ; + 375 173939465 Dana Holdings/Dana Astra is een van de voornaamste vastgoedontwikkelaars en bouwondernemingen in Belarus. De onderneming heeft percelen ontvangen voor de ontwikkeling van een aantal grote wooncomplexen en kantorencentra. De eigenaren van Dana Holdings/Dana Astra onderhouden nauwe contacten met Alexandr Loekasjenko. Lilija Loekasjenko, de schoondochter van de president, bekleedt een hoge positie in het bedrijf. Dana Holdings/Dana Astra trekt aldus profijt van en verleent steun aan het Loekasjenko-regime. 17.12.2020 3. Het GHU — de staatsinstelling “Het hoofdbureau Economie” van het bureau Administratieve Zaken van de president van de Republiek Belarus ГХУ — Государственное учреждение “Главное хозяйственное управление” Управления делами Президента Республики Беларусь Adres: Miasnikova str. 37, 220010 Minsk, Belarus Tel. +375 172223313 Website: http://ghu.by E-mail: ghu@ghu.by Het GHU is de grootste exploitant van niet-residentieel vastgoed in Belarus en stuurt talloze ondernemingen aan. Het hoofd van het GHU, Viktor Sjejman, heeft op verzoek van Alexandr Loekasjenko toezicht op de veiligheid van de presidentsverkiezingen van 2020 gehouden. GHU trekt aldus profijt van en verleent steun aan het Loekasjenko-regime. 17.12.2020 4. De vennootschap met beperkte aansprakelijkheid Synesis ООО “Синезис” Adres: Platonova 20B, 220005 Minsk, Belarus; Mantulinskaya 24, 123100 Moscow, Russia Inschrijvingsnummer (УНН/ИНН): 190950894 (Belarus); 7704734000/770301001 (Rusland). Website: https://synesis.partners; https://synesis-group.com/ Tel. +375 172403650 De vennootschap met beperkte aansprakelijkheid Synesis levert de Belarussische autoriteiten een surveillanceplatform dat video-opnamen kan doorzoeken en analyseren en dat gebruikmaakt van gezichtsherkenningssoftware, waardoor het bedrijf verantwoordelijk is voor de repressie van het maatschappelijk middenveld en de democratische oppositie door het staatsapparaat van Belarus. Medewerkers van Synesis mogen niet in het Belarussisch communiceren, waarmee het bedrijf zich schuldig maakt aan ondermijning van arbeidsrechten. Het Belarussische Comité voor Staatsveiligheid (KGB) en het Ministerie van Binnenlandse Zaken zijn geregistreerd als gebruikers van een door Synesis ontworpen systeem. Het bedrijf trekt aldus profijt van en verleent steun aan het Loekasjenko-regime. De algemeen directeur van Synesis, Aleksandr Sjatrov, heeft de mensen die tegen het Loekasjenko-regime protesteren openlijk bekritiseerd en het gebrek aan democratie in Belarus gerelativeerd. 17.12.2020 5. De open vennootschap op aandelen AGAT Electromechanical Plant OAO “АГАТ-электромеханический завод” Adres: Nezavisimosti ave. 115, 220114 Minsk, Belarus Tel. + 375 172720132; + 375 175704145 E-mail: marketing@agat-emz.by Website: https://agat-emz.by/ De open vennootschap op aandelen AGAT Electromechanical Plant is onderdeel van de Belarussische staatsautoriteit voor militaire industrie van de Republiek Belarus (ook bekend als SAMI of State Military Industrial Committee (Militair-industrieel staatscomité)) die verantwoordelijk is voor de uitvoering van het militair-technische beleid van de staat en ondergeschikt is aan de Raad van ministers en de president van Belarus. De open vennootschap op aandelen AGAT Electromechanical Plant trekt aldus profijt van en verleent steun aan het Loekasjenko-regime. De onderneming produceert “Rubezh”, een anti-oproerversperringsysteem dat is ingezet tegen vreedzame demonstraties in de nasleep van de presidentsverkiezingen van 9 augustus 2020, waarmee de onderneming verantwoordelijk is voor de repressie van het maatschappelijk middenveld en de democratische oppositie. 17.12.2020 6. De open vennootschap op aandelen 140 Repair Plant OAO “140 ремонтный завод” Adres: L. Chalovskoy str. 19, Borisov, Belarus Tel. + 375 177762032; +375 177765479 Email: info@140zavod.org Website: https://140zavod.org De open vennootschap op aandelen 140 Repair Plant is onderdeel van de Belarussische staatsautoriteit voor militaire industrie van de Republiek Belarus (ook bekend als SAMI of State Military Industrial Committee (Militair-industrieel staatscomité)) die verantwoordelijk is voor de uitvoering van het militair-technische beleid van de staat en ondergeschikt is aan de Raad van ministers en de president van Belarus. De open vennootschap op aandelen 140 Repair Plant trekt aldus profijt van en verleent steun aan het Loekasjenko-regime. De onderneming produceert transport- en pantservoertuigen die zijn ingezet tegen vreedzame demonstraties in de nasleep van de presidentsverkiezingen van 9 augustus 2020, waarmee de onderneming verantwoordelijk is voor de repressie van het maatschappelijk middenveld en de democratische oppositie. 17.12.2020 7. De open vennootschap op aandelen MZKT/MWPT (ook bekend als VOLAT) — Minsk Wheel Tractor Plant OAO “МЗКТ” — Минский завод колёсных тягачей Adres: Partizanski ave. 150, 220021 Minsk, Belarus Tel. +375 173301709 Fax +375 172913192 Email: link@mzkt.by Website: www.mzkt.by De open vennootschap op aandelen MZKT (ook bekend als VOLAT) is onderdeel van de Belarussische staatsautoriteit voor militaire industrie van de Republiek Belarus (ook bekend als SAMI of State Military Industrial Committee (Militair-industrieel staatscomité)) die verantwoordelijk is voor de uitvoering van het militair-technische beleid van de staat en ondergeschikt is aan de Raad van ministers en de president van Belarus. De open vennootschap op aandelen MZKT (ook bekend als VOLAT) trekt aldus profijt van en verleent steun aan het Loekasjenko-regime. Medewerkers van de open vennootschap op aandelen MZKT die protesteerden tijdens het bezoek van Alexandr Loekasjenko aan de fabriek en die in de nasleep van de presidentsverkiezingen van 2020 in Belarus in staking gingen, zijn ontslagen, hetgeen het bedrijf verantwoordelijk maakt voor schending van de mensenrechten. 17.12.2020”",
  "source": "EUR LEX"
}