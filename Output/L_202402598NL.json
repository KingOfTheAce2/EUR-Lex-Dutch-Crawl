{
  "url": "http://www.w3.org/1999/xhtml\"><!--",
  "content": "L_202402598NL.000101.fmx.xml Publicatieblad van de Europese Unie NL L-serie 2024/2598 7.10.2024 UITVOERINGSVERORDENING (EU) 2024/2598 VAN DE COMMISSIE van 4 oktober 2024 tot vaststelling van de lijst van derde landen of regio’s daarvan waaruit de binnenkomst in de Unie van bepaalde voor menselijke consumptie bestemde dieren en producten van dierlijke oorsprong is toegestaan overeenkomstig Verordening (EU) 2017/625 van het Europees Parlement en de Raad, wat betreft de toepassing van het verbod op het gebruik van bepaalde antimicrobiële geneesmiddelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 127, lid 2, Gezien Gedelegeerde Verordening (EU) 2023/905 van de Commissie van 27 februari 2023 tot aanvulling van Verordening (EU) 2019/6 van het Europees Parlement en de Raad wat betreft de toepassing van het verbod op het gebruik van bepaalde antimicrobiële geneesmiddelen bij dieren of producten van dierlijke oorsprong die uit derde landen naar de Unie worden uitgevoerd ( 2 ) , en met name artikel 5, lid 1, Overwegende hetgeen volgt: (1) Bij Verordening (EU) 2017/625 zijn voorschriften vastgesteld voor officiële controles en andere controleactiviteiten die de bevoegde autoriteiten van de lidstaten uitvoeren om na te gaan of de wetgeving van de Unie op specifieke gebieden wordt nageleefd. In artikel 1, lid 4, van Verordening (EU) 2017/625 is met name bepaald dat die verordening van toepassing is op officiële controles op de naleving van artikel 118, lid 1, van Verordening (EU) 2019/6 van het Europees Parlement en de Raad ( 3 ) . In Verordening (EU) 2017/625 is ook bepaald dat de Commissie kan eisen dat zendingen van bepaalde dieren en goederen de Unie alleen mogen binnenkomen uit derde landen of regio’s daarvan die zijn opgenomen in een daartoe door de Commissie opgestelde lijst. (2) Op grond van artikel 118, lid 1, van Verordening (EU) 2019/6 mogen wat betreft bepaalde dieren of producten van dierlijke oorsprong die vanuit derde landen naar de Unie zijn uitgevoerd, de volgende producten niet worden gebruikt: i) antimicrobiële geneesmiddelen voor het bevorderen van de groei of het vergroten van de opbrengst, en ii) antimicrobiële geneesmiddelen die een antimicrobiële stof bevatten die is opgenomen in de in Uitvoeringsverordening (EU) 2022/1255 van de Commissie ( 4 ) vastgestelde lijst van antimicrobiële stoffen die voorbehouden zijn voor de behandeling van bepaalde infecties bij de mens. (3) Gedelegeerde Verordening (EU) 2023/905 vult Verordening (EU) 2019/6 onder meer aan wat betreft de voorwaarden voor de binnenkomst in de Unie van zendingen van bepaalde voor menselijke consumptie bestemde dieren en producten van dierlijke oorsprong uit derde landen of regio’s daarvan, om ervoor te zorgen dat zij voldoen aan het verbod op het gebruik van antimicrobiële geneesmiddelen ter bevordering van de groei of met het oog op een grotere opbrengst, en van antimicrobiële stoffen die zijn voorbehouden voor de behandeling van bepaalde infecties bij de mens. Die voorwaarden houden onder meer in dat de binnenkomst in de Unie van de desbetreffende zendingen dieren en producten van dierlijke oorsprong alleen is toegestaan als zij afkomstig zijn uit een derde land of een regio daarvan dat/die is opgenomen in een daartoe door de Commissie opgestelde lijst. (4) Overeenkomstig artikel 5, lid 2, van Gedelegeerde Verordening (EU) 2023/905 mag die lijst alleen derde landen of regio’s daarvan bevatten die passende bewijsstukken en garanties hebben ingediend dat de desbetreffende dieren en producten van dierlijke oorsprong voldoen aan het verbod op het gebruik van antimicrobiële geneesmiddelen ter bevordering van de groei of met het oog op een grotere opbrengst en van antimicrobiële stoffen die zijn voorbehouden voor de behandeling van bepaalde infecties bij de mens, evenals informatie over de procedures die zijn ingesteld om de traceerbaarheid en oorsprong te waarborgen. (5) De derde landen of regio’s daarvan die de in artikel 5, lid 2, van Gedelegeerde Verordening (EU) 2023/905 bedoelde bewijsstukken en garanties hebben ingediend, moeten daarom worden opgenomen in de lijst van derde landen of regio’s daarvan waaruit de binnenkomst in de Unie van dieren en producten van dierlijke oorsprong is toegestaan. (6) De in Gedelegeerde Verordening (EU) 2023/905 vastgestelde voorwaarden voor binnenkomst in de Unie van zendingen van dieren of producten van dierlijke oorsprong zijn van toepassing met ingang van 24 maanden na de datum van toepassing van Uitvoeringsverordening (EU) 2024/399 van de Commissie ( 5 ) . Daarom moet deze verordening eveneens van toepassing zijn met ingang van 3 september 2026. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied Bij deze verordening wordt de lijst vastgesteld van derde landen of regio’s daarvan, zoals bedoeld in artikel 4, lid 1, punt a), van Gedelegeerde Verordening (EU) 2023/905, waaruit de binnenkomst in de Unie van zendingen van bepaalde voor menselijke consumptie bestemde dieren en producten van dierlijke oorsprong is toegestaan wat betreft de toepassing van het verbod op het gebruik van bepaalde antimicrobiële geneesmiddelen zoals vastgesteld in artikel 118, lid 1, van Verordening (EU) 2019/6. Artikel 2 Lijst van derde landen of regio’s daarvan waaruit de binnenkomst in de Unie van zendingen van bepaalde voor menselijke consumptie bestemde dieren en producten van dierlijke oorsprong is toegestaan 1.   De derde landen of regio’s daarvan waar wat betreft voor uitvoer naar de Unie bestemde dieren en producten van dierlijke oorsprong wordt voldaan aan de eisen van artikel 3 van Gedelegeerde Verordening (EU) 2023/905, worden in de bijlage bij deze verordening voor de desbetreffende diersoorten of producten met een “X” gemarkeerd. 2.   De derde landen of regio’s daarvan die voor de productie van voor de uitvoer naar de Unie bestemde producten voornemens zijn om uitsluitend dieren of producten van dierlijke oorsprong te verwerken die afkomstig zijn uit de lidstaten of uit andere derde landen die overeenkomstig lid 1 van dit artikel in de lijst in de bijlage zijn opgenomen, worden in de bijlage voor de desbetreffende diersoorten en producten met een “Δ” gemarkeerd. Artikel 3 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 3 september 2026. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 2024. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 2 ) PB L 116 van 4.5.2023, blz. 1 , ELI: http://data.europa.eu/eli/reg_del/2023/905/oj . ( 3 ) Verordening (EU) 2019/6 van het Europees Parlement en de Raad van 11 december 2018 betreffende diergeneesmiddelen en tot intrekking van Richtlijn 2001/82/EG ( PB L 4 van 7.1.2019, blz. 43 , ELI: http://data.europa.eu/eli/reg/2019/6/oj ). ( 4 ) Uitvoeringsverordening (EU) 2022/1255 van de Commissie van 19 juli 2022 tot aanwijzing van antimicrobiële stoffen of groepen van antimicrobiële stoffen die zijn voorbehouden voor de behandeling van bepaalde infecties bij de mens, overeenkomstig Verordening (EU) 2019/6 van het Europees Parlement en de Raad ( PB L 191 van 20.7.2022, blz. 58 , ELI: http://data.europa.eu/eli/reg_impl/2022/1255/oj ). ( 5 ) Uitvoeringsverordening (EU) 2024/399 van de Commissie van 29 januari 2024 tot wijziging van bijlage III bij Uitvoeringsverordening (EU) 2020/2235 en bijlage II bij Uitvoeringsverordening (EU) 2021/403 wat betreft modelcertificaten voor de binnenkomst in de Unie van zendingen van bepaalde producten van dierlijke oorsprong en bepaalde categorieën dieren ( PB L, 2024/399, 12.2.2024, ELI: http://data.europa.eu/eli/reg_impl/2024/399/oj ). BIJLAGE Lijst van derde landen of regio’s daarvan waaruit de binnenkomst in de Unie van zendingen van bepaalde voor menselijke consumptie bestemde dieren en producten van dierlijke oorsprong is toegestaan wat betreft de toepassing van het verbod op het gebruik van bepaalde antimicrobiële geneesmiddelen zoals vastgesteld in artikel 118, lid 1, van Verordening (EU) 2019/6 Voor menselijke consumptie bestemde dieren en producten van dierlijke oorsprong ( *1 ) ISO-code land Derde land ( 1 ) of regio’s daarvan Runderen Schapen/geiten Varkens Paardachtigen Pluimvee Aquacultuur ( 14 ) Melk Eieren Konijnen Gekweekt wild Honing Darmen AD Andorra X X Δ X X AL Albanië X X ( 11 ) X X AR Argentinië X X X X X ( 11 ) X X X X X X AU Australië X X X X M X X X X X AZE Azerbeidzjan X ( 13 ) BA Bosnië en Herzegovina X X X X X ( 11 ) X X X BD Bangladesh X BR Brazilië X X X X X X BW Botswana X BY Belarus X ( 5 ) X ( 11 ) X X X X CA Canada X X X X X X M X X X X X CH Zwitserland X X X X X X ( 11 ) M X X X X X X CL Chili X X ( 3 ) X X X ( 11 ) M X X X CM Kameroen X CN China X X X X X X CO Colombia X CR Costa Rica X CU Cuba X ( 12 ) X DO Dominicaanse Republiek X EC Ecuador X EG Egypte X ET Ethiopië X FK Falklandeilanden X X ( 3 ) X ( 11 ) FO Faeröer X ( 11 ) GB Verenigd Koninkrijk ( 4 ) X X X X X X ( 11 ) Δ M X X Δ X X X GE Georgië X GL Groenland X ( 3 ) X GT Guatemala X ( 12 ) X HK Hongkong Δ Δ HN Honduras X IL Israël ( 2 ) X X ( 11 ) X X IM Man X X ( 3 ) X X ( 11 ) M X X JE Jersey X X JP Japan X Δ X X ( 11 ) M X X Δ X KR Zuid-Korea X X M Δ LB Libanon X X MA Marokko X X ( 11 ) Δ M X X MD Moldavië X X ( 11 ) X X X ME Montenegro X X X X X ( 11 ) X X X X MG Madagaskar X X MK Noord-Macedonië X X X X X ( 11 ) X X X MM Myanmar/Birma X X MN Mongolië X MX Mexico Δ X X X MY Maleisië Δ X NA Namibië X X ( 3 ) NC Nieuw-Caledonië X ( 12 ) X X NI Nicaragua X ( 12 ) X NZ Nieuw-Zeeland X X X ( 11 ) M X X X X PE Peru X M PH Filipijnen X PK Pakistan X PM Saint-Pierre en Miquelon X PY Paraguay X X RU Rusland X X X X X X X ( 6 ) X X RW Rwanda X SA Saudi-Arabië X SG Singapore Δ Δ Δ Δ X ( 11 ) Δ Δ X ( 7 ) SM San Marino X Δ X X SV El Salvador X TG Togo X TH Thailand X X M Δ Δ X TR Turkije X X ( 11 ) M X X X X TW Taiwan X X X UA Oekraïne X X X X ( 11 ) M X X X X X US Verenigde Staten X X ( 8 ) X X X M X X X X X X UY Uruguay X X X X X X VE Venezuela X ( 12 ) VN Vietnam X M X XK Kosovo ( 9 ) Δ ZA Zuid-Afrika M X ( 10 ) ZM Zambia X ( *1 ) Wilde dieren en daarvan afgeleide producten en samengestelde producten zijn uitgesloten van deze tabel aangezien die producten buiten het toepassingsgebied vallen van Gedelegeerde Verordening (EU) 2023/905 van de Commissie van 27 februari 2023 tot aanvulling van Verordening (EU) 2019/6 van het Europees Parlement en de Raad wat betreft de toepassing van het verbod op het gebruik van bepaalde antimicrobiële geneesmiddelen bij dieren of producten van dierlijke oorsprong die uit derde landen naar de Unie worden uitgevoerd ( PB L 116 van 4.5.2023, blz. 1 , ELI: http://data.europa.eu/eli/reg_del/2023/905/oj ). ( 1 ) Lijst van derde landen en gebieden (niet beperkt tot derde landen die door de EU zijn erkend). ( 2 ) De Staat Israël met uitzondering van gebieden onder bestuur van de Staat Israël sinds 5 juni 1967, namelijk de Golanhoogte, de Gazastrook, Oost-Jeruzalem en de rest van de Westelijke Jordaanoever. ( 3 ) Alleen schapen. ( 4 ) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Windsor-kader (zie Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité ( PB L 102 van 17.4.2023, blz. 87 )), in samenhang met bijlage 2 bij dat kader, gelden vermeldingen van het Verenigd Koninkrijk in deze bijlage niet voor Noord-Ierland. ( 5 ) Uitvoer naar de Unie van levende paardachtigen die bestemd zijn voor de slacht (uitsluitend voedselproducerende dieren). ( 6 ) Alleen rendieren. ( 7 ) Alleen voor zendingen van vers vlees van oorsprong uit Nieuw-Zeeland die bestemd zijn voor de Unie en die al dan niet met opslag worden gelost en overgeladen in een erkende inrichting tijdens de doorvoer via Singapore. ( 8 ) Alleen geiten. ( 9 ) Deze benaming laat de standpunten over de status van Kosovo onverlet, en is in overeenstemming met Resolutie 1244 (1999) van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 10 ) Alleen loopvogels. ( 11 ) Alleen vis en visproducten. ( 12 ) Alleen schaaldieren. ( 13 ) Alleen visproducten (bv. hom en kuit en kaviaar). ( 14 ) Onder aquacultuur valt vis, met inbegrip van aal, en visproducten (zoals hom en kuit en kaviaar) en schaaldieren. Derde landen of regio’s daarvan die in de lijst van bijlage VIII bij Uitvoeringsverordening (EU) 2021/405 van de Commissie van 24 maart 2021 tot vaststelling van de lijsten van derde landen of regio’s daarvan waaruit de binnenkomst in de Unie van bepaalde voor menselijke consumptie bestemde dieren en goederen is toegestaan overeenkomstig Verordening (EU) 2017/625 van het Europees Parlement en de Raad ( PB L 114 van 31.3.2021, blz. 118 , ELI: http://data.europa.eu/eli/reg_impl/2021/405/oj ) zijn opgenomen voor levende, gekoelde, bevroren of bewerkte tweekleppige weekdieren, stekelhuidigen, manteldieren en mariene buikpotigen, worden in deze kolom met een “M” gemarkeerd. Derde landen waarvoor in de kolom “Opmerkingen” in bijlage VIII bij Uitvoeringsverordening (EU) 2021/405 van de Commissie “Alleen wildvangst” wordt vermeld, worden in deze kolom niet met een “M” gemarkeerd, aangezien al die producten buiten het toepassingsgebied van Gedelegeerde Verordening (EU) 2023/905 vallen. ELI: http://data.europa.eu/eli/reg_impl/2024/2598/oj ISSN 1977-0758 (electronic edition)",
  "source": "EUR LEX"
}