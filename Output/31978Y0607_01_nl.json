{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978Y0607(01):NL:HTML\">",
  "content": "EUR-Lex - 31978Y0607(01) - NL Avis juridique important | 31978Y0607(01) Resolutie van de Raad van 30 mei 1978 betreffende fluorkoolwaterstoffen in het milieu Publicatieblad Nr. C 133 van 07/06/1978 blz. 0001 - 0002 Bijzondere uitgave in het Spaans: Hoofdstuk 15 Deel 2 blz. 0104 Bijzondere uitgave in het Portugees: Hoofdstuk 15 Deel 2 blz. 0104 ++++ RESOLUTIE VAN DE RAAD van 30 mei 1978 betreffende fluorkoolwaterstoffen in het milieu DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het voorstel van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comité ( 2 ) , Overwegende dat , zoals is verklaard in de Resolutie van de Raad van de Europese Gemeenschappen en de Vertegenwoordigers van de Regeringen der Lid-Staten , in het kader van de Raad bijeen , van 17 mei 1977 betreffende de voortzetting en verwezenlijking van een beleid en een actieprogramma van de Europese Gemeenschappen inzake het milieu ( 3 ) , op communautair niveau een permanent onderzoek nodig is van de invloed van chemische produkten op het milieu ; Overwegende dat de problemen in verband met de uitwerking in fluorkoolwaterstoffen op de ozonlaag en het verband tussen ultraviolette straling en de gezondheid thans op internationaal niveau worden bestudeerd ; dat het weliswaar nog niet mogelijk is de invloed van fluorkoolwaterstoffen op mens en milieu definitief te beoordelen , maar dat niettemin studie moet worden gemaakt van de problemen die hiermee samenhangen ; Overwegende dat de Lid-Staten op nationaal niveau onderzoek verrichten naar het probleem van de eventuele aantasting van de ozonlaag door fluorkoolwaterstoffen ; Rekening houdende met de in april 1977 bekende wetenschappelijke gegevens ; Overwegende dat de Commissie , in aanvulling op de reeds op nationaal en internationaal niveau ondernomen studies , een uitvoerig en de gehele EEG omvattend onderzoek instelt naar de weerslag op het economische en sociale leven van eventuele maatregelen met betrekking tot fluorkoolwaterstoffen en aërosolen waarvan zij de resultaten in de tweede helft van 1978 bekend zal maken ; Overwegende dat enige Lid-Staten niettemin voorne * EEG-verband samenwerken bij de planning van de gemeenschappelijke markt , op basis van de thans beschikbare gegevens , nu reeds regulerende maatregelen te nemen , NEEMT DE VOLGENDE RESOLUTIE AAN : 1 . Het vraagstuk van de effecten van fluorkoolwaterstoffen op de ozonlaag en dat van de effecten van ultraviolette straling op de gezondheid kunnen niet worden veronachtzaamd . Voor zover de Lid-Staten op nationaal vlak op deze gebieden onderzoekingen verrichten , is het wenselijk dat zij in EEG-verband samenwerken bij de planning van deze onderzoekingen en bij de beschikbaarstelling en de interpretatie van de resultaten . De Gemeenschap erkent evenwel de algemene coordinerende rol van het UNEP ( Milieuprogramma van de Verenigde Naties ) op het gebied van het onderzoek . 2 . Er dienen onmiddellijk maatregelen te worden genomen om alle aërosol - en kunststofschuimindustrieën die de chloorfluorkoolwaterstoffen F-11  ( CCl3F ) en F-12 ( CCl2F2 ) gebruiken , ertoe aan te zetten het onderzoek naar het gebruik van alternatieve produkten te intensiveren en de ontwikkeling van alternatieve toepassingsmethoden te bevorderen . 3 . Er dienen onmiddellijk maatregelen te worden genomen om de fabrikanten en de gebruikers van produkten die de chloorfluorkoolwaterstoffen F-11 en F-12 bevatten , ertoe aan te zetten maatregelen te treffen om te voorkomen dat deze verbindingen vrij komen . 4 . Er dienen alle passende maatregelen te worden genomen om te waarborgen dat de industrie in de Gemeenschap de produktiecapaciteit voor de chloorfluorkoolwaterstoffen F-11 en F-12 niet opvoert . 5 . In de tweede helft van 1978 zullen de effecten van fluorkoolwaterstoffen op het milieu op basis van de dan beschikbare gegevens , opnieuw worden bezien om tot een communautair beleid te komen . ( 1 ) PB nr . C 6 van 9 . 1 . 1978 , blz . 140 . ( 2 ) PB nr . C 101 van 26 . 4 . 1978 , blz . 29 . ( 3 ) PB nr . C 139 van 13 . 6 . 1977 , blz . 1 .",
  "source": "EUR LEX"
}