{
  "url": "http://www.w3.org/1999/xhtml\">",
  "content": "L_202400220NL.000101.fmx.xml Publicatieblad van de Europese Unie NL Serie L 2024/220 15.1.2024 UITVOERINGSVERORDENING (EU) 2024/220 VAN DE COMMISSIE van 12 januari 2024 tot verlenging van de vergunning voor een preparaat van Pediococcus pentosaceus NCIMB 30168 als toevoegingsmiddel voor diervoeding voor alle diersoorten en tot wijziging van Uitvoeringsverordening (EU) nr. 1119/2012 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de redenen en procedures voor het verlenen en verlengen van dergelijke vergunningen, is geregeld bij Verordening (EG) nr. 1831/2003. (2) Voor het preparaat van Pediococcus pentosaceus NCIMB 30168 is bij Uitvoeringsverordening (EU) nr. 1119/2012 van de Commissie ( 2 ) een vergunning voor tien jaar verleend als toevoegingsmiddel voor diervoeding voor alle diersoorten. (3) Overeenkomstig artikel 14, lid 1, van Verordening (EG) nr. 1831/2003 is een aanvraag ingediend voor de verlenging van de vergunning voor het preparaat van Pediococcus pentosaceus NCIMB 30168 als toevoegingsmiddel voor diervoeding voor alle diersoorten, waarbij is verzocht om dat toevoegingsmiddel in te delen in de categorie “technologische toevoegingsmiddelen” en de functionele groep “inkuiltoevoegingsmiddelen”. De krachtens artikel 14, lid 2, van die verordening vereiste nadere gegevens en documenten waren bij de aanvraag gevoegd. (4) De Europese Autoriteit voor voedselveiligheid (EFSA) heeft in haar advies van 11 mei 2023 ( 3 ) geconcludeerd dat het preparaat van Pediococcus pentosaceus NCIMB 30168 onder de huidige gebruiksvoorwaarden, met inbegrip van het voorgestelde gebruik van een nieuwe cryoprotectant in de formulering van het preparaat, veilig blijft voor alle diersoorten, de consument en het milieu. De EFSA heeft ook geconcludeerd dat het toevoegingsmiddel moet worden beschouwd als inhalatieallergeen maar dat er geen conclusies konden worden getrokken over de vraag of het toevoegingsmiddel sensibilisering van de huid zou kunnen veroorzaken of irriterend voor de huid en de ogen zou kunnen zijn. De EFSA heeft ook aangegeven dat het in het kader van de verlenging van de vergunning niet nodig is de werkzaamheid van het toevoegingsmiddel te beoordelen. (5) Het bij Verordening (EG) nr. 1831/2003 ingestelde referentielaboratorium was van oordeel dat de conclusies en aanbevelingen van de beoordeling van de analysemethode voor het preparaat van Pediococcus pentosaceus NCIMB 30168 als toevoegingsmiddel voor diervoeding die in het kader van de vorige vergunning waren uitgebracht, geldig en van toepassing zijn op de huidige aanvraag. Overeenkomstig artikel 5, lid 4, punt c), van Verordening (EG) nr. 378/2005 van de Commissie ( 4 ) is een evaluatieverslag van het referentielaboratorium derhalve niet vereist. (6) Gezien het bovenstaande is de Commissie van oordeel dat het preparaat van Pediococcus pentosaceus NCIMB 30168 voldoet aan de voorwaarden van artikel 5 van Verordening (EG) nr. 1831/2003. De vergunning voor het toevoegingsmiddel moet daarom worden verlengd. Daarnaast is de Commissie van oordeel dat passende beschermende maatregelen moeten worden genomen om ongunstige gevolgen voor de gezondheid van de gebruikers van het toevoegingsmiddel te voorkomen. (7) Doordat de vergunning voor het preparaat van Pediococcus pentosaceus NCIMB 30168 als toevoegingsmiddel voor diervoeding is verlengd, moet Uitvoeringsverordening (EU) nr. 1119/2012 worden gewijzigd. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Verlenging van de vergunning De vergunning voor het in de bijlage gespecificeerde preparaat, dat behoort tot de categorie “technologische toevoegingsmiddelen” en de functionele groep “inkuiltoevoegingsmiddelen”, wordt onder de in de bijlage vastgestelde voorwaarden verlengd. Artikel 2 Wijziging van Uitvoeringsverordening (EU) nr. 1119/2012 In de bijlage bij Uitvoeringsverordening (EU) nr. 1119/2012 wordt de vermelding 1k2107 betreffende “ Pediococcus pentosaceus NCIMB 30168” geschrapt. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 12 januari 2024. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 . ( 2 ) Uitvoeringsverordening (EU) nr. 1119/2012 van de Commissie van 29 november 2012 tot verlening van een vergunning voor preparaten van Pediococcus acidilactici CNCM MA 18/5M DSM 11673, Pediococcus pentosaceus DSM 23376, NCIMB 12455 en NCIMB 30168, Lactobacillus plantarum DSM 3676 en DSM 3677 en Lactobacillus buchneri DSM 13573 als toevoegingsmiddelen voor diervoeding voor alle diersoorten ( PB L 330 van 30.11.2012, blz. 14 ). ( 3 ) EFSA Journal 2023;21(6):8046. ( 4 ) Verordening (EG) nr. 378/2005 van de Commissie van 4 maart 2005 tot vaststelling van gedetailleerde voorschriften voor de uitvoering van Verordening (EG) nr. 1831/2003 van het Europees Parlement en de Raad, wat betreft de verplichtingen en taken van het communautaire referentielaboratorium betreffende vergunningsaanvragen voor toevoegingsmiddelen voor diervoeding ( PB L 59 van 5.3.2005, blz. 8 ). BIJLAGE Identificatienummer van het toevoegingsmiddel Toevoegingsmiddel Samenstelling, chemische formule, beschrijving, analysemethode Diersoort of -categorie Maximum-leeftijd Minimumgehalte Maximumgehalte Overige bepalingen Einde van de vergunningsperiode kve/kg vers materiaal Categorie: technologische toevoegingsmiddelen. Functionele groep: inkuiltoevoegingsmiddelen. 1k2107 Pediococcus pentosaceus NCIMB 30168 Samenstelling van het toevoegingsmiddel Preparaat van Pediococcus pentosaceus NCIMB 30168 met ten minste 5 × 10 10 kve/g toevoegingsmiddel Vaste vorm Alle diersoorten - - 1. In de gebruiksaanwijzing voor het toevoegingsmiddel en de voormengsels moeten de opslagomstandigheden worden vermeld. 2. Minimumdosis van het toevoegingsmiddel indien niet gecombineerd met andere micro-organismen als inkuiltoevoegingsmiddel: 1 × 10 8 kve/kg vers materiaal. 3. De exploitanten van diervoederbedrijven moeten operationele procedures en organisatorische maatregelen vaststellen voor de gebruikers van het toevoegingsmiddel en voormengsels om met de mogelijke risico’s bij gebruik ervan om te gaan. Indien die risico’s met deze procedures en maatregelen niet kunnen worden geëlimineerd, moeten bij het gebruik van het toevoegingsmiddel en de voormengsels persoonlijke beschermingsmiddelen voor de luchtwegen, de huid en de ogen worden gebruikt. 4 februari 2034 Karakterisering van de werkzame stof Levensvatbare cellen van Pediococcus pentosaceus NCIMB 30168 Analysemethode ( 1 ) Telling in het toevoegingsmiddel voor diervoeding van Pediococcus pentosaceus NCIMB 30168: — spreidplaatmethode met gebruikmaking van MRS-agar (EN 15786) Identificatie van Pediococcus pentosaceus NCIMB 30168: — pulsed-field-gelelektroforese (PFGE) CEN/TS 17697 of DNA-sequentiemethoden ( 1 ) Nadere bijzonderheden over de analysemethoden zijn beschikbaar op de website van het referentielaboratorium: https://joint-research-centre.ec.europa.eu/eurl-fa-eurl-feed-additives/eurl-fa-authorisation/eurl-fa-evaluation-reports_en. ELI: http://data.europa.eu/eli/reg_impl/2024/220/oj ISSN 1977-0758 (electronic edition)",
  "source": "EUR LEX"
}