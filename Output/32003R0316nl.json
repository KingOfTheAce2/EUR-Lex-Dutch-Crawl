{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0316:NL:HTML\">",
  "content": "EUR-Lex - 32003R0316 - NL Avis juridique important | 32003R0316 Verordening (EG) nr. 316/2003 van de Commissie van 19 februari 2003 betreffende de permanente vergunning voor een toevoegingsmiddel in de diervoeding en de voorlopige vergunning voor een nieuwe toepassing van een al toegelaten toevoegingsmiddel in de diervoeding (Voor de EER relevante tekst) Publicatieblad Nr. L 046 van 20/02/2003 blz. 0015 - 0018 Verordening (EG) nr. 316/2003 van de Commissie van 19 februari 2003 betreffende de permanente vergunning voor een toevoegingsmiddel in de diervoeding en de voorlopige vergunning voor een nieuwe toepassing van een al toegelaten toevoegingsmiddel in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Richtlijn 2003/7/EG van de Commissie(2), en met name op de artikelen 3, 9.D en 9.E, Overwegende hetgeen volgt: (1) Volgens artikel 9.D, lid 1, van Richtlijn 70/524/EEG kan voor de in deel II van bijlage C bij die richtlijn bedoelde toevoegingsmiddelen een vergunning zonder tijdsbeperking worden verleend als zij aan de voorwaarden van artikel 3.A voldoen. (2) De producent heeft nieuwe gegevens ingediend ter staving van een aanvraag om een vergunning zonder tijdsbeperking voor het in deze verordening vermelde preparaat van micro-organismen. (3) Uit de beoordeling van de ingediende vergunningaanvraag voor dat preparaat van micro-organismen blijkt dat dit aan alle bij Richtlijn 70/524/EEG voor een vergunning vereiste voorwaarden voldoet. (4) Voor het bedoelde preparaat van micro-organismen kan derhalve een vergunning zonder tijdsbeperking worden verleend. (5) In Richtlijn 70/524/EEG is bepaald dat voor een nieuwe toepassing van een reeds toegelaten toevoegingsmiddel een communautaire vergunning vereist is. (6) In Richtlijn 70/524/EEG is bepaald dat een voorlopige vergunning voor nieuwe toevoegingsmiddelen in diervoeding of voor nieuwe toepassingen van al toegelaten toevoegingsmiddelen kan worden afgegeven als aan de voorwaarden van die richtlijn is voldaan en als op grond van de beschikbare resultaten redelijkerwijs kan worden aangenomen dat het toevoegingsmiddel bij gebruik in de diervoeding een van de in artikel 2, onder a), van die richtlijn genoemde gevolgen heeft. Voor de in deel II van bijlage C bij genoemde richtlijn bedoelde toevoegingsmiddelen kan een dergelijke voorlopige vergunning voor een periode van maximaal vier jaar worden verleend. (7) De producent heeft nieuwe gegevens ingediend ter staving van een aanvraag om uitbreiding van de vergunning voor een in deze verordening vermeld enzympreparaat. (8) Uit de beoordeling van de ingediende vergunningaanvraag voor de nieuwe toepassing van het bedoelde enzympreparaat blijkt dat dat aan de bij Richtlijn 70/524/EEG voor een voorlopige vergunning vereiste voorwaarden voldoet. (9) Voor dat enzympreparaat moet derhalve een voorlopige vergunning voor vier jaar worden verleend. (10) Uit de beoordeling van de aanvraag blijkt dat er bepaalde procedures nodig zijn om de werknemers tegen blootstelling aan de in de bijlagen opgenomen toevoegingsmiddelen te beschermen. Die bescherming dient te worden gewaarborgd door toepassing van Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk(3). (11) De in deze verordening vervatte maatregelen zijn in overeenstemming met het advies van het Permanent ComitÃ© voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor het tot de groep \"Micro-organismen\" behorende preparaat dat in bijlage I wordt vermeld, wordt onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding verleend. Artikel 2 Voor het tot de groep \"Enzymen\" behorende preparaat dat in bijlage II wordt vermeld, wordt onder de in die bijlage vastgestelde voorwaarden een voorlopige vergunning voor gebruik als toevoegingsmiddel in de diervoeding verleend. Artikel 3 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Zij is van toepassing vanaf 1 maart 2003. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 februari 2003. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 22 van 25.1.2003, blz. 28. (3) PB L 183 van 29.6.1989, blz. 1. BIJLAGE I \">RUIMTE VOOR DE TABEL>\" BIJLAGE II \">RUIMTE VOOR DE TABEL>\"",
  "source": "EUR LEX"
}