{
  "url": "http://www.w3.org/1999/xhtml\">",
  "content": "L_2007323NL.01004001.xml 8.12.2007 NL Publicatieblad van de Europese Unie L 323/40 BESCHIKKING VAN DE COMMISSIE van 4 december 2007 tot wijziging van Beschikking 2002/840/EG wat betreft de lijst van erkende installaties in derde landen voor de doorstraling van levensmiddelen (Kennisgeving geschied onder nummer C(2007) 5823) (Voor de EER relevante tekst) (2007/802/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 1999/2/EG van het Europees Parlement en de Raad van 22 februari 1999 betreffende de onderlinge aanpassing van de wetgevingen van de lidstaten inzake de behandeling van voedsel en voedselingrediënten met ioniserende straling ( 1 ) , en met name op artikel 9, lid 2, Overwegende hetgeen volgt: (1) Overeenkomstig Richtlijn 1999/2/EG mag met ioniserende straling behandeld voedsel niet uit een derde land worden ingevoerd, tenzij de behandeling heeft plaatsgevonden in een door de Gemeenschap erkende doorstralingsinstallatie. (2) Bij Beschikking 2002/840/EG van de Commissie ( 2 ) is een lijst van erkende installaties vastgesteld. (3) De Commissie heeft via de bevoegde autoriteiten een aanvraag tot erkenning van twee doorstralingsinstallaties in Thailand ontvangen. Deskundigen van de Commissie hebben deze doorstralingsinstallaties bezocht om na te gaan of zij voldoen aan de voorschriften van Richtlijn 1999/2/EG en in het bijzonder of door officieel toezicht is gegarandeerd dat wordt voldaan aan de voorschriften van artikel 7 van die richtlijn. (4) De installaties in Thailand voldeden aan de meeste voorschriften van Richtlijn 1999/2/EG. De door de Commissie vastgestelde tekortkomingen zijn door de Thaise bevoegde autoriteiten op passende wijze verholpen. (5) Beschikking 2002/840/EG moet daarom dienovereenkomstig worden gewijzigd. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2002/840/EG wordt gewijzigd overeenkomstig de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 4 december 2007. Voor de Commissie Markos KYPRIANOU Lid van de Commissie ( 1 ) PB L 66 van 13.3.1999, blz. 16 . Richtlijn gewijzigd bij Verordening (EG) nr. 1882/2003 ( PB L 284 van 31.10.2003, blz. 1 ). ( 2 ) PB L 287 van 25.10.2002, blz. 40 . Beschikking gewijzigd bij Beschikking 2004/691/EG ( PB L 314 van 13.10.2004, blz. 14 ). BIJLAGE De volgende installaties worden toegevoegd aan de lijst in de bijlage bij Beschikking 2002/840/EG: Referentienummer: EU-AIF 07-2006 THAI IRRADIATION CENTER Thailand Institute of Nuclear Technology (Public Organization) 37 Moo 3, TECHNOPOLIS Klong 5, Klong Luang Pathumthani 12120 Thailand Tel. (662) 577 41 67 t/m 71 Fax (662) 577 19 45 Referentienummer: EU-AIF 08-2006 ISOTRON (THAILAND) LTD Bangpakong Industrial Park (Amata Nakorn) 700/465 Moo 7, Tambon Donhuaroh, Amphur Muang, Chonburi 20000 Thailand Tel. (66) (0) 38 45 84 31 t/m 4 Fax (66) (0) 38 45 84 35",
  "source": "EUR LEX"
}