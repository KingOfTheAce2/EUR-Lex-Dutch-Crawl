{
  "url": "http://www.w3.org/1999/xhtml\">",
  "content": "L_2015068NL.01003601.xml 13.3.2015 NL Publicatieblad van de Europese Unie L 68/36 UITVOERINGSVERORDENING (EU) 2015/418 VAN DE COMMISSIE van 12 maart 2015 tot wijziging van Uitvoeringsverordening (EU) nr. 540/2011 wat betreft de voorwaarden voor de goedkeuring van de werkzame stof Z-13-hexadeceen-11-yn-1-ylacetaat (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2, onder c), Overwegende hetgeen volgt: (1) De werkzame stof Z -13-hexadeceen-11-yn-1-ylacetaat is in bijlage I bij Richtlijn 91/414/EEG van de Raad ( 2 ) opgenomen bij Richtlijn 2008/127/EG van de Commissie ( 3 ) volgens de procedure van artikel 24 ter van Verordening (EG) nr. 2229/2004 van de Commissie ( 4 ) . Sinds de vervanging van Richtlijn 91/414/EEG door Verordening (EG) nr. 1107/2009 wordt deze stof geacht krachtens die verordening te zijn goedgekeurd en is zij opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 5 ) . (2) Overeenkomstig artikel 25 bis van Verordening (EG) nr. 2229/2004 heeft de Europese Autoriteit voor voedselveiligheid (EFSA) op 18 december 2013 haar standpunt over het ontwerpevaluatieverslag voor Z -13-hexadeceen-11-yn-1-ylacetaat ( 6 ) aan de Commissie voorgelegd. De EFSA heeft haar standpunt over Z -13-hexadeceen-11-yn-1-ylacetaat aan de kennisgever meegedeeld. (3) De Commissie heeft de kennisgever verzocht opmerkingen over het ontwerpevaluatieverslag voor Z -13-hexadeceen-11-yn-1-ylacetaat in te dienen. Het ontwerpevaluatieverslag en het standpunt van de EFSA zijn door de lidstaten en de Commissie in het kader van het Permanent Comité voor planten, dieren, levensmiddelen en diervoeders onderzocht en op 12 december 2014 afgerond in de vorm van het evaluatieverslag van de Commissie voor Z -13-hexadeceen-11-yn-1-ylacetaat. (4) Er wordt bevestigd dat de werkzame stof Z -13-hexadeceen-11-yn-1-ylacetaat geacht moet worden krachtens Verordening (EG) nr. 1107/2009 te zijn goedgekeurd. (5) Overeenkomstig artikel 13, lid 2, juncto artikel 6 van Verordening (EG) nr. 1107/2009 en in het licht van de huidige wetenschappelijke en technische kennis moeten de goedkeuringsvoorwaarden voor Z -13-hexadeceen-11-yn-1-ylacetaat worden gewijzigd. Er moet met name om verdere bevestigende informatie worden gevraagd. (6) De bijlage bij Uitvoeringsverordening (EU) nr. 540/2011 moet daarom dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) nr. 540/2011 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 maart 2015. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 3 ) Richtlijn 2008/127/EG van de Commissie van 18 december 2008 tot wijziging van Richtlijn 91/414/EEG van de Raad teneinde verscheidene werkzame stoffen op te nemen ( PB L 344 van 20.12.2008, blz. 89 ). ( 4 ) Verordening (EG) nr. 2229/2004 van de Commissie van 3 december 2004 houdende nadere bepalingen voor de uitvoering van de vierde fase van het werkprogramma als bedoeld in artikel 8, lid 2, van Richtlijn 91/414/EEG van de Raad ( PB L 379 van 24.12.2004, blz. 13 ). ( 5 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 6 ) Conclusion on the peer review of the pesticide risk assessment of the active substance Z -13-hexadecen-11-yn-1-yl acetate. EFSA Journal 2014; 12(12):3526. Online beschikbaar op: www.efsa.europa.eu/efsajournal.htm BIJLAGE In deel A van de bijlage bij Uitvoeringsverordening (EU) nr. 540/2011 wordt nummer 258 over de werkzame stof Z -13-hexadeceen-11-yn-1-ylacetaat vervangen door: Nummer Benaming, identificatienummers IUPAC-benaming Zuiver-heid Datum van goedkeuring Geldigheidsduur Specifieke bepalingen „258 Z -13-hexadeceen-11-yn-1-ylacetaat CAS-nr.: 78617-58-0 CIPAC-nr.: 974 Z -13-hexadeceen-11-yn-1-ylacetaat ≥ 75 % 1 september 2009 31 augustus 2019 DEEL A Mag alleen worden toegelaten voor gebruik als lokstof. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over Z -13-hexadeceen-11-yn-1-ylacetaat (SANCO/2649/2008) (en met name met de aanhangsels I en II), dat door het Permanent Comité voor planten, dieren, levensmiddelen en diervoeders is goedgekeurd. De gebruiksvoorwaarden moeten, indien nodig, risicobeperkende maatregelen omvatten. De kennisgever moet bevestigende informatie verstrekken over: 1. de specificatie van het technische materiaal zoals commercieel vervaardigd, waaronder informatie over alle relevante onzuiverheden; 2. de risicobeoordeling van de blootstelling van toedieners, werknemers en omstanders; 3. de lotgevallen en het gedrag van de stof in het milieu; 4. de risicobeoordeling van de blootstelling van niet-doelorganismen. De kennisgever moet uiterlijk op 30 juni 2015 de in punt 1 bedoelde informatie en uiterlijk op 31 december 2016 de in de punten 2, 3 en 4 bedoelde informatie indienen bij de Commissie, de lidstaten en de EFSA.”",
  "source": "EUR LEX"
}