{
  "url": "http://www.w3.org/1999/xhtml\">",
  "content": "L_2008286NL.01004501.xml 29.10.2008 NL Publicatieblad van de Europese Unie L 286/45 BESLUIT VAN DE RAAD van 8 juli 2008 betreffende de ondertekening en de voorlopige toepassing van een Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds, om rekening te houden met de toetreding van de Republiek Bulgarije en Roemenië tot de Europese Unie (2008/800/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, Gelet op de aan het Toetredingsakte van Bulgarije en Roemenië, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 23 oktober 2006 heeft de Raad de Commissie gemachtigd namens de Gemeenschap en haar lidstaten onderhandelingen te openen met de Republiek Kroatië met het oog op de sluiting van een Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds, om rekening te houden met de toetreding van de Republiek Bulgarije en Roemenië tot de Europese Unie. (2) Deze onderhandelingen zijn met succes afgerond, en onder voorbehoud van de sluiting ervan op een later tijdstip, dient het protocol namens de Gemeenschap te worden ondertekend. (3) Het protocol is voorlopig van toepassing met ingang van 1 augustus 2007, BESLUIT: Artikel 1 De voorzitter van de Raad wordt gemachtigd de persoon of de personen aan te wijzen die bevoegd is/zijn namens de Europese Gemeenschap over te gaan tot ondertekening van het Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds, om rekening te houden met de toetreding van de Republiek Bulgarije en Roemenië tot de Europese Unie, zulks onder voorbehoud van sluiting ervan op een later tijdstip. Artikel 2 In afwachting van zijn inwerkingtreding is het protocol met ingang van 1 augustus 2007 voorlopig van toepassing. De tekst van het protocol is aan dit besluit gehecht. Gedaan te Brussel, 8 juli 2008. Voor de Raad De voorzitster C. LAGARDE",
  "source": "EUR LEX"
}