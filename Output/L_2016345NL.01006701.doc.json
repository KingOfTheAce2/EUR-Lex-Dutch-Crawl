{
  "url": "http://www.w3.org/1999/xhtml\">",
  "content": "L_2016345NL.01006701.xml 20.12.2016 NL Publicatieblad van de Europese Unie L 345/67 UITVOERINGSBESLUIT (EU) 2016/2317 VAN DE COMMISSIE van 16 december 2016 tot wijziging van Beschikking 2008/294/EG en Uitvoeringsbesluit 2013/654/EU met het oog op de vereenvoudiging van het gebruik van mobielecommunicatiediensten aan boord van vliegtuigen (MCA-diensten) in de Unie (Kennisgeving geschied onder nummer C(2016) 8413) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking nr. 676/2002/EG van het Europees Parlement en de Raad van 7 maart 2002 inzake een regelgevingskader voor het radiospectrumbeleid in de Europese Gemeenschap (radiospectrumbeschikking) ( 1 ) , en met name artikel 4, lid 3, Overwegende hetgeen volgt: (1) In Beschikking 2008/294/EG van de Commissie ( 2 ) zijn de technische en operationele voorwaarden vastgelegd waaraan moet zijn voldaan om het gebruik van GSM, UMTS en LTE aan boord van vliegtuigen (MCA-diensten) toe te staan in de Europese Unie. (2) Krachtens de huidige wetgeving moet de MCA-apparatuur aan boord van vliegtuigen zijn voorzien van een netwerkbesturingseenheid (Network Control Unit, NCU) om te voorkomen dat mobiele eindapparatuur aan boord van vliegtuigen verbinding krijgt met terrestrische mobielecommunicatienetwerken. (3) Op 7 oktober 2015 heeft de Commissie overeenkomstig artikel 4, lid 2, van Beschikking nr. 676/2002/EG een mandaat verstrekt aan de Europese Conferentie van post- en telecommunicatieadministraties („de CEPT”) om technische studies te verrichten met als doel te bepalen of de verplichting om de NCU te gebruiken aan boord van vliegtuigen met MCA gehandhaafd moet worden. (4) Ingevolge dit mandaat heeft de CEPT op 17 november 2016 verslag 63 aangenomen, waarin wordt geconcludeerd dat het mogelijk is om het gebruik van een NCU facultatief te maken voor GSM- en LTE-systemen, aangezien MCA-diensten zonder NCU een redelijke bescherming waarborgen tegen interferentie met terrestrische netwerken. (5) Overeenkomstig de conclusies van het CEPT-verslag is het niet meer nodig een NCU te gebruiken om te voorkomen dat mobiele eindapparatuur verbinding krijgt met terrestrische mobiele netwerken die actief zijn in de band 2 570-2 690 MHz. Artikel 2 van Uitvoeringsbesluit 2013/654/EU van de Commissie ( 3 ) is bijgevolg achterhaald en moet worden geschrapt. (6) Wat UMTS-systemen betreft, heeft de CEPT evenwel geconcludeerd dat een NCU noodzakelijk blijft om verbindingen tussen terrestrische UMTS-netwerken en gebruikersapparatuur aan boord van vliegtuigen te voorkomen. Uit onderzoek blijkt dat dergelijke verbindingen kunnen leiden tot een gedeeltelijke en tijdelijke capaciteitsvermindering van de verbindings- en aangrenzende cellen aan de grond. De andere oplossing om de signalen die de cabine binnen- en buitenkomen, te verzwakken en om ongewenste verbindingen te voorkomen, bestaat erin de vliegtuigromp te voorzien van voldoende afscherming. (7) De evaluatie van de technische MCA-specificaties moet worden voortgezet om ervoor te zorgen dat ze gelijke tred blijven houden met de technologische vooruitgang. (8) De in dit besluit vervatte maatregelen zijn in overeenstemming met het advies van het Radiospectrumcomité, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2008/294/EG wordt vervangen door de bijlage bij dit besluit. Artikel 2 Artikel 2 van Uitvoeringsbesluit 2013/654/EU wordt geschrapt. Artikel 3 Dit besluit is gericht tot de lidstaten. Gedaan te Brussel, 16 december 2016. Voor de Commissie Günther H. OETTINGER Lid van de Commissie ( 1 ) PB L 108 van 24.4.2002, blz. 1 . ( 2 ) Beschikking 2008/294/EG van de Commissie van 7 april 2008 betreffende geharmoniseerde spectrumgebruiksvoorwaarden voor mobielecommunicatiediensten aan boord van vliegtuigen (MCA-diensten) in de Gemeenschap ( PB L 98 van 10.4.2008, blz. 19 ). ( 3 ) Uitvoeringsbesluit 2013/654/EU van de Commissie van 12 november 2013 tot wijziging van Beschikking 2008/294/EG teneinde daarin aanvullende toegangstechnologieën en frequentiebanden voor mobielecommunicatiediensten aan boord van vliegtuigen (MCA-diensten) op te nemen ( PB L 303 van 14.11.2013, blz. 48 ). BIJLAGE 1. Voor MCA-diensten toegestane frequentiebanden en systemen Tabel 1 Type Frequentie Systeem GSM 1 800 1 710 -1 785  MHz (uplink) 1 805 -1 880  MHz (downlink) GSM conform de door ETSI gepubliceerde GSM-normen, met name EN 301 502, EN 301 511 en EN 302 480, of equivalente specificaties. UMTS 2 100 (FDD) 1 920 -1 980  MHz (uplink) 2 110 -2 170  MHz (downlink) UMTS conform de door ETSI gepubliceerde UMTS-normen, met name EN 301 908-1, EN 301 908-2, EN 301 908-3 en EN 301 908 -11, of equivalente specificaties. LTE 1 800 (FDD) 1 710 -1 785  MHz (uplink) 1 805 -1 880  MHz (downlink) LTE conform de door ETSI gepubliceerde LTE-normen, met name EN 301 908-1, EN 301 908-13, EN 301 908-14 en EN 301 908-15, of equivalente specificaties. 2. Voorkoming van verbindingen tussen mobiele eindapparatuur en netwerken aan de grond Er moet worden voorkomen dat mobiele eindapparatuur met een ontvangst binnen de in tabel 2 vermelde frequentiebanden verbinding krijgt met mobiele UMTS-netwerken aan de grond: — door het MCA-systeem te voorzien van een netwerkbesturingseenheid (NCU), waarmee de hoorbaarheidsdrempel in de cabine in de ontvangstfrequenties voor mobiele communicatie wordt verhoogd, en/of — door afscherming van de vliegtuigromp om het signaal dat de romp binnen- en buitenkomt verder te verzwakken. Tabel 2 Frequentiebanden (MHz) Systemen aan de grond 925-960 MHz UMTS (en GSM, LTE) 2 110 -2 170  MHz UMTS (en LTE) MCA-exploitanten kunnen eveneens besluiten een NCU toe te passen binnen de in tabel 3 vermelde frequentiebanden. Tabel 3 Frequentiebanden (MHz) Systemen aan de grond 460-470 MHz LTE ( 1 ) 791-821 MHz LTE 1 805 -1 880  MHz LTE en GSM 2 620 -2 690  MHz LTE 2 570 -2 620  MHz LTE 3. Technische parameters a) Equivalent isotroop uitgestraald vermogen (e.i.r.p.), buiten het vliegtuig, van de NCU/het vliegtuig-BTS/de Node B van het vliegtuig Tabel 4 Het totale e.i.r.p., buiten het vliegtuig, van de NCU/het vliegtuig-BTS/de Node B van het vliegtuig mag niet hoger zijn dan: Hoogte boven de grond (m) Maximaal e.i.r.p. van het systeem buiten het vliegtuig in dBm/kanaal NCU Vliegtuig-BTS/Node B van het vliegtuig Vliegtuig-BTS/Node B van het vliegtuig en NCU Band: 900 MHz Band: 1 800  MHz Band: 2 100  MHz Bandbreedte van het kanaal = 3,84 MHz Bandbreedte van het kanaal = 200 kHz Bandbreedte van het kanaal = 3,84 MHz 3 000 – 6,2 – 13,0 1,0 4 000 – 3,7 – 10,5 3,5 5 000 – 1,7 – 8,5 5,4 6 000 – 0,1 – 6,9 7,0 7 000 1,2 – 5,6 8,3 8 000 2,3 – 4,4 9,5 b) Equivalent isotroop uitgestraald vermogen (e.i.r.p.), buiten het vliegtuig, van het eindapparaat aan boord Tabel 5 Het e.i.r.p., buiten het vliegtuig, van het mobiele eindapparaat mag niet meer bedragen dan: Hoogte boven de grond (m) Maximaal e.i.r.p., buiten het vliegtuig, van het mobiele GSM-eindapparaat in dBm/200 kHz Maximaal e.i.r.p., buiten het vliegtuig, van het mobiele LTE-eindapparaat in dBm/5 MHz Maximaal e.i.r.p., buiten het vliegtuig, van het mobiele UMTS-eindapparaat in dBm/3,84 MHz GSM 1 800  MHz LTE 1 800  MHz UMTS 2 100  MHz 3 000 – 3,3 1,7 3,1 4 000 – 1,1 3,9 5,6 5 000 0,5 5 7 6 000 1,8 5 7 7 000 2,9 5 7 8 000 3,8 5 7 Indien MCA-exploitanten besluiten een NCU toe te passen binnen de in tabel 3 vermelde frequentiebanden, zijn de in tabel 6 opgenomen maximumwaarden van toepassing op het totale e.i.r.p. buiten het vliegtuig, van de NCU/het vliegtuig-BTS/de Node B van het vliegtuig, in combinatie met de in tabel 4 vermelde waarden. Tabel 6 Hoogte boven de grond (m) Maximaal e.i.r.p. buiten het vliegtuig, van de NCU/het vliegtuig-BTS/de Node B van het vliegtuig 460-470 MHz 791-821 MHz 1 805 -1 880  MHz 2 570 -2 690  MHz dBm/1,25 MHz dBm/10 MHz dBm/200 kHz dBm/4,75 MHz 3 000 – 17,0 – 0,87 – 13,0 1,9 4 000 – 14,5 1,63 – 10,5 4,4 5 000 – 12,6 3,57 – 8,5 6,3 6 000 – 11,0 5,15 – 6,9 7,9 7 000 – 9,6 6,49 – 5,6 9,3 8 000 – 8,5 7,65 – 4,4 10,4 c) Operationele voorschriften I. De minimumhoogte boven de grond voor transmissies van een actief MCA-systeem moet 3 000 m bedragen. II. Het actieve vliegtuig-BTS moet het transmissievermogen van alle mobiele GSM -eindapparaten die uitzenden in de 1 800 MHz-band beperken tot een nominale waarde van 0 dBm/200 kHz in alle stadia van communicatie, inclusief de eerste toegang. III. De actieve Node B van het vliegtuig moet het transmissievermogen van alle mobiele LTE -eindapparaten die uitzenden in de 1 800 MHz-band beperken tot een nominale waarde van 5 dBm/5 MHz in alle stadia van communicatie. IV. De actieve Node B van het vliegtuig moet het transmissievermogen van alle mobiele UMTS -eindapparaten die uitzenden in de 2 100 MHz-band beperken tot een nominale waarde van — 6 dBm/3,84 MHz in alle stadia van communicatie, en het maximale aantal gebruikers mag niet groter zijn dan 20. ( 1 ) Op nationaal niveau kunnen overheidsdiensten LTE-technologie gebruiken voor diverse toepassingen, zoals BB-PPDR, BB-PMR of mobiele netwerken.",
  "source": "EUR LEX"
}