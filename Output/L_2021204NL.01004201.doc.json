{
  "url": "http://www.w3.org/1999/xhtml\">",
  "content": "L_2021204NL.01004201.xml 10.6.2021 NL Publicatieblad van de Europese Unie L 204/42 UITVOERINGSBESLUIT (EU) 2021/936 VAN DE COMMISSIE van 3 juni 2021 betreffende de ter ondersteuning van Verordening (EU) 2019/2023 en Gedelegeerde Verordening (EU) 2019/2014 opgestelde geharmoniseerde normen voor huishoudelijke wasmachines en huishoudelijke was-droogcombinaties DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) en met name artikel 10, lid 6, Overwegende hetgeen volgt: (1) Overeenkomstig artikel 9, lid 2, van Richtlijn 2009/125/EG van het Europees Parlement en de Raad ( 2 ) moeten de lidstaten een product waarvoor geharmoniseerde normen zijn toegepast waarvan de referentienummers in het Publicatieblad van de Europese Unie zijn bekendgemaakt, beschouwen als zijnde in overeenstemming met alle relevante voorschriften van de toepasselijke uitvoeringsmaatregel waarop die normen betrekking hebben. In artikel 4 van en bijlage III bij Verordening (EU) 2019/2023 van de Commissie ( 3 ) zijn de toepasselijke metings- en berekeningsvoorschriften voor huishoudelijke wasmachines en huishoudelijke was-droogcombinaties opgenomen. (2) Overeenkomstig artikel 13 van Verordening (EU) 2017/1369 van het Europees Parlement en de Raad ( 4 ) maakt de Commissie, nadat krachtens artikel 16 van die verordening een gedelegeerde handeling is vastgesteld waarin specifieke voorschriften betreffende de etikettering zijn vastgelegd, in het Publicatieblad van de Europese Unie de referenties bekend van de geharmoniseerde normen die voldoen aan de desbetreffende metings- en berekeningsvoorschriften van de gedelegeerde handeling. Wanneer dergelijke geharmoniseerde normen bij de conformiteitsbeoordeling van een product worden toegepast, wordt het model verondersteld conform te zijn aan de toepasselijke metings- en berekeningsvoorschriften van de gedelegeerde handeling. In artikel 3 van en bijlage IV bij Gedelegeerde Verordening (EU) 2019/2014 van de Commissie ( 5 ) zijn de toepasselijke metings- en berekeningsvoorschriften voor huishoudelijke wasmachines en huishoudelijke was-droogcombinaties opgenomen. (3) Bij Uitvoeringsbesluit C(2020) 4329 ( 6 ) heeft de Commissie het Europees Comité voor Normalisatie (CEN), het Europees Comité voor elektrotechnische normalisatie (Cenelec) en het Europees Instituut voor telecommunicatienormen (ETSI) verzocht om bestaande geharmoniseerde normen inzake huishoudelijke afwasmachines, huishoudelijke wasmachines en huishoudelijke was-droogcombinaties te herzien ter ondersteuning van de Verordeningen (EU) 2019/2022 en (EU) 2019/2023 en Gedelegeerde Verordeningen (EU) 2019/2017 en (EU) 2019/2014. (4) Op basis van het in Uitvoeringsbesluit C(2020) 4329 geformuleerde verzoek heeft het Cenelec de geharmoniseerde normen EN 60456:2016 en EN 50229:2015 herzien om rekening te houden met de technische en wetenschappelijke vooruitgang. Dit heeft geleid tot de vaststelling van de wijziging EN 60456:2016/A11:2020 en van een nieuwe geharmoniseerde norm EN IEC 62512:2020, zoals gewijzigd bij EN IEC 62512:2020/A11:2020. (5) De Commissie heeft samen met het Cenelec beoordeeld of de geharmoniseerde normen EN 60456:2016, zoals gewijzigd bij EN 60456:2016/A11:2020, en EN IEC 62512:2020, zoals gewijzigd bij EN IEC 62512:2020/A11:2020, voldoen aan het verzoek zoals geformuleerd in Uitvoeringsbesluit C(2020) 4329. (6) De geharmoniseerde normen EN 60456:2016, zoals gewijzigd bij EN 60456:2016/A11:2020, en EN IEC 62512:2020, zoals gewijzigd bij EN IEC 62512:2020/A11:2020, voldoen aan de eisen die zij beogen te bestrijken en die zijn vastgesteld in Verordening (EU) 2019/2023 en Gedelegeerde Verordening (EU) 2019/2014. (7) De punten ZA.4.9 en ZA.4.10 van de geharmoniseerde normen EN 60456:2016 en EN IEC 62512:2020 moeten van de bekendmaking worden uitgesloten, aangezien deze punten verwijzen naar de toepassing van de Europese normalisatieproducten CLC/TS 50577 en CLC/TS 50707:2019. De referentie naar Europese normalisatieproducten in een geharmoniseerde norm is onverenigbaar met de aard van geharmoniseerde normen. De Europese normalisatieproducten en geharmoniseerde normen, zoals gedefinieerd in artikel 2, leden 1 en 2, van Verordening (EU) nr. 1025/2012, zijn twee verschillende instrumenten die andere doelstellingen dienen. Dergelijke referenties zouden ook niet aansluiten op het in Uitvoeringsbesluit C(2020) 4329 geformuleerde verzoek dat alleen geharmoniseerde normen omvat. (8) De kolom “Remarks/Notes*” van tabel ZZA.1 in de geharmoniseerde normen EN 60456:2016 en EN IEC 62512:2020 voor de toepassing van Gedelegeerde Verordening (EU) 2019/2014 en de kolom “Remarks/Notes*” van tabel ZZB.1 in die normen voor de toepassing van Verordening (EU) 2019/2023 moeten van de bekendmaking worden uitgesloten wegens inconsistentie van die kolommen met de eisen in het normatieve hoofdgedeelte van de normen en wegens de rechtsonzekerheid die voortkomt uit de interpretatie van het rechtsgevolg van een vermoeden van conformiteit dat in de voetnoot bij die kolommen is opgenomen. (9) Daarom is het passend de referenties van de geharmoniseerde normen EN 60456:2016, zoals gewijzigd bij EN 60456:2016/A11:2020, en EN IEC 62512:2020, zoals gewijzigd bij EN IEC 62512:2020/A11:2020 met beperkingen bekend te maken in het Publicatieblad van de Europese Unie . (10) De geharmoniseerde norm EN 60456:2016, zoals gewijzigd bij EN 60456:2016/A11:2020, vervangt de geharmoniseerde normen EN 60456:2016 en EN 60704-2-4:2012, zoals bekendgemaakt bij Mededeling 2016/C 416/01 van de Commissie ( 7 ) . De geharmoniseerde norm EN IEC 62512:2020, zoals gewijzigd bij EN IEC 62512:2020/A11:2020, vervangt de geharmoniseerde normen EN 50229:2015, zoals gerectificeerd bij EN 50229:2015/AC:2016, zoals bekendgemaakt bij Mededeling 2016/C 416/02 van de Commissie ( 8 ) . Deze mededelingen moeten derhalve worden ingetrokken. (11) Door naleving van een geharmoniseerde norm wordt vanaf de datum van bekendmaking van de referentie van deze norm in het Publicatieblad van de Europese Unie een vermoeden van conformiteit gevestigd met de overeenkomstige eisen die in de harmonisatiewetgeving van de Unie zijn opgenomen. Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 De ter ondersteuning van Gedelegeerde Verordening (EU) 2019/2014 opgestelde en in de lijst in bijlage I bij dit besluit opgenomen geharmoniseerde normen voor huishoudelijke wasmachines en huishoudelijke was-droogcombinaties worden hierbij met een beperking bekendgemaakt in het Publicatieblad van de Europese Unie . De ter ondersteuning van Gedelegeerde Verordening (EU) 2019/2023 opgestelde en in de lijst in bijlage II bij dit besluit opgenomen geharmoniseerde normen voor huishoudelijke wasmachines en huishoudelijke was-droogcombinaties worden hierbij met een beperking bekendgemaakt in het Publicatieblad van de Europese Unie . Artikel 2 Mededelingen 2016/C 416/01 en 2016/C 416/02 worden ingetrokken. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 3 juni 2021. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2009/125/EG van het Europees Parlement en de Raad van 21 oktober 2009 betreffende de totstandbrenging van een kader voor het vaststellen van eisen inzake ecologisch ontwerp voor energiegerelateerde producten ( PB L 285 van 31.10.2009, blz. 10 ). ( 3 ) Verordening (EU) 2019/2023 van de Commissie van 1 oktober 2019 tot vaststelling van eisen inzake ecologisch ontwerp voor huishoudelijke wasmachines en huishoudelijke was-droogcombinaties overeenkomstig Richtlijn 2009/125/EG van het Europees Parlement en de Raad, tot wijziging van Verordening (EG) nr. 1275/2008 van de Commissie en tot intrekking van Verordening (EU) nr. 1015/2010 van de Commissie ( PB L 315 van 5.12.2019, blz. 285 ). ( 4 ) Verordening (EU) 2017/1369 van het Europees Parlement en de Raad van 4 juli 2017 tot vaststelling van een kader voor energie-etikettering en tot intrekking van Richtlijn 2010/30/EU ( PB L 198 van 28.7.2017, blz. 1 ). ( 5 ) Gedelegeerde Verordening (EU) 2019/2014 van de Commissie van 11 maart 2019 tot aanvulling van Verordening (EU) 2017/1369 van het Europees Parlement en de Raad met betrekking tot de energie-etikettering van huishoudelijke wasmachines en huishoudelijke was-droogcombinaties en tot intrekking van Gedelegeerde Verordening (EU) nr. 1061/2010 van de Commissie en Richtlijn 96/60/EG van de Commissie ( PB L 315 van 5.12.2019, blz. 29 ). ( 6 ) Uitvoeringsbesluit C(2020) 4329 van de Commissie van 1 juli 2020 inzake een normalisatieverzoek aan het Europees Comité voor Normalisatie, het Europees Comité voor elektrotechnische normalisatie en het Europees Instituut voor telecommunicatienormen wat betreft eisen inzake ecologisch ontwerp en energie-etikettering voor huishoudelijke afwasmachines, huishoudelijke wasmachines en huishoudelijke was-droogcombinaties ter ondersteuning van de Verordeningen (EU) 2019/2022 en (EU) 2019/2023 van de Commissie en Gedelegeerde Verordeningen (EU) 2019/2017 en (EU) 2019/2014 van de Commissie. ( 7 ) Mededeling van de Commissie in het kader van de uitvoering van Verordening (EU) nr. 1015/2010 van de Commissie tot uitvoering van Richtlijn 2009/125/EG van het Europees Parlement en de Raad betreffende eisen inzake ecologisch ontwerp voor huishoudelijke wasmachines en van Gedelegeerde Verordening (EU) nr. 1061/2010 van de Commissie houdende aanvulling van Richtlijn 2010/30/EU van het Europees Parlement en de Raad met betrekking tot de energie-etikettering van huishoudelijke wasmachines (Bekendmaking van titels en referentienummers van geharmoniseerde normen in het kader van de harmonisatiewetgeving van de Unie) ( PB C 416 van 11.11.2016, blz. 1 ). ( 8 ) Mededeling van de Commissie in het kader van de uitvoering van Richtlijn 96/60/EG van de Commissie houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke was-droogcombinaties betreft (Bekendmaking van titels en referentienummers van geharmoniseerde normen in het kader van de harmonisatiewetgeving van de Unie) ( PB C 416 van 11.11.2016, blz. 3 ). BIJLAGE I De ter ondersteuning van Gedelegeerde Verordening (EU) 2019/2014 opgestelde geharmoniseerde normen Nr. Referentie van de norm 1. EN 60456:2016 Wasmachines voor huishoudelijk gebruik — Methoden voor het meten van de gebruikseigenschappen EN 60456:2016/A11:2020 Beperking: deze bekendmaking heeft geen betrekking op de volgende delen van de norm: a) de punten ZA.4.9 en ZA.4.10; b) de kolom “Remarks/Notes*” bij tabel ZZA.1. 2. EN IEC 62512:2020 Elektrische was-droogcombinaties voor huishoudelijk gebruik — Methoden voor het meten van de gebruikseigenschappen EN ISO 62512:2020/A11:2020 Beperking: deze bekendmaking heeft geen betrekking op de volgende delen van de norm: a) de punten ZA.4.9 en ZA.4.10; b) de kolom “Remarks/Notes*” bij tabel ZZA.1. BIJLAGE II De ter ondersteuning van Verordening (EU) 2019/2023 opgestelde geharmoniseerde normen Nr. Referentie van de norm 1. EN 60456:2016 Wasmachines voor huishoudelijk gebruik — Methoden voor het meten van de gebruikseigenschappen EN 60456:2016/A11:2020 Beperking: deze bekendmaking heeft geen betrekking op de volgende delen van de norm: a) de punten ZA.4.9 en ZA.4.10; b) de kolom “Remarks/Notes*” bij tabel ZZB.1. 2. EN IEC 62512:2020 Elektrische was-droogcombinaties voor huishoudelijk gebruik — Methoden voor het meten van de gebruikseigenschappen EN ISO 62512:2020/A11:2020 Beperking: deze bekendmaking heeft geen betrekking op de volgende delen van de norm: a) de punten ZA.4.9 en ZA.4.10; b) de kolom “Remarks/Notes*” bij tabel ZZB.1.",
  "source": "EUR LEX"
}