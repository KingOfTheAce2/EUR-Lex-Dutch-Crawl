{
  "url": "http://www.w3.org/1999/xhtml\">",
  "content": "L_2005201NL.01004001.xml 2.8.2005 NL Publicatieblad van de Europese Unie L 201/40 VERORDENING (EG) Nr. 1272/2005 VAN DE COMMISSIE van 1 augustus 2005 tot wijziging van Verordening (EG) nr. 314/2004 van de Raad betreffende bepaalde beperkende maatregelen tegen Zimbabwe DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 314/2004 van 19 februari 2004 inzake bepaalde beperkende maatregelen tegen Zimbabwe ( 1 ) , en met name op artikel 11, onder b), Overwegende hetgeen volgt: (1) In bijlage III bij Verordening (EG) nr. 314/2004 worden de personen genoemd van wie de tegoeden en economische middelen krachtens die verordening worden bevroren. (2) Bij Besluit 2005/592/GBVB van de Raad ( 2 ) wordt de bijlage bij Gemeenschappelijk Standpunt 2004/161/GBVB ( 3 ) gewijzigd. Bijlage III bij Verordening (EG) nr. 314/2004 dient daarom dienovereenkomstig te worden gewijzigd. (3) Teneinde de effectiviteit van de maatregelen waarin deze verordening voorziet te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 314/2004 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, op 1 augustus 2005. Voor de Commissie Eneko LAND√ÅBURU Directeur-generaal Buitenlandse betrekkingen ( 1 ) PB L 55 van 24.2.2004, blz. 1 . Verordening laatstelijk gewijzigd bij Verordening (EG) nr. 898/2005 van de Commissie ( PB L 153 van 16.6.2005, blz. 9 ). ( 2 ) PB L 200 van 30.7.2005, blz. 98 . ( 3 ) PB L 50 van 20.2.2004, blz. 66 . BIJLAGE Bijlage III bij Verordening (EG) nr. 314/2004 wordt als volgt gewijzigd: De volgende natuurlijke personen worden toegevoegd: 1) Sekesai Makwavarara, waarnemend burgemeester van Harare (ZANU-PF). 2) Edmore Veterai, senior assistent-politiecommissaris, officier met het bevel over Harare 3) Munyaradzi Musariri, assistent-politiecommissaris 4) Wayne Bvudzijena, assistent-politiecommissaris 5) Partson Mbiriri, permanent secretaris, Ministerie van Lokaal bestuur, openbare werken en stadsontwikkeling 6) Melusi (Mike) Matshiya, permanent secretaris, Ministerie van Binnenlandse zaken.",
  "source": "EUR LEX"
}