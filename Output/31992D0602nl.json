{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0602:NL:HTML\">",
  "content": "EUR-Lex - 31992D0602 - NL Avis juridique important | 31992D0602 92/602/EEG: Besluit van de Raad van 21 december 1992 betreffende de sluiting van de Overeenkomst tussen de Europese Economische Gemeenschap en de Republiek Letland inzake handel en commerciële en economische samenwerking Publicatieblad Nr. L 403 van 31/12/1992 blz. 0010 - 0010 Bijzondere uitgave in het Fins: Hoofdstuk 11 Deel 20 blz. 0107 Bijzondere uitgave in het Zweeds: Hoofdstuk 11 Deel 20 blz. 0107 BESLUIT VAN DE RAAD van 21 december 1992  betreffende de sluiting van de Overeenkomst tussen de Europese Economische Gemeenschap en de  Republiek Letland inzake handel en commerciële en economische samenwerking (92/602/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de  artikelen 113 en 235, Gezien het voorstel van de Commissie, Gezien het advies van het Europees Parlement (1), Overwegende dat de sluiting van de Overeenkomst tussen de Europese Economische Gemeenschap en de  Republiek Letland inzake handel en commerciële en economische samenwerking noodzakelijk is voor de  totstandbrenging van de doelstellingen van de Gemeenschap op het gebied van de buitenlandse  economische betrekkingen; dat deze Overeenkomst dient te worden goedgekeurd; Overwegende dat sommige in de Overeenkomst vastgestelde maatregelen voor economische samenwerking,  inzonderheid de maatregelen op het gebied van het gemeenschappelijk handelsbeleid, buiten de in het  Verdrag vastgelegde bevoegdheden vallen, BESLUIT: Artikel 1 De Overeenkomst tussen de Europese Economische Gemeenschap en de  Republiek Letland inzake handel en commerciële en economische samenwerking wordt namens de  Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad verricht namens de Gemeenschap de kennisgeving bedoeld in  artikel 21 van de Overeenkomst (2). Artikel 3 De Commissie, bijgestaan door de vertegenwoordigers van de Lid-Staten, vertegenwoordigt  de Gemeenschap in het bij artikel 18 van de Overeenkomst ingestelde Gemengd Comité. Gedaan te Brussel, 21 december 1992. Voor de Raad De Voorzitter D. HURD (1) Advies uitgebracht op 18 december 1992  (nog niet verschenen in het Publikatieblad). (2) Zie bladzijde 29 van dit Publikatieblad.",
  "source": "EUR LEX"
}