{
  "url": "http://www.w3.org/1999/xhtml\"><!--",
  "content": "L_2015056NL.01006801.xml 27.2.2015 NL Publicatieblad van de Europese Unie L 56/68 UITVOERINGSBESLUIT (EU) 2015/315 VAN DE COMMISSIE van 25 februari 2015 met betrekking tot bepaalde beschermende maatregelen in verband met hoogpathogene aviaire influenza van het subtype H5N8 in Duitsland (Kennisgeving geschied onder nummer C(2015) 1004) (Slechts de tekst in de Duitse taal is authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 89/662/EEG van de Raad van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt ( 1 ) , en met name artikel 9, lid 4, Gezien Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt ( 2 ) , en met name artikel 10, lid 4, Overwegende hetgeen volgt: (1) Aviaire influenza is een virale infectieziekte bij vogels, waaronder pluimvee. Infecties met aviaire-influenzavirussen bij gedomesticeerd pluimvee veroorzaken twee hoofdvormen van de ziekte met een verschillende virulentie. De laagpathogene vorm leidt in de regel slechts tot milde symptomen, terwijl de hoogpathogene vorm bij de meeste pluimveesoorten een zeer hoge sterfte veroorzaakt. Die ziekte kan ernstige gevolgen hebben voor de rentabiliteit van de pluimveehouderij. (2) Aviaire influenza wordt vooral bij vogels aangetroffen, maar onder bepaalde omstandigheden kan de infectie ook bij mensen voorkomen, al is die kans in de regel erg klein. (3) Bij een uitbraak van aviaire influenza bestaat het risico dat de ziekteverwekker wordt verspreid naar andere bedrijven waar pluimvee of andere in gevangenschap levende vogels worden gehouden. De ziekte kan zich door de handel in levende vogels of producten daarvan dus ook van de ene lidstaat naar de andere of naar derde landen verspreiden. (4) Richtlijn 2005/94/EG van de Raad ( 3 ) bevat bepaalde preventieve maatregelen inzake het toezicht op en de vroegtijdige detectie van aviaire influenza alsook de minimale bestrijdingsmaatregelen die bij een uitbraak van aviaire influenza onder pluimvee of andere in gevangenschap levende vogels moeten worden genomen. Die richtlijn voorziet bij een uitbraak van hoogpathogene aviaire influenza in de instelling van beschermings- en toezichtsgebieden. (5) Duitsland heeft de Commissie in kennis gesteld van twee uitbraken van hoogpathogene aviaire influenza van het subtype H5N8 in niet-commerciële bedrijven in Mecklenburg-Vorpommern waar pluimvee wordt gehouden en heeft onmiddellijk de vereiste maatregelen krachtens Richtlijn 2005/94/EG genomen, waaronder de instelling van beschermings- en toezichtsgebieden, die in de delen A en B van de bijlage bij dit besluit nader worden aangegeven. (6) De Commissie heeft die maatregelen in samenwerking met Duitsland bestudeerd en heeft geconstateerd dat de grenzen van de door de bevoegde autoriteit in die lidstaat ingestelde beschermings- en toezichtsgebieden op voldoende afstand liggen van de bedrijven waar de uitbraken bevestigd zijn. (7) Om te voorkomen dat de handel in de Unie onnodig wordt verstoord en om te vermijden dat derde landen ongerechtvaardigde handelsbelemmeringen opwerpen, moeten de in Duitsland ingestelde beschermings- en toezichtsgebieden met betrekking tot hoogpathogene aviaire influenza snel op EU-niveau worden vastgelegd. (8) Dienovereenkomstig moeten de beschermings- en toezichtsgebieden in Duitsland, waarbinnen de maatregelen op het gebied van de diergezondheid als bepaald in Richtlijn 2005/94/EG worden toegepast, in de bijlage bij dit besluit worden vastgesteld, tezamen met de duur van de desbetreffende regionalisering. (9) De in dit besluit bepaalde maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Duitsland ziet erop toe dat de overeenkomstig artikel 16, lid 1, van Richtlijn 2005/94/EG ingestelde beschermings- en toezichtsgebieden ten minste de gebieden omvatten die in de delen A en B van de bijlage bij dit besluit worden vermeld. Artikel 2 Dit besluit is gericht tot de Bondsrepubliek Duitsland. Gedaan te Brussel, 25 februari 2015. Voor de Commissie Vytenis ANDRIUKAITIS Lid van de Commissie ( 1 ) PB L 395 van 30.12.1989, blz. 13 . ( 2 ) PB L 224 van 18.8.1990, blz. 29 . ( 3 ) Richtlijn 2005/94/EG van de Raad van 20 december 2005 betreffende communautaire maatregelen ter bestrijding van aviaire influenza ( PB L 10 van 14.1.2006, blz. 16 ). BIJLAGE DEEL A Beschermingsgebied als bedoeld in artikel 1: ISO-landencode Lidstaat Code (indien beschikbaar) Naam Datum einde geldigheid overeenkomstig artikel 29 van Richtlijn 2005/94/EG DE Duitsland Postcode Gebied omvattende: 16.2.2015 Mecklenburg-Vorpommern 17389 In de stad Anklam: — het stadsgebied Anklam — het stadsdeel Gellendin 17390 In de gemeente Murchin het stadsdeel Relzow DEEL B Toezichtsgebied als bedoeld in artikel 1: ISO-landencode Lidstaat Code (indien beschikbaar) Naam Datum einde geldigheid overeenkomstig artikel 31 van Richtlijn 2005/94/EG DE Duitsland Postcode Gebied omvattende: 25.2.2015 Mecklenburg-Vorpommern 17389 In de stad Anklam de stadsdelen: — Pelsin — Stretense 17390 In de gemeente Groß Polzin de stadsdelen: — Groß Polzin — Klein Polzin — Konsages — Quilow 17390 In de gemeente Klein Bünzow de stadsdelen: — Groß Bünzow — Klein Bünzow — Klitschendorf — Ramitzow — Salchow 17390 In de gemeente Murchin de stadsdelen: — Johanneshof — Libnow — Murchin — Pinnow 17390 In de gemeente Rubkow de stadsdelen: — Bömitz — Daugzin — Krenzow — Rubkow — Zarrentin 17390 In de gemeente Ziethen de stadsdelen: — Jargelin — Menzlin — Ziethen 17391 In de gemeente Medow het stadsdeel Nerdin 17391 Gemeente Postlow 17391 In de gemeente Stolpe de stadsdelen: — Neuhof — Stolpe an der Peene 17392 Gemeente Blesewitz 17392 Gemeente Butzow 17392 In de gemeente Neuenkirchen de stadsdelen: — Müggenburg — Neuenkirchen 17392 In de gemeente Sarnow het stadsdeel Panschow 17398 Gemeente Bargischow 17398 In de gemeente Bugewitz de stadsdelen: — Bugewitz — Kamp — Lucienhof — Rosenhagen 17398 In de gemeente Ducherow het stadsdeel Busow 17398 Gemeente Neu-Kosenow 17398 Gemeente Rossin 17406 In de gemeente Usedom de stadsdelen: — Kölpin — Zecherin 17440 In de gemeente Buggenhagen de stadsdelen: — Klotzow — Wangelkow",
  "source": "EUR LEX"
}