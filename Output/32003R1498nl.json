{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1498:NL:HTML\">",
  "content": "EUR-Lex - 32003R1498 - NL Avis juridique important | 32003R1498 Verordening (EG) nr. 1498/2003 van de Commissie van 26 augustus 2003 betreffende de opening van aanvullende contingenten voor de invoer in de Gemeenschap in het contingentjaar 2004 van een aantal textielproducten uit bepaalde derde landen die deelnemen aan handelsbeurzen die in november 2003 in de Europese Gemeenschap plaatsvinden Publicatieblad Nr. L 215 van 27/08/2003 blz. 0085 - 0087 Verordening (EG) nr. 1498/2003 van de Commissie van 26 augustus 2003 betreffende de opening van aanvullende contingenten voor de invoer in de Gemeenschap in het contingentjaar 2004 van een aantal textielproducten uit bepaalde derde landen die deelnemen aan handelsbeurzen die in november 2003 in de Europese Gemeenschap plaatsvinden DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 138/2003(2), en met name op artikel 8, Overwegende hetgeen volgt: (1) Onder bepaalde bijzondere omstandigheden kunnen contingenten ter aanvulling van de in bijlage V bij Verordening (EEG) nr. 3030/93 vastgestelde contingenten worden geopend. De Commissie heeft een verzoek ontvangen om aanvullende contingenten ten behoeve van handelsbeurzen die in 2003 plaatsvinden. (2) De afgelopen jaren zijn reeds aanvullende contingenten voor handelsbeurzen voor een aantal derde landen geopend. (3) De aanvullende contingenten mogen uitsluitend worden geopend voor producten die door de exporterende landen op de betreffende handelsbeurs zijn tentoongesteld, voor de hoeveelheden waarvoor op de betrokken beurs contracten zijn ondertekend die zijn gecertificeerd door de bevoegde autoriteiten van de lidstaat waar deze beurs plaatsvindt. (4) Teneinde te voorkomen dat de aanvullende contingenten worden overschreden, is het dienstig te bepalen dat de lidstaat op het grondgebied waarvan de handelsbeurs plaatsvindt, erop toeziet dat de totale hoeveelheid waarvoor gecertificeerde contracten zijn opgesteld, de aanvullende contingenten niet overschrijdt en dat deze lidstaat de Commissie na de sluiting van de handelsbeurs de totale hoeveelheid meedeelt waarvoor dergelijke gecertificeerde contracten werden opgesteld. (5) Het verdient aanbeveling de invoer in de Gemeenschap van producten waarvoor aanvullende contingenten worden geopend, te onderwerpen aan de bepalingen van Verordening (EEG) nr. 3030/93 die van toepassing zijn op de invoer van producten die aan de in bijlage V van de genoemde verordening vastgestelde kwantitatieve beperkingen zijn onderworpen, met uitzondering van die welke verband houden met de flexibiliteit. (6) Aanvragen voor invoervergunningen dienen bovendien vergezeld te gaan van het op de betreffende handelsbeurs ondertekende contract, gecertificeerd door de bevoegde autoriteiten van de lidstaat waar de beurs plaatsvindt. (7) Teneinde ontduiking van deze voorschriften te voorkomen, mogen invoervergunningen uitsluitend worden afgegeven voor producten die vanaf 1 januari 2004 worden verzonden vanuit het leverende land waaruit zij van oorsprong zijn. (8) Het is wenselijk dat deze verordening in werking treedt op de dag volgende op die van haar bekendmaking, teneinde ondernemingen in staat te stellen zo spoedig mogelijk ervan gebruik te maken. (9) De in deze verordening vervatte maatregelen zijn in overeenstemming met het advies van het ComitÃ© textielproducten, HEEFT DE VOLGENDE VERORDENING VASTGESTELD: Artikel 1 De bij Verordening (EEG) nr. 3030/93 vastgestelde kwantitatieve invoerbeperkingen worden aangevuld met aanvullende contingenten voor contingentjaar 2004 ten behoeve van handelsbeurzen die in november 2003 in de Gemeenschap worden gehouden, zoals vermeld in de bijlage. Artikel 2 1. De in artikel 1 bedoelde aanvullende contingenten zijn uitsluitend bestemd voor producten die door het exporterende land op de handelsbeurs zijn tentoongesteld, voor de hoeveelheden waarvoor op de betrokken beurs verkoopcontracten zijn ondertekend die zijn gecertificeerd door de bevoegde autoriteiten van de lidstaat waar deze beurs plaatsvindt. 2. De bevoegde autoriteiten van de lidstaat op het grondgebied waarvan de beurs plaatsvindt, zien erop toe dat de totale hoeveelheden waarvoor gecertificeerde contracten zijn ondertekend, de in de bijlage vastgestelde hoeveelheden niet overschrijden. 3. De betrokken lidstaat deelt de Commissie vanaf 1 januari 2004 de totale hoeveelheid mee waarvoor tijdens de beurs gecertificeerde contracten werden gesloten. Deze informatie wordt uitgesplitst naar leverend land en categorie. Artikel 3 1. Onverminderd het bepaalde in de leden 2 en 3, gelden voor de invoer in de Gemeenschap van producten waarvoor aanvullende contingenten zijn geopend, de bepalingen van Verordening (EEG) nr. 3030/93 die van toepassing zijn op de invoer van producten die aan de in bijlage V van de genoemde verordening vastgestelde kwantitatieve beperkingen zijn onderworpen, met uitzondering van artikel 7. 2. Invoervergunningen worden uitsluitend afgegeven tegen overlegging van een uitvoervergunning, in vak 9 waarvan de handelsbeurs en het jaar waarvoor de vergunning wordt aangevraagd moeten worden vermeld en die vergezeld moet gaan van het origineel van het gecertificeerde contract bedoeld in artikel 2. 3. Invoervergunningen worden uitsluitend afgegeven voor producten die op of na 1 januari 2004 naar de Gemeenschap worden verzonden vanuit het derde land waaruit zij van oorsprong zijn. Artikel 4 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 augustus 2003. Voor de Commissie Pascal Lamy Lid van de Commissie (1) PB L 275 van 8.11.1993, blz. 1. (2) PB L 23 van 28.1.2003, blz. 1. BIJLAGE Aanvullende contingenten voor de op 13 en 14 november 2003 te houden handelsbeurs van Berlijn (De volledige omschrijving van de goederen is opgenomen in bijlage I bij Verordening (EEG) nr. 3030/93) >RUIMTE VOOR DE TABEL>",
  "source": "EUR LEX"
}