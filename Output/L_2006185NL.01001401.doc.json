{
  "url": "http://www.w3.org/1999/xhtml\">",
  "content": "L_2006185NL.01001401.xml 6.7.2006 NL Publicatieblad van de Europese Unie L 185/14 BESLUIT VAN DE RAAD EN DE COMMISSIE van 21 februari 2005 betreffende de sluiting van het Protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Georgië, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2006/455/EG, Euratom) DE RAAD VAN DE EUROPESE UNIE, EN DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste zin, en de artikelen 55, 57, lid 2, 71, 80, lid 2, 93, 94, 133 en 181 A, in samenhang met artikel 300, lid 2, tweede zin, en artikel 300, lid 3, eerste alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gelet op het Toetredingsverdrag 2003, en met name op artikel 2, lid 3, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Gezien het advies van het Europees Parlement, ( 1 ) Gezien de goedkeuring door de Raad krachtens artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het Protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Georgië, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie werd namens de Europese Gemeenschappen en hun lidstaten op 30 april 2004 ondertekend. (2) In afwachting van zijn inwerkingtreding is het protocol op voorlopige basis toegepast met ingang van 1 mei 2004. (3) Het protocol moet worden goedgekeurd, BESLUITEN: Artikel 1 Het Protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Georgië, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie, wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. De tekst van het protocol is aan dit besluit gehecht ( 2 ) . Artikel 2 De voorzitter van de Raad verricht namens de Gemeenschap en haar lidstaten de in artikel 4 van het protocol bedoelde kennisgeving. De voorzitter van de Commissie verricht tegelijkertijd de bedoelde kennisgeving namens de Europese Gemeenschap voor Atoomenergie. Gedaan te Brussel, 21 februari 2005. Voor de Raad De voorzitter J. ASSELBORN Voor de Commissie De voorzitter J. M. BARROSO ( 1 ) Advies uitgebracht op 26 oktober 2004 (nog niet verschenen in het Publicatieblad). ( 2 ) Zie bladzijde 10 vand dit Publicatieblad.",
  "source": "EUR LEX"
}