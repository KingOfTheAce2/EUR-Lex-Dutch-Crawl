{
  "url": "http://www.w3.org/1999/xhtml\">",
  "content": "L_2018240NL.01006701.xml 25.9.2018 NL Publicatieblad van de Europese Unie L 240/67 WIJZIGINGEN VAN HET REGLEMENT VOOR DE PROCESVOERING VAN HET GERECHT HET GERECHT, Gezien het Verdrag betreffende de werking van de Europese Unie, en met name artikel 254, vijfde alinea, Gezien het Verdrag tot oprichting van de Europese Gemeenschap voor Atoomenergie, en met name artikel 106 bis, lid 1, Gezien het Protocol betreffende het Statuut van het Hof van Justitie van de Europese Unie, en met name artikel 63, Overwegende hetgeen volgt: De tenuitvoerlegging van de hervorming van de gerechtelijke structuur van het Hof van Justitie van de Europese Unie die voortvloeit uit Verordening (EU, Euratom) 2015/2422 van het Europees Parlement en de Raad van 16 december 2015 tot wijziging van Protocol nr. 3 betreffende het Statuut van het Hof van Justitie van de Europese Unie ( 1 ) en Verordening (EU, Euratom) 2016/1192 van het Europees Parlement en de Raad van 6 juli 2016 betreffende de overdracht aan het Gerecht van de bevoegdheid om in eerste aanleg uitspraak te doen in geschillen tussen de Europese Unie en haar personeelsleden ( 2 ) maakt een aanpassing van de procedureregels inzake de uitoefening van de aan de vicepresident van het Gerecht toegekende taken noodzakelijk, Met instemming van het Hof van Justitie, Met goedkeuring van de Raad, gegeven op 16 juli 2018, STELT DE NAVOLGENDE WIJZIGINGEN VAN ZIJN REGLEMENT VOOR DE PROCESVOERING VAST: Artikel 1 Het Reglement voor de procesvoering van het Gerecht van 4 maart 2015 ( 3 ) wordt gewijzigd als volgt: 1. In artikel 3, lid 3, worden de woorden „, de vicepresident” geschrapt. 2. In artikel 28, lid 2, worden de woorden „, de vicepresident van het Gerecht” toegevoegd na „De kamer waarbij de zaak aanhangig is”. Artikel 2 Deze wijzigingen van het Reglement voor de procesvoering, die authentiek zijn in de talen bedoeld in artikel 44 van dat Reglement, worden bekendgemaakt in het Publicatieblad van de Europese Unie en treden in werking op de eerste dag van de maand volgend op die van de bekendmaking ervan. Gedaan te Luxemburg, 31 juli 2018. De griffier E. COULON De president M. JAEGER ( 1 ) PB L 341 van 24.12.2015, blz. 14 . ( 2 ) PB L 200 van 26.7.2016, blz. 137 . ( 3 ) PB L 105 van 23.4.2015, blz. 1 .",
  "source": "EUR LEX"
}