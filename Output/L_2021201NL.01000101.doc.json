{
  "url": "http://www.w3.org/1999/xhtml\"><!--",
  "content": "L_2021201NL.01000101.xml 8.6.2021 NL Publicatieblad van de Europese Unie L 201/1 GEDELEGEERDE VERORDENING (EU) 2021/916 VAN DE COMMISSIE van 12 maart 2021 tot aanvulling van Verordening (EU) 2018/1240 van het Europees Parlement en de Raad tot oprichting van een Europees reisinformatie- en -autorisatiesysteem (Etias) wat betreft de vooraf vastgestelde lijst van beroepsgroepen die in het aanvraagformulier wordt gebruikt DE EUROPESE COMMISSIE, Gezien Verordening (EU) 2018/1240 van het Europees Parlement en de Raad van 12 september 2018 tot oprichting van een Europees reisinformatie en -autorisatiesysteem (Etias) en tot wijziging van de Verordeningen (EU) nr. 1077/2011, (EU) nr. 515/2014, (EU) 2016/399, (EU) 2016/1624 en (EU) 2017/2226 ( 1 ) , en met name artikel 17, lid 3, Overwegende hetgeen volgt: (1) Bij Verordening (EU) 2018/1240 is het Europees reisinformatie- en -autorisatiesysteem (Etias) vastgesteld voor onderdanen van derde landen die zijn vrijgesteld van de verplichting in het bezit te zijn van een visum om het grondgebied van de lidstaten binnen te komen en er te verblijven. (2) Als onderdeel van het door elke aanvrager in te vullen Etias-aanvraagformulier moeten aanvragers persoonsgegevens verstrekken met betrekking tot hun huidige beroep. Daartoe moeten sollicitanten hun huidige beroep kiezen op basis van een vooraf vastgestelde lijst van beroepsgroepen. (3) Er moet dus een vooraf vastgestelde lijst van beroepsgroepen worden vastgesteld. Voor de lijst moet gebruik worden gemaakt van de International Standard Classification of Occupations (ISCO) die door de Internationale Arbeidsorganisatie is vastgesteld. Om ervoor te zorgen dat de gegevens over de beroepen van de aanvragers voldoende specifiek zijn, moeten aanvragers worden verplicht beroepsgroepen te selecteren tot ten minste niveau 2 (sub-major group) van de ISCO, maar ook tot niveau 3 (minor group) of niveau 4 (unit group), indien beschikbaar. (4) Om ervoor te zorgen dat het formulier zo gebruikersvriendelijk mogelijk is, moet het elektronische formulier alleen relevante opties weergeven en de aanvrager actief helpen zijn of haar relevante beroepsgroep te vinden door opties te filteren op basis van eerdere selecties. (5) Overeenkomstig de artikelen 1 en 2 van het Protocol (nr. 22) betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, heeft Denemarken niet deelgenomen aan de vaststelling van Verordening (EU) 2018/1240 en is deze niet bindend voor, noch van toepassing op deze lidstaat. Omdat Verordening (EU) 2018/1240 echter voortbouwt op het Schengenacquis, heeft Denemarken op 21 december 2018 overeenkomstig artikel 4 van dat protocol zijn besluit meegedeeld dat het Verordening (EU) 2018/1240 in zijn nationale wetgeving zal omzetten. (6) Deze verordening vormt een ontwikkeling van de bepalingen van het Schengenacquis waaraan Ierland niet deelneemt, overeenkomstig Besluit 2002/192/EG van de Raad ( 2 ) . Ierland neemt derhalve niet deel aan de vaststelling van deze verordening en deze is niet bindend voor, noch van toepassing op deze lidstaat. (7) Wat IJsland en Noorwegen betreft, houdt deze verordening een ontwikkeling in van de bepalingen van het Schengenacquis in de zin van de Overeenkomst tussen de Raad van de Europese Unie en de Republiek IJsland en het Koninkrijk Noorwegen inzake de wijze waarop IJsland en Noorwegen worden betrokken bij de uitvoering, de toepassing en de ontwikkeling van het Schengenacquis ( 3 ) die vallen onder het gebied bedoeld in artikel 1, punt A, van Besluit 1999/437/EG van de Raad ( 4 ) . (8) Wat Zwitserland betreft, houdt deze verordening een ontwikkeling in van de bepalingen van het Schengenacquis in de zin van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 5 ) die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2008/146/EG van de Raad ( 6 ) . (9) Wat Liechtenstein betreft, houdt deze verordening een ontwikkeling in van de bepalingen van het Schengenacquis in de zin van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 7 ) die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2011/350/EU van de Raad ( 8 ) . (10) Wat Cyprus, Bulgarije, Roemenië en Kroatië betreft, vormt deze verordening een handeling die op het Schengenacquis voortbouwt of anderszins daaraan is gerelateerd in de zin van respectievelijk artikel 3, lid 1, van de Toetredingsakte van 2003, artikel 4, lid 1, van de Toetredingsakte van 2005 en artikel 4, lid 1, van de Toetredingsakte van 2011. (11) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 9 ) en heeft op 4 september 2020 een advies uitgebracht, HEEFT DE VOLGENDE VERORDENING VASTGESTELD: Artikel 1 Huidig beroep op het aanvraagformulier 1.   Overeenkomstig artikel 17, lid 3, van Verordening (EU) 2018/1240 kiest de aanvrager voor het invullen van het veld in het aanvraagformulier inzake het huidige beroep een van de volgende opties: a) werknemer; b) zelfstandige; c) werkloos/niet-werkend; d) gepensioneerd of e) student 2.   Indien de aanvrager kiest voor punt a) of punt b) van lid 1, kiest hij uit de in de bijlage opgenomen vooraf vastgestelde lijst van beroepsgroepen de beroepsgroep van niveau 1 (major group) en niveau 2 (sub-major group) die met zijn huidige beroep overeenkomt. 3.   Indien het geselecteerde beroepsgroepniveau opties bevat die een specifiekere identificatie mogelijk maken van het beroep van de aanvrager op niveau 3 (minor group) of niveau 4 (unit group), wordt de aanvrager verplicht het meest gedetailleerde niveau van de beroepsgroep te selecteren dat beschikbaar is. 4.   Indien de aanvrager minderjarig is, zijn alleen de opties van lid 1, punten a), b), c) en e), zichtbaar en beschikbaar voor selectie. 5.   Het aanvraagformulier helpt de sollicitant bij het vinden van zijn relevante beroepsgroep door opties te filteren op basis van eerder geselecteerde opties. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in de lidstaten overeenkomstig de Verdragen. Gedaan te Brussel, 12 maart 2021. Voor de Commissie De voorzitter Ursula VON DER LEYEN ( 1 ) PB L 236 van 19.9.2018, blz. 1 . ( 2 ) Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan bepalingen van het Schengenacquis ( PB L 64 van 7.3.2002, blz. 20 ). ( 3 ) PB L 176 van 10.7.1999, blz. 36 . ( 4 ) Besluit 1999/437/EG van de Raad van 17 mei 1999 inzake bepaalde toepassingsbepalingen van de door de Raad van de Europese Unie, de Republiek IJsland en het Koninkrijk Noorwegen gesloten overeenkomst inzake de wijze waarop deze twee staten worden betrokken bij de uitvoering, de toepassing en de ontwikkeling van het Schengenacquis ( PB L 176 van 10.7.1999, blz. 31 ). ( 5 ) PB L 53 van 27.2.2008, blz. 52 . ( 6 ) Besluit 2008/146/EG van de Raad van 28 januari 2008 betreffende de sluiting namens de Europese Gemeenschap van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( PB L 53 van 27.2.2008, blz. 1 ). ( 7 ) PB L 160 van 18.6.2011, blz. 21 . ( 8 ) Besluit 2011/350/EU van de Raad van 7 maart 2011 betreffende de sluiting namens de Europese Unie van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis betreffende de afschaffing van controles aan de binnengrenzen en het verkeer van personen ( PB L 160 van 18.6.2011, blz. 19 ). ( 9 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ). BIJLAGE Vooraf vastgestelde lijst van beroepsgroepen die in het aanvraagformulier wordt gebruikt Bij het aanvragen van een Etias-reisautorisatie selecteren de aanvragers één beroepsgroep uit de onderstaande vooraf vastgestelde lijst van beroepsgroepen. De lijst waaruit kan worden gekozen, is pas beschikbaar nadat de aanvragers hebben aangegeven of zij “werknemer” of “zelfstandige” zijn. De lijst is gebaseerd op de major groups, sub-major groups, minor groups en unit groups van de International Standard Classification of Occupations 2008 (ISCO-08): • Niveau 1: Major groups • Niveau 2: Sub-major groups • Niveau 3: Minor groups • Niveau 4: Unit groups 1.   Leidinggevende functie 1.1. Directeur van grote onderneming, beleidvoerende functie, lid van wetgevend lichaam 1.1.1. Lid van wetgevend lichaam of beleidvoerende functie 1.1.1.1. Lid van wetgevend lichaam 1.1.1.2. Ambtenaar in beleidvoerende functie 1.1.1.3. Traditioneel dorpshoofd 1.1.1.4. Beleidvoerende medewerker van belangenorganisatie 1.1.2. Directeur van grote onderneming 1.2. Leidinggevende functie op administratief of commercieel gebied 1.2.1. Leidinggevende functie op het gebied van zakelijke diensten of op administratief gebied 1.2.1.1. Leidinggevende functie op financieel gebied 1.2.1.2. Leidinggevende functie op het gebied van personeelszaken 1.2.1.3. Leidinggevende functie op het gebied van beleid en planning 1.2.1.4. Leidinggevende functie op het gebied van zakelijke diensten of op administratief gebied, niet elders geclassificeerd 1.2.2. Leidinggevende functie op het gebied van verkoop, marketing of ontwikkeling 1.2.2.1. Leidinggevende functie op het gebied van verkoop en marketing 1.2.2.2. Leidinggevende functie op het gebied van reclame of public relations 1.2.2.3. Leidinggevende functie op het gebied van speur- en ontwikkelingswerk 1.3. Leidinggevende functie op het gebied van productie of gespecialiseerde diensten 1.3.1. Leidinggevende functie op het gebied van de landbouw-, bosbouw- of visserijproductie 1.3.1.1. Leidinggevende functie op het gebied van de landbouw- of bosbouwproductie 1.3.1.2. Leidinggevende functie op het gebied van de aquacultuur- of visserijproductie 1.3.2. Leidinggevende functie in de industrie, de mijnbouw, de bouwnijverheid of de handel 1.3.2.1. Leidinggevende functie in de industrie 1.3.2.2. Leidinggevende functie in de mijnbouw 1.3.2.3. Leidinggevende functie in de bouwnijverheid 1.3.2.4. Leidinggevende functie op het gebied van toelevering, distributie of op aanverwante gebieden 1.3.3. Leidinggevende functie op het gebied van informatie- of communicatietechnologie 1.3.4. Leidinggevende functie op het gebied van professionele diensten 1.3.4.1. Leidinggevende functie op het gebied van kinderverzorging 1.3.4.2. Leidinggevende functie op het gebied van gezondheidsdiensten 1.3.4.3. Leidinggevende functie op het gebied van ouderenzorg 1.3.4.4. Leidinggevende functie op het gebied van maatschappelijk werk 1.3.4.5. Leidinggevende functie op het gebied van onderwijs 1.3.4.6. Filiaalhouder op het gebied van financiële of verzekeringsdiensten 1.3.4.7. Leidinggevende functie op het gebied van professionele diensten, niet elders geclassificeerd 1.4. Leidinggevende functie in het hotel- of restaurantwezen, in de detail- en groothandel of op het gebied van andere diensten 1.4.1. Hotel- of restaurantmanager 1.4.1.1. Hotelmanager 1.4.1.2. Restaurantmanager 1.4.2. Leidinggevende functie in de detail- of groothandel 1.4.3. Leidinggevende functie op het gebied van andere diensten 1.4.3.1. Leidinggevende functie op het gebied van sport of recreatie of bij culturele centra 1.4.3.2. Leidinggevende functie op het gebied van diensten, niet elders geclassificeerd 2.   Intellectueel, wetenschappelijk of artistiek beroep 2.1. Wetenschapper of ingenieur 2.1.1. Natuur of aardwetenschapper 2.1.1.1. Natuurkundige of astronoom 2.1.1.2. Meteoroloog 2.1.1.3. Chemicus 2.1.1.4. Geoloog of geofysicus 2.1.2. Wiskundige, actuaris of statisticus 2.1.3. Biowetenschapper 2.1.3.1. Bioloog, botanicus, zoöloog o.i.d. 2.1.3.2. Adviseur op het gebied van landbouw, bosbouw of visserij 2.1.3.3. Milieudeskundige 2.1.4. Ingenieur (geen elektrotechnisch ingenieur) 2.1.4.1. Industrieel ingenieur of productie-ingenieur 2.1.4.2. Weg- of waterbouwkundig ingenieur 2.1.4.3. Milieu-ingenieur 2.1.4.4. Werktuigbouwkundig ingenieur 2.1.4.5. Chemisch ingenieur 2.1.4.6. Mijnbouwingenieur, metallurg o.i.d. 2.1.4.7. Ingenieur, niet elders geclassificeerd 2.1.5. Ingenieur op het gebied van de elektrotechniek, elektronica of telecommunicatie 2.1.5.1. Elektrotechnisch ingenieur 2.1.5.2. Elektronica-ingenieur 2.1.5.3. Telecommunicatie-ingenieur 2.1.6. Architect, planoloog, landmeetkundige of ontwerper 2.1.6.1. Architect van gebouwen 2.1.6.2. Landschapsarchitect 2.1.6.3. Product- of kledingontwerper 2.1.6.4. Stedenbouwkundige of verkeersplanoloog 2.1.6.5. Cartograaf of landmeetkundige 2.1.6.6. Grafisch ontwerper of multimediaontwerper 2.2. Specialist op het gebied van de gezondheidszorg 2.2.1. Arts 2.2.1.1. Huisarts 2.2.1.2. Medisch specialist 2.2.2. Verpleegkundige met hogere opleiding of verloskundige 2.2.2.1. Verpleegkundige met hogere opleiding 2.2.2.2. Verloskundige 2.2.3. Specialist op het gebied van de traditionele of de alternatieve geneeskunde 2.2.3.1. Specialist op het gebied van de traditionele of de alternatieve geneeskunde 2.2.3.2. Paramedicus 2.2.3.3. Paramedicus 2.2.4. Dierenarts 2.2.5. Specialist op het gebied van de gezondheidszorg overig 2.2.5.1. Tandarts 2.2.5.2. Apotheker 2.2.5.3. Milieu- of bedrijfsarts of specialist op het gebied van de milieu- of arbeidshygiëne 2.2.5.4. Fysiotherapeut 2.2.5.5. Diëtist of voedingsdeskundige 2.2.5.6. Audioloog of logopedist 2.2.5.7. Optometrist of orthoptist 2.2.5.8. Specialist op het gebied van de gezondheidszorg, niet elders geclassificeerd 2.3. Onderwijsgevende 2.3.1. Professor of andere onderwijsgevende in het hoger onderwijs 2.3.2. Onderwijsgevende in het beroepsonderwijs 2.3.3. Onderwijsgevende in het secundair onderwijs 2.3.4. Onderwijsgevende in het basisonderwijs of het voorschoolse onderwijs 2.3.4.1. Onderwijsgevende in het basisonderwijs 2.3.4.2. Onderwijsgevende in het voorschoolse onderwijs 2.3.5. Onderwijsgevende overig 2.3.5.1. Specialist op het gebied van onderwijsmethoden 2.3.5.2. Onderwijsgevende speciaal onderwijs 2.3.5.3. Taalleraar overig 2.3.5.4. Muziekleraar overig 2.3.5.5. Kunstleraar overig 2.3.5.6. Opleider informatietechnologie 2.3.5.7. Onderwijsgevende, niet elders geclassificeerd 2.4. Specialist op het gebied van bedrijfsbeheer of administratie 2.4.1. Specialist op financieel gebied 2.4.1.1. Accountant 2.4.1.2. Financieel of beleggingsadviseur 2.4.1.3. Financieel analist 2.4.2. Specialist op administratief gebied 2.4.2.1. Bedrijfs- of organisatieanalist 2.4.2.2. Specialist op het gebied van beleidsadministratie 2.4.2.3. Specialist op het gebied van personeelszaken of loopbaanontwikkeling 2.4.2.4. Specialist op het gebied van personeelsopleidingen 2.4.3. Specialist op het gebied van de verkoop, marketing of public relations 2.4.3.1. Specialist op het gebied van reclame of marketing 2.4.3.2. Specialist op het gebied van public relations 2.4.3.3. Technisch verkoper of artsenbezoeker (m.u.v. ICT) 2.4.3.4. Verkoper informatie- of communicatietechnologie 2.5. Specialist op het gebied van informatie- of communicatietechnologie; 2.5.1. Software- of applicatieontwikkelaar of -analisten 2.5.1.1. Systeemanalist 2.5.1.2. Softwareontwikkelaar 2.5.1.3. Web- of multimediaontwikkelaar 2.5.1.4. Applicatieprogrammeur 2.5.1.5. Software- of applicatieontwikkelaar of -analist, niet elders geclassificeerd 2.5.2. Databank of netwerkspecialist 2.5.2.1. Ontwerper of beheerder van databank 2.5.2.2. Systeembeheerder 2.5.2.3. Netwerkspecialist 2.5.2.4. Databank- of netwerkspecialist, niet elders geclassificeerd 2.6. Jurist, sociaal-wetenschapper of scheppende of uitvoerende kunstenaar 2.6.1. Rechtsbeoefenaar 2.6.1.1. Advocaat 2.6.1.2. Rechter 2.6.1.3. Jurist, niet elders geclassificeerd 2.6.2. Bibliothecaris, archivist of conservator 2.6.2.1. Archivaris of conservator 2.6.2.2. Bibliothecaris o.i.d. 2.6.3. Sociaal-wetenschapper, theoloog of bedienaar van de eredienst 2.6.3.1. Econoom 2.6.3.2. Socioloog, antropoloog o.i.d. 2.6.3.3. Filosoof, historicus of politicoloog 2.6.3.4. Psycholoog 2.6.3.5. Maatschappelijk werker of counselor 2.6.3.6. Theoloog of bedienaar van de eredienst 2.6.4. Auteur, journalist of taalkundige 2.6.4.1. Auteur o.i.d. 2.6.4.2. Journalist 2.6.4.3. Vertaler, tolk of andere taalkundige 2.6.5. Scheppend of uitvoerend kunstenaar 2.6.5.1. Beeldend kunstenaar 2.6.5.2. Musicus, zanger of componist 2.6.5.3. Danser of choreograaf 2.6.5.4. Regisseur of producent voor film of theater o.i.d. 2.6.5.5. Acteur 2.6.5.6. Omroeper voor radio, televisie of andere media 2.6.5.7. Scheppend of uitvoerend kunstenaar, niet elders geclassificeerd 3.   Technicus of vakspecialist 3.1. Vakspecialist op het gebied van wetenschap of techniek 3.1.1. Technicus op het gebied van de natuurkunde of ingenieurswetenschappen 3.1.1.1. Technicus op chemisch of natuurkundig gebied 3.1.1.2. Technicus op het gebied van weg- of waterbouw 3.1.1.3. Technicus op het gebied van de elektrotechniek 3.1.1.4. Technicus op het gebied van de elektronicatechniek 3.1.1.5. Technicus op het gebied van de werktuigbouwkunde 3.1.1.6. Technicus op het gebied van de chemische techniek 3.1.1.7. Mijntechnicus of technicus op metallurgisch gebied 3.1.1.8. Technisch tekenaar 3.1.1.9. Technicus op het gebied van natuurkunde of ingenieurswetenschappen, niet elders geclassificeerd 3.1.2. Lid toezichthoudend personeel in de mijnbouw, de industrie of de bouwnijverheid 3.1.2.1. Lid toezichthoudend personeel in de mijnbouw 3.1.2.2. Lid toezichthoudend personeel in de industrie 3.1.2.3. Lid toezichthoudend personeel in de bouwnijverheid 3.1.3. Technicus op het gebied van procesbeheer 3.1.3.1. Lid bedieningspersoneel elektriciteitscentrales 3.1.3.2. Lid bedieningspersoneel verbrandingsovens of waterzuiveringsinstallaties 3.1.3.3. Lid bedieningspersoneel chemische installaties 3.1.3.4. Lid bedieningspersoneel aardolie- of aardgasraffinaderijen 3.1.3.5. Procesbeheerder metaalproductie 3.1.3.6. Technicus op het gebied van procesbeheer, niet elders geclassificeerd 3.1.4. Technicus of vakspecialist op het gebied van de biowetenschappen 3.1.4.1. Technicus op het gebied van de biowetenschappen (m.u.v. medisch) 3.1.4.2. Landbouwtechnicus 3.1.4.3. Bosbouwtechnicus 3.1.5. Bestuurder of technicus voor schepen of luchtvaartuigen 3.1.5.1. Scheepswerktuigkundige 3.1.5.2. Dekofficier of loods 3.1.5.3. Piloot o.i.d. 3.1.5.4. Luchtverkeersleider 3.1.5.5. Elektrotechnicus luchtvaartveiligheid 3.2. Vakspecialist op het gebied van de gezondheidszorg 3.2.1. Technicus op medisch of farmaceutisch gebied 3.2.1.1. Technicus voor medische apparatuur 3.2.1.2. Laboratoriumtechnicus (geneeskunde en pathologie) 3.2.1.3. Farmaceutisch technicus of apothekersassistent 3.2.1.4. Prothese- of tandtechnicus 3.2.2. Verpleegkundige of assistent-verloskundige 3.2.2.1. Verpleegkundige met middelbare opleiding 3.2.2.2. Assistent-verloskundige 3.2.3. Vakspecialist op het gebied van de traditionele of de alternatieve geneeskunde 3.2.3.1. Vakspecialist op het gebied van de traditionele of de alternatieve geneeskunde 3.2.4. Veterinair technicus of dierenartsassistent 3.2.4.1. Veterinair technicus of dierenartsassistent 3.2.5. Vakspecialist op het gebied van de gezondheidszorg overig 3.2.5.1. Tandartsassistent of mondhygiënist 3.2.5.2. Technicus op het gebied van medische dossiers of gezondheidsvoorlichting 3.2.5.3. Vakspecialist basisgezondheidszorg 3.2.5.4. Opticien 3.2.5.5. Technicus of assistent op het gebied van de fysiotherapie 3.2.5.6. Medisch assistent 3.2.5.7. Milieu-inspecteur, inspecteur arbeidshygiëne o.i.d. 3.2.5.8. Lid ambulancepersoneel 3.2.5.9. Vakspecialist op het gebied van de gezondheidszorg, niet elders geclassificeerd 3.3. Vakspecialist op het gebied van bedrijfsbeheer of administratie 3.3.1. Vakspecialist op financieel of wiskundig gebied 3.3.1.1. Effecten- of valutahandelaar of -makelaar 3.3.1.2. Medewerker kredieten of leningen 3.3.1.3. Vakspecialist boekhouding 3.3.1.4. Vakspecialist op statistisch of wiskundig gebied o.i.d. 3.3.1.5. Taxateur of schadebeoordelaar 3.3.2. In- of verkoper of makelaar 3.3.2.1. Verzekeringsagent 3.3.2.2. Vertegenwoordiger 3.3.2.3. Inkoper 3.3.2.4. Commissionair 3.3.3. Zakelijk dienstverlener 3.3.3.1. Inklaringsagent of expediteur 3.3.3.2. Organisator van conferenties of evenementen 3.3.3.3. Arbeidsbemiddelaar of uitzendbureaumedewerker 3.3.3.4. Onroerendgoedmakelaar of beheerder van onroerend goed 3.3.3.5. Zakelijk dienstverlener, niet elders geclassificeerd 3.3.4. Administratief secretaris of gespecialiseerd secretaris 3.3.4.1. Kantoorchef 3.3.4.2. Juridisch secretaris 3.3.4.3. Administratief secretaris of uitvoerend secretaris 3.3.4.4. Medisch secretaris 3.3.5. Vakspecialist bij de overheid 3.3.5.1. Douane-inspecteur of grensbewaker 3.3.5.2. Ambtenaar: belastingen en accijnzen 3.3.5.3. Ambtenaar: sociale dienst 3.3.5.4. Ambtenaar: vergunningen 3.3.5.5. Inspecteur van politie of rechercheur 3.3.5.6. Vakspecialist bij de overheid, niet elders geclassificeerd 3.4. Vakspecialist op juridisch, maatschappelijk of cultureel gebied 3.4.1. Vakspecialist op juridisch, maatschappelijk of religieus gebied 3.4.1.1. Vakspecialist op juridisch gebied o.i.d. 3.4.1.2. Vakspecialist op het gebied van maatschappelijk werk 3.4.1.3. Lagere functie op religieus gebied 3.4.2. Vakspecialist op het gebied van sport of fitness 3.4.2.1. Atleet of andere sportbeoefenaar 3.4.2.2. Trainer, oefenmeester of sportfunctionaris 3.4.2.3. Fitnessinstructeur of leider van recreatieprogramma’s 3.4.3. Vakspecialist op artistiek, cultureel of culinair gebied 3.4.3.1. Fotograaf 3.4.3.2. Interieurontwerper of decorateur 3.4.3.3. Technicus in een galerie, museum of bibliotheek 3.4.3.4. Chef-kok 3.4.3.5. Vakspecialist op artistiek of cultureel gebied overig 3.5. Technicus op het gebied van informatie of communicatie; 3.5.1. Technicus voor de werking van informatie- of communicatietechnologie of voor gebruikersondersteuning 3.5.1.1. Technicus voor de werking van informatie- of communicatietechnologie 3.5.1.2. Technicus voor informatie- of communicatietechnologie: gebruikersondersteuning 3.5.1.3. Netwerk- of systeemtechnicus 3.5.1.4. Webtechnicus 3.5.2. Telecommunicatie-, radio- of televisietechnicus 3.5.2.1. Radio- of televisietechnicus of audiovisueel technicus 3.5.2.2. Telecommunicatietechnicus 4.   Lid administratief personeel 4.1. Administratief medewerker 4.1.1. Administratief medewerker, algemeen 4.1.1.1. Administratief medewerker, algemeen 4.1.2. Secretariaatsmedewerker, algemeen 4.1.2.1. Secretariaatsmedewerker, algemeen 4.1.3. Toetsenbordwerker 4.1.3.1. Typist of lid bedieningspersoneel tekstverwerkers 4.1.3.2. Gegevensinvoerder 4.2. Lid klanten bedienend personeel 4.2.1. Kasbediende, incasseerder o.i.d. 4.2.1.1. Kasbediende o.i.d. 4.2.1.2. Bookmaker, croupier o.i.d. 4.2.1.3. Lommerdhouder of geldschieter 4.2.1.4. Incasseerder o.i.d. 4.2.2. Klantenvoorlichter 4.2.2.1. Reisconsulent of reisbureaumedewerker 4.2.2.2. Callcentermedewerker, inkomende berichten 4.2.2.3. Telefonist 4.2.2.4. Hotelreceptionist 4.2.2.5. Informatieverstrekker 4.2.2.6. Receptionist, algemeen 4.2.2.7. Interviewer voor enquêtes of marktonderzoek 4.2.2.8. Klantenvoorlichter, niet elders geclassificeerd 4.3. Boekhoudkundig medewerker of voorraadbeheerder 4.3.1. Boekhoudkundig medewerker o.i.d. 4.3.1.1. Boekhoudkundig medewerker 4.3.1.2. Lid administratief personeel statistiek, financiën of verzekeringen 4.3.1.3. Loonadministrateur 4.3.2. Voorraadbeheerder of medewerker logistiek 4.3.2.1. Lid administratief magazijnpersoneel 4.3.2.2. Lid administratief productiepersoneel 4.3.2.3. Lid administratief transportpersoneel 4.4. Lid administratief personeel overig 4.4.1. Lid administratief personeel overig 4.4.1.1. Bibliotheekmedewerker 4.4.1.2. Postbode of postsorteerder 4.4.1.3. Codeur, corrector o.i.d. 4.4.1.4. Openbaar schrijver o.i.d. 4.4.1.5. Archiverings- of kopieermedewerker 4.4.1.6. Medewerker personeelsafdeling 4.4.1.7. Lid administratief personeel, niet elders geclassificeerd 5.   Lid dienstverlenend personeel of verkoper 5.1. Verlener persoonlijke diensten 5.1.1. Reisbegeleider, conducteur, reisleider of gids 5.1.1.1. Reisbegeleider of steward 5.1.1.2. Conducteur 5.1.1.3. Reisleider of gids 5.1.2. Kok 5.1.3. Kelner of lid barpersoneel 5.1.3.1. Kelner 5.1.3.2. Lid barpersoneel 5.1.4 Kapper, schoonheidsspecialist o.i.d. 5.1.4.1. Kapper 5.1.4.2. Schoonheidsspecialist o.i.d. 5.1.5. Europese Toezichthouder huishoudelijk personeel, conciërge 5.1.5.1. Europese Toezichthouder huishoudelijk of reinigingspersoneel in kantoren, hotels e.d. 5.1.5.2. Huishoud(st)er in privéhuishouden 5.1.5.3. Conciërge 5.1.6. Verlener van persoonlijke diensten overig 5.1.6.1. Astroloog, waarzegger o.i.d. 5.1.6.2. Gezelschapsheer/dame of persoonlijke bediende 5.1.6.3. Uitvaartmedewerker of balsemer 5.1.6.4. Dierenverzorger 5.1.6.5. Rijinstructeur 5.1.6.6. Verlener van persoonlijke diensten, niet elders geclassificeerd 5.2. Verkoper 5.2.1. Straat- of markthandelaar 5.2.1.1. Verkoper in kramen of op markten 5.2.1.2. Straathandelaar met voedsel 5.2.2. Verkoper in winkel 5.2.2.1. Winkelier 5.2.2.2. Lid toezichthoudend personeel in winkel 5.2.2.3. Verkoopmedewerker 5.2.3. Kassabediende of kaartverkoper 5.2.3.1. Kassabediende of kaartverkoper 5.2.4. Verkoper overig 5.2.4.1. Mannequin of model overig 5.2.4.2. Demonstrateur 5.2.4.3. Colporteur 5.2.4.4. Televerkoper 5.2.4.5. Pompbediende 5.2.4.6. Verkoper in fastfoodrestaurant of snackbar 5.2.4.7. Verkoper, niet elders geclassificeerd 5.3. Lid verzorgend personeel 5.3.1. Kinderverzorger of onderwijsassistent 5.3.1.1. Kinderverzorger 5.3.1.2. Onderwijsassistent 5.3.2. Lid verzorgend personeel in de gezondheidszorg 5.3.2.1. Ziekenverzorger 5.3.2.2. Thuishulpwerker 5.3.2.3. Lid verzorgend personeel in de gezondheidszorg, niet elders geclassificeerd 5.4. Veiligheidswerker 5.4.1. Veiligheidswerker 5.4.1.1. Brandweerman 5.4.1.2. Politieman 5.4.1.3. Gevangenbewaarder 5.4.1.4. Lid beveiligingspersoneel 5.4.1.5. Veiligheidswerker, niet elders geclassificeerd 6.   Geschoolde landbouwer, bosbouwer of visser 6.1. Voor de markt producerende geschoolde landbouwer 6.1.1. Tuinder of akkerbouwer 6.1.1.1. Akkerbouwer of groenteteler 6.1.1.2. Fruitteler 6.1.1.3. Tuinder of kweker 6.1.1.4. Teler van diverse gewassen 6.1.2. Veeteler 6.1.2.1. Melkveehouder of andere rundveehouder 6.1.2.2. Pluimveehouder 6.1.2.3. Bijenhouder of zijderupsteler 6.1.2.4. Veeteler, niet elders geclassificeerd 6.1.3. Producent met een gemengd bedrijf 6.2. Voor de markt producerende geschoolde bosbouwer, visser of jager 6.2.1. Bosbouwer o.i.d. 6.2.2. Visser, jager of vallenzetter 6.2.2.1. Viskweker 6.2.2.2. Visser, binnen- of kustwateren 6.2.2.3. Visser, volle zee 6.2.2.4. Jager of vallenzetter 6.3. Landbouwer, veeteler, visser, jager of verzamelaar, voor zelfvoorziening 6.3.1. Landbouwer, voor zelfvoorziening 6.3.2. Veeteler, voor zelfvoorziening 6.3.3. Producent met een gemengd bedrijf, voor zelfvoorziening 6.3.4. Visser, jager, vallenzetter of verzamelaar, voor zelfvoorziening 7.   Ambachtsman 7.1. Bouwarbeider, geen elektricien 7.1.1. Bouwarbeider ruwbouw 7.1.1.1. Allround bouwvakker, kleine bouwaannemer 7.1.1.2. Metselaar o.i.d. 7.1.1.3. Steenhouwer, steensplijter of steensnijder 7.1.1.4 Betonwerker, betonafwerker o.i.d. 7.1.1.5. Timmerman 7.1.1.6. Bouwarbeider ruwbouw, niet elders geclassificeerd 7.1.2. Bouwarbeider afbouw 7.1.2.1. Dakdekker 7.1.2.2. Vloerlegger of tegelzetter 7.1.2.3. Stukadoor 7.1.2.4. Isoleerder 7.1.2.5. Glaszetter 7.1.2.6. Loodgieter 7.1.2.7. Installateur van toestellen voor klimaatregeling en koeltechniek 7.1.3. Schilder, schoonmaker bouwwerken o.i.d. 7.1.3.1. Schilder o.i.d. 7.1.3.2. Verf- of lakspuiter 7.1.3.3. Schoonmaker bouwwerken 7.2. Metaalarbeider, machinemonteur o.i.d. 7.2.1. Plaat- of constructiewerker, metaalgieter of lasser o.i.d. 7.2.1.1. Metaalgieter of kernmaker 7.2.1.2. Lasser of snijder 7.2.1.3. Plaatwerker 7.2.1.4. Constructiewerker 7.2.1.5. Kraanmonteur of kabellasser 7.2.2. Smid, gereedschapsmaker o.i.d. 7.2.2.1. Smid, voorslager of smeedperswerker 7.2.2.2. Gereedschapsmaker o.i.d. 7.2.2.3. Insteller of lid bedieningspersoneel gereedschapswerktuigen 7.2.2.4. Metaalpolijster, gereedschapslijper o.i.d. 7.2.3. Machinemonteur, montage of reparatie 7.2.3.1. Automonteur 7.2.3.2. Vliegtuigmonteur 7.2.3.3. Monteur industriële of landbouwmachines 7.2.3.4. Rijwielmonteur o.i.d. 7.3. Ambachtsman of drukkerijmedewerker 7.3.1. Ambachtsman 7.3.1.1. Vervaardiger of reparateur van precisie-instrumenten 7.3.1.2. Vervaardiger of stemmer van muziekinstrumenten 7.3.1.3. Juwelier of bewerker van edele metalen 7.3.1.4. Pottenbakker o.i.d. 7.3.1.5. Glasblazer, -snijder, -slijper of -polijster 7.3.1.6. Letterschilder, decoratieschilder, graveur of etser 7.3.1.7. Ambachtsman werkend met hout, vlechtwerk e.d. 7.3.1.8. Ambachtsman werkend met textiel, leder e.d. 7.3.1.9. Ambachtsman, niet elders geclassificeerd 7.3.2. Drukkerijmedewerker 7.3.2.1. Prepresstechnicus 7.3.2.2. Drukker 7.3.2.3. Afwerker van drukwerk of boekbinder 7.4. Elektricien of elektronicamonteur 7.4.1. Installateur of reparateur van elektrische apparatuur 7.4.1.1. Bouwelektricien o.i.d. 7.4.1.2. Installateur van elektrische apparatuur 7.4.1.3. Installateur of reparateur van elektriciteitsleidingen 7.4.2. Installateur of reparateur van elektronische en telecommunicatieapparatuur 7.4.2.1. Installateur of onderhoudsmonteur op het gebied van de elektronica 7.4.2.2. Installateur of onderhoudsmonteur op het gebied van de informatie- en communicatietechnologie 7.5. Voedselverwerkende beroep, houtwerker, kleermaker of andere ambachtsman 7.5.1. Voedselverwerkend beroep o.i.d. 7.5.1.1. Slager, vishandelaar o.i.d. 7.5.1.2. Bakker of banketbakker 7.5.1.3. Zuivelbereider 7.5.1.4. Bereider van groente- of fruitconserven 7.5.1.5. Proever of klasseerder van voedingsmiddelen of dranken 7.5.1.6. Tabaksbereider of vervaardiger van tabaksproducten 7.5.2. Houtbehandelaar, meubelmaker o.i.d. 7.5.2.1. Houtbehandelaar 7.5.2.2. Meubelmaker o.i.d. 7.5.2.3. Insteller of lid bedieningspersoneel houtbewerkingsmachines 7.5.3. Kleermaker, stoffeerder, schoenmaker o.i.d. 7.5.3.1. Kleermaker, bontwerker of hoedenmaker 7.5.3.2. Patroonmaker of snijder voor kleding o.i.d. 7.5.3.3. Naaister, borduurster o.i.d. 7.5.3.4. Stoffeerder o.i.d. 7.5.3.5. Pelsbereider of leerlooier 7.5.3.6. Schoenmaker o.i.d. 7.5.4. Ambachtsman overig o.i.d. 7.5.4.1. Duiker 7.5.4.2. Schietmeester of schiethouwer 7.5.4.3. Klasseerder of tester (m.u.v. voedingsmiddelen en dranken) 7.5.4.4. Ontsmetter of bestrijder van onkruid en ongedierte 7.5.4.5. Ambachtsman, niet elders geclassificeerd 8.   Lid bedieningspersoneel van machines of installaties, assembleurs 8.1. Lid bedieningspersoneel van stationaire machines of installaties 8.1.1. Lid bedieningspersoneel van mijninstallaties of installaties voor de verwerking van mineralen 8.1.1.1. Mijnwerker of arbeider in steengroeve 8.1.1.2. Lid bedieningspersoneel van installaties voor de verwerking van mineralen of gesteente 8.1.1.3. Boorder van bronnen e.d. 8.1.1.4. Lid bedieningspersoneel van machines voor de vervaardiging van cement, stenen of andere minerale producten. 8.1.2. Lid bedieningspersoneel van metaalbewerkings- of metaalverwerkingsinstallaties of van installaties voor de oppervlaktebehandeling van metalen 8.1.2.1. Lid bedieningspersoneel van metaalbewerkings- of metaalverwerkingsinstallaties 8.1.2.2. Lid bedieningspersoneel van installaties voor het bekleden of voor andere oppervlaktebehandelingen van metalen 8.1.3. Lid bedieningspersoneel van machines of installaties voor de vervaardiging van chemische en fotografische producten 8.1.3.1. Lid bedieningspersoneel van machines of installaties voor de chemische industrie 8.1.3.2. Lid bedieningspersoneel van machines voor de vervaardiging van fotografische producten 8.1.4. Lid bedieningspersoneel van machines voor de vervaardiging van producten van rubber, kunststof of papier 8.1.4.1. Lid bedieningspersoneel van machines voor de vervaardiging van producten van rubber 8.1.4.2. Lid bedieningspersoneel van machines voor de vervaardiging van producten van kunststof 8.1.4.3. Lid bedieningspersoneel van machines voor de vervaardiging van producten van papier 8.1.5. Lid bedieningspersoneel van machines voor de vervaardiging van producten van textiel, bont en leer 8.1.5.1. Lid bedieningspersoneel van machines voor het bereiden van spinvezels, het spinnen of het opwinden 8.1.5.2. Lid bedieningspersoneel van weefgetouwen of breimachines 8.1.5.3. Lid bedieningspersoneel van naaimachines 8.1.5.4. Lid bedieningspersoneel van machines voor het bleken, het verven of het reinigen van weefsels 8.1.5.5. Lid bedieningspersoneel van machines voor het bereiden van bont of leer 8.1.5.6. Lid bedieningspersoneel van machines voor de vervaardiging van schoeisel e.d. 8.1.5.7. Lid bedieningspersoneel van wasmachines 8.1.5.8. Lid bedieningspersoneel van machines voor de vervaardiging van producten van textiel, bont of leer, niet elders geclassificeerd 8.1.6. Lid bedieningspersoneel van machines voor de vervaardiging van voedingsmiddelen e.d. 8.1.6.1. Lid bedieningspersoneel van machines voor de vervaardiging van voedingsmiddelen e.d. 8.1.7. Lid bedieningspersoneel van installaties voor de houtbewerking of de vervaardiging van papier 8.1.7.1. Lid bedieningspersoneel van machines voor de vervaardiging van papierpulp of papier 8.1.7.2. Lid bedieningspersoneel van installaties voor de houtbewerking 8.1.8. Lid bedieningspersoneel van stationaire machines of installaties overig 8.1.8.1. Lid bedieningspersoneel van installaties voor de vervaardiging van glas of aardewerk 8.1.8.2. Lid bedieningspersoneel van stoommachines of stoomketels 8.1.8.3. Lid bedieningspersoneel van verpakkings-, bottel- of etiketteringsmachines 8.1.8.4. Lid bedieningspersoneel van stationaire machines of installaties, niet elders geclassificeerd 8.2. Assembleur 8.2.1. Assembleur 8.2.1.1. Assembleur van mechanische werktuigen 8.2.1.2. Assembleur van elektrische of elektronische apparatuur 8.2.1.3. Assembleur, niet elders geclassificeerd 8.3. Bestuurder van voertuigen of lid bedieningspersoneel van mobiele installaties 8.3.1. Treinmachinist o.i.d. 8.3.1.1. Treinmachinist 8.3.1.2. Remmer, sein- of wisselwachter 8.3.2. Chauffeur van auto’s of bestelwagens of bestuurder van motorrijwielen 8.3.2.1. Bestuurder van motorrijwielen 8.3.2.2. Chauffeur van auto’s, taxi’s of bestelwagens 8.3.3. Vrachtwagen- of buschauffeur 8.3.3.1. Buschauffeur of trambestuurder 8.3.3.2. Vrachtwagenchauffeur 8.3.4. Lid bedieningspersoneel van mobiele installaties 8.3.4.1. Lid bedieningspersoneel van mobiele land- of bosbouwmachines 8.3.4.2. Lid bedieningspersoneel van grondverzetmachines o.i.d. 8.3.4.3. Kraandrijver of lid bedieningspersoneel van takels o.i.d. 8.3.4.4. Heftruckbestuurder 8.3.5. Lid dekpersoneel op schip o.i.d. 9.   Elementair beroep 9.1. Huishoudelijke hulp of schoonmaker 9.1.1. Huishoudelijke hulp of schoonmaker in huishoudens, hotels of kantoren 9.1.1.1. Huishoudelijke hulp of schoonmaker in huishoudens 9.1.1.2. Schoonmaker in hotels, kantoren o.i.d. 9.1.2. Autowasser, glazenwasser, lid wasserijpersoneel of andere handwasser 9.1.2.1. Lid personeel voor het wassen of strijken met de hand 9.1.2.2. Autowasser 9.1.2.3. Glazenwasser 9.1.2.4. Schoonmaker overig 9.2. Ongeschoolde arbeider in de land- of bosbouw of de visserij 9.2.1. Ongeschoolde arbeider in de land- of bosbouw of de visserij 9.2.1.1. Ongeschoolde arbeider in de akkerbouw 9.2.1.2. Ongeschoolde arbeider in de veeteelt 9.2.1.3. Ongeschoolde arbeider op gemengd bedrijf 9.2.1.4. Ongeschoolde arbeider in de tuinbouw 9.2.1.5. Ongeschoolde arbeider in de bosbouw 9.2.1.6. Ongeschoolde arbeider in de visserij of de visteelt 9.3. Ongeschoolde arbeider in de mijnbouw, de bouwnijverheid, de industrie of het vervoer 9.3.1. Ongeschoolde arbeider in de mijnbouw of de bouwnijverheid 9.3.1.1. Ongeschoolde arbeider in de mijnbouw of in steengroeven 9.3.1.2. Ongeschoolde arbeider in de weg- en waterbouw 9.3.1.3. Ongeschoolde arbeider in de burgerlijke en utiliteitsbouw 9.3.2. Ongeschoolde arbeider in de industrie 9.3.2.1. Inpakker 9.3.2.2. Ongeschoolde arbeider in de industrie, niet elders geclassificeerd 9.3.3. Ongeschoolde arbeider op het gebied van vervoer of opslag 9.3.3.1. Bestuurder van (bak)fiets of handkar 9.3.3.2. Bestuurder van door dieren getrokken voertuig of machine 9.3.3.3. Lader of losser 9.3.3.4. Schappenvuller 9.4. Assistent bij de bereiding van levensmiddelen 9.4.1. Assistent bij de bereiding van levensmiddelen 9.4.1.1. Bereider van fastfood 9.4.1.2. Keukenhulp 9.5. Straatverkoper of op straat uitgeoefend dienstverlenend beroep 9.5.1. Op straat uitgeoefend dienstverlenend beroep 9.5.2. Straatverkoper (m.u.v.voedsel) 9.6. Vuilnisophaler of -verwerker of ander elementair beroep 9.6.1. Vuilnisophaler of -verwerker 9.6.1.1. Vuilnisophaler of ophaler van afval voor recycling 9.6.1.2. Vuilnissorteerder 9.6.1.3. Straatveger o.i.d. 9.6.2. Ander elementair beroep 9.6.2.1. Bode, kruier of besteller 9.6.2.2. Losse arbeider 9.6.2.3. Meteropnemer of geldophaler verkoopautomaten 9.6.2.4. Waterdrager of brandhoutverzamelaar 9.6.2.5. Elementair beroep, niet elders geclassificeerd 10.   Beroep bij de strijdkrachten 10.1. Officier 10.2. Onderofficier 10.3. Andere rang",
  "source": "EUR LEX"
}