{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0282:NL:HTML\">",
  "content": "EUR-Lex - 31972D0282 - NL Avis juridique important | 31972D0282 72/282/EGKS: Beschikking van de Commissie van 3 juli 1972 krachtens artikel 88 van het E.G.K.S.-Verdrag houdende vaststelling dat de Italiaanse Republiek niet aan haar verplichtingen heeft voldaan door na te laten de Commissie een aantal gegevens te verstrekken betreffende de toepassing van steunregelingen ten behoeve van de ijzer- en staalindustrie (Slechts de tekst in de Italiaanse taal is authentiek) Publicatieblad Nr. L 179 van 07/08/1972 blz. 0007 - 0008 Bijzondere uitgave in het Deens: Serie II Deel VIII blz. 0078 Bijzondere uitgave in het Engels: Serie II Deel VIII blz. 0078 ++++ BESCHIKKING VAN DE COMMISSIE van 3 juli 1972 krachtens artikel 88 van het E.G.K.S.-Verdrag houdende vaststelling dat de Italiaanse Republiek niet aan haar verplichtingen heeft voldaan door na te laten de Commissie een aantal gegevens te verstrekken betreffende de toepassing van steunregelingen ten behoeve van de ijzer - en staalindustrie ( Slechts de tekst in de Italiaanse taal is authentiek ) ( 72/282/EGKS ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Kolen en Staal , inzonderheid op artikel 88 , eerste alinea , en de artikelen 4 , 47 , 67 en 86 , Overwegende dat de Italiaanse Republiek , met name bij de wetten nr . 614 van 22 juli 1966 , nr . 1419 van 15 december 1947 , nr . 135 van 16 april 1954 , nr . 623 van 30 juli 1959 , nr . 649 van 25 juli 1951 , nr . 38 van 15 februari 1968 en nr . 1089 van 25 oktober 1968 alsmede bij decreet nr . 1523 van 30 juni 1967 , steunregelingen heeft ingevoerd welke preferentiÃ«le kredieten , subsidies en belastingfaciliteiten omvatten ; Overwegende dat ijzer - en staalondernemingen onder bepaalde omstandigheden gebruik kunnen maken van een of meer bij deze wetten getroffen steunmaatregelen ; Overwegende dat volgens artikel 4 , c ) , van het E.G.K.S.-Verdrag steunmaatregelen ten behoeve van de ijzer - en staalindustrie verboden zijn en dat dit verbod ook de toepassing betreft van algemene steunregelingen waardoor de staalsector in het bijzonder wordt bevoordeeld ; Overwegende bovendien dat het bij steunmaatregelen van de Staten gaat om maatregelen van een Lid-Staat welke een merkbare terugslag teweeg kunnen brengen in de concurrentieverhoudingen van de staalindustrie ; dat dergelijke maatregelen , volgens het bepaalde in artikel 67 , lid 1 , van het E.G.K.S.-Verdrag , door de betrokken Staat ter kennis van de Commissie moeten worden gebracht ; Overwegende dat de Commissie dient te onderzoeken of de door de Lid-Staten ten behoeve van de ijzer - en staalindustrie getroffen steunmaatregelen al dan niet vallen onder het bepaalde in artikel 4 , c ) , en , indien dit niet het geval is , op welke wijze deze steunmaatregelen moeten worden beoordeeld in verband met de bepalingen van artikel 67 , leden 2 en 3 , van het E.G.K.S.-Verdrag ; Overwegende dat de Lid-Staten , ingevolge zowel de artikelen 47 en 67 als artikel 86 van het Verdrag , verplicht zijn alle gegevens te verstrekken welke voor de Commissie nuttig en noodzakelijk zijn bij het vervullen van haar taak op het onderhavige gebied ; Overwegende dat aan de hand van per jaar samengevoegde gegevens betreffende de hierbedoelde steunmaatregelen niet kan worden beoordeeld of , in elk afzonderlijk geval van steunverlening aan de ijzer - en staalindustrie , dezelfde voorwaarden worden toegepast als gelden voor andere takken van industrie die onder dezelfde steunregeling vallen ; Overwegende dat de Commissie zich bij schrijven van 12 maart 1970 , nr . 70-22229 , tot de Italiaanse Republiek heeft gericht met het verzoek zowel de maatregelen die reeds ten gunste van de staalindustrie zijn getroffen als de ontwerp-steunmaatregelen ten behoeve van deze industrie uit hoofde van algemene steunregelingen te harer kennis te brengen ; Overwegende dat de Commissie zich op 13 mei 1971 bij schrijven nr . 71-23837 opnieuw tot de Italiaanse Republiek heeft gewend , daar haar brief nr . 70-22229 d.d . 12 maart 1970 nog niet was beantwoord ; Overwegende dat de Italiaanse Republiek in deze brief werd uitgenodigd binnen twee maanden nauwkeurige inlichtingen te verstrekken betreffende de steun die voor bepaalde in 1970 verrichte investeringen in de ijzer - en staalindustrie werd toegekend ( bedrag van de kredieten en/of de subsidies , looptijd , rentevoet , uitstel van aflossing , belastingfaciliteiten ) ; Overwegende dat de Italiaanse Republiek bovendien werd verzocht de lijst van ten behoeve van de ijzer - en staalindustrie getroffen steunmaatregelen binnen twee maanden aan te vullen door beantwoording van bepaalde vragen ; Overwegende dat er in dezelfde brief duidelijk op werd gewezen dat maatregelen tot toepassing van de algemene of regionale steunregelingen op investeringsprojecten in de ijzer - en staalindustrie ter kennis van de Commissie moeten worden gebracht ; dat de Lid-Staten zich niet aan deze verplichting kunnen onttrekken met het argument dat een algemene regeling niet mag worden onderworpen aan een specifiek onderzoek in verband met de bepalingen van het Verdrag van Parijs ; Overwegende dat de Italiaanse Republiek niet heeft geantwoord op de brieven van de Commissie d.d . 12 maart 1970 en 13 mei 1971 ; Overwegende dat de Commissie een termijn van twee maanden had gesteld voor het verstrekken van de onderhavige inlichtingen en dat een dergelijke termijn voldoende moet worden geacht ; Overwegende dat het niet verstrekken van de door de Commissie in haar brieven d.d . 12 maart 1970 en 13 mei 1971 gevraagde gegevens een verzuim vormt wat de verplichtingen betreft die voor de Italiaanse Republiek uit de artikelen 47 , 67 en 86 van het E.G.K.S.-Verdrag voortvloeien ; Overwegende dat de Commissie bij schrijven van 6 januari 1972 , nr . 72-20061 , de Italiaanse Republiek , overeenkomstig artikel 88 , eerste alinea , heeft verzocht binnen twee maanden na de verzending van deze brief haar opmerkingen betreffende dit verzuim te maken ; Overwegende dat de Italiaanse Republiek niet heeft geantwoord op de brief van de Commissie d.d . 6 januari 1972 ; Overwegende dat in artikel 88 wordt bepaald dat de Commissie een termijn vaststelt waarin de betrokken Staat aan zijn verplichting kan voldoen , HEEFT DE VOLGENDE BESCHIKKING GEGEVEN : Artikel 1 Door inlichtingen waarom de Commissie in haar brieven d.d . 13 mei 1971 , nr . 71-23837 , en d.d . 6 januari 1972 , nr . 72-20061 , had verzocht niet te verstrekken heeft de Italiaanse Republiek verzuimd een voor haar uit de artikelen 47 , 67 en 86 van het E.G.K.S.-Verdrag voortvloeiende verplichting na te komen . Artikel 2 De Italiaanse Republiek beschikt over een termijn van twee maanden om aan de bovenbedoelde verplichting te voldoen . Artikel 3 Deze beschikking is gericht tot de Italiaanse Republiek . Gedaan te Brussel , 3 juli 1972 . Voor de Commissie De Voorzitter S . L . MANSHOLT",
  "source": "EUR LEX"
}