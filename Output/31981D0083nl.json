{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0083:NL:HTML\">",
  "content": "EUR-Lex - 31981D0083 - NL Avis juridique important | 31981D0083 81/83/EGKS: Besluit van de Raad van 20 januari 1981 houdende aanwijzing van de representatieve Griekse organisaties die voordrachten moeten opmaken voor het lidmaatschap van het Raadgevend Comité van de Europese Gemeenschap voor Kolen en Staal Publicatieblad Nr. L 058 van 05/03/1981 blz. 0028 - 0029 Bijzondere uitgave in het Fins: Hoofdstuk 1 Deel 2 blz. 0011 Bijzondere uitgave in het Zweeds: Hoofdstuk 1 Deel 2 blz. 0011 ***** BESLUIT  VAN DE RAAD van 20 januari 1981 houdende aanwijzing van de representatieve Griekse organisaties die voordrachten moeten opmaken voor het lidmaatschap van het Raadgevend Comité van de Europese Gemeenschap voor Kolen en Staal (81/83/EGKS) DE RAAD VAN DE EUROPESE GEMEENSCHAPPEN, Gelet op artikel 18 van het Verdrag tot oprichting van de Europese Gemeenschap voor Kolen en Staal, Overwegende dat de Raad bij zijn besluiten van 2 augustus 1978 (1) en van 16 oktober 1978 (2), gewijzigd bij punt XVI. 2 van bijlage I van de Toetredingsakte (3), de representatieve organisaties heeft aangewezen met het oog op de benoeming van de nieuwe leden van het Raadgevend Comité van de EGKS voor een periode van twee jaar; Overwegende dat de Raad bij zijn besluit van 16 oktober 1978 (4) de leden van het Raadgevend Comité heeft benoemd voor de periode van 16 oktober 1978 tot en met 15 oktober 1980; Overwegende dat de Raad bij zijn besluit van 20 oktober 1980 (5) de in de derde alinea van genoemd artikel bedoelde organisaties van producenten en werknemers heeft aangewezen; Overwegende dat de Raad bij zijn besluit van 25 november 1980 (6) de leden van het Raadgevend Comité heeft benoemd voor de periode van 25 november 1980 tot en met 24 november 1982; Overwegende dat het in de derde overweging hierboven bedoelde besluit van 20 oktober 1980 voor wat Griekenland betreft dient te worden aangevuld met de aanwijzing van twee representatieve Griekse organisaties die een voordracht moeten opmaken met tweemaal zoveel namen van kandidaten als het aantal zetels dat hun wordt toegewezen, zulks met het oog op de aanvulling van het Raadgevend Comité voor de periode die op 24 november 1982 afloopt, BESLUIT: Enig artikel De representatieve organisaties van producenten en werknemers, vermeld in de aan dit besluit gehechte tabel, worden aangewezen om de voordrachten op te maken waaruit - met inachtneming van het aantal personen dat in dezelfde tabel achter de naam van elke organisatie is vermeld - twee Griekse leden van het Raadgevend Comité van de Europese Gemeenschap voor Kolen en Staal worden benoemd. Gedaan te Brussel, 20 januari 1981. Voor de Raad De Voorzitter Ch. A. van der KLAAUW (1) PB nr. L 226 van 17. 8. 1978, blz. 20. (2) PB nr. L 314 van 8. 11. 1978, blz. 5. (3) PB nr. L 291 van 19. 11. 1979, blz. 113. (4) PB nr. L 314 van 8. 11. 1978, blz. 6. (5) PB nr. L 283 van 28. 10. 1980, blz. 28. (6) PB nr. L 326 van 2. 12. 1980, blz. 20. BIJLAGE 1.2.3 //   //   //   // Land  // Naam van de organisaties  // Aantal zetels  //   //   //   //   // 1. Producentenorganisaties  //   // Griekenland  // Sýndesmos Ellinikón Viomichanión  // 1 (1)  //   // 2. Werknemersorganisaties  //   // Griekenland  // Genikí Synomospondía Ergatón Elladós  // 1 (1)  //   //   // (1) Het totaal in de derde kolom van het besluit van 20 oktober 1980 wordt 28.",
  "source": "EUR LEX"
}