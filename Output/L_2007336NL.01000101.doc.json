{
  "url": "http://www.w3.org/1999/xhtml\">",
  "content": "L_2007336NL.01000101.xml 20.12.2007 NL Publicatieblad van de Europese Unie L 336/1 VERORDENING (EG) N r. 1445/2007 VAN HET EUROPEES PARLEMENT EN DE RAAD van 11 december 2007 tot vaststelling van gemeenschappelijke regels voor de levering van basisgegevens over koopkrachtpariteiten en voor de berekening en verspreiding van deze pariteiten (Voor de EER relevante tekst) HET EUROPEES PARLEMENT EN DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 285, lid 1, Gezien het voorstel van de Commissie, Gezien het advies van het Europees Economisch en Sociaal Comité ( 1 ) , Handelend volgens de procedure van artikel 251 van het Verdrag ( 2 ) , Overwegende hetgeen volgt: (1) Voor een rechtstreekse volumevergelijking van het bruto binnenlands product (BBP) tussen de lidstaten onderling heeft de Commissie behoefte aan koopkrachtpariteiten (KKP's) waarin de verschillen in prijspeil tussen de lidstaten worden geëlimineerd. (2) De KKP's voor de Gemeenschap moeten worden opgesteld volgens een geharmoniseerde methodiek die in overeenstemming is met Verordening (EG) nr. 2223/96 van de Raad van 25 juni 1996 inzake het Europees systeem van nationale en regionale rekeningen in de Gemeenschap ( 3 ) waarin een raamwerk voor de opstelling van de nationale rekeningen in de lidstaten is neergelegd. (3) De lidstaten worden aangemoedigd gegevens voor regionale KKP's te produceren. (4) In Verordening (EG) nr. 1083/2006 van de Raad van 11 juli 2006 houdende algemene bepalingen inzake het Europees Fonds voor Regionale Ontwikkeling, het Europees Sociaal Fonds en het Cohesiefonds ( 4 ) wordt bepaald dat voor financiering uit de structuurfondsen in het kader van de convergentiedoelstelling de regio's in aanmerking komen die behoren tot niveau 2 van de gemeenschappelijke nomenclatuur van territoriale eenheden voor de statistiek in de zin van Verordening (EG) nr. 1059/2003 van het Europees Parlement en de Raad van 26 mei 2003 betreffende de opstelling van een gemeenschappelijke nomenclatuur van territoriale eenheden voor de statistiek (NUTS) ( 5 ) , en een BBP per inwoner hebben dat, gemeten in KKP's en berekend aan de hand van de communautaire gegevens voor de periode 2000-2002, lager is dan 75 % van het gemiddelde BBP van de EU-25 voor dezelfde referentieperiode. Bij gebrek aan regionale KKP's moeten voor het vaststellen van de lijst van regio's die voor steun uit de structuurfondsen in aanmerking komen, nationale KKP's worden gebruikt; deze nationale KKP's kunnen ook worden gebruikt om te bepalen hoeveel middelen aan iedere regio moeten worden toegewezen. (5) In Verordening (EG) nr. 1083/2006 wordt bepaald dat de lidstaten die in aanmerking komen voor steun uit het Cohesiefonds de lidstaten zijn met een bruto nationaal inkomen (BNI) per inwoner, uitgedrukt in KKP's en berekend aan de hand van de communautaire gegevens voor de periode 2001-2003, dat lager is dan 90 % van het gemiddelde BNI van de EU-25 en die een programma hebben om te voldoen aan de in artikel 104 van het Verdrag vervatte voorwaarden voor economische convergentie. (6) Artikel 1 van bijlage XI bij het Statuut van de ambtenaren van de Europese Gemeenschappen, neergelegd in Verordening (EEG, Euratom, EGKS) nr. 259/68 ( 6 ) (hierna „het Statuut” genoemd), bepaalt dat de Commissie (Eurostat) voor het onderzoek als bedoeld in artikel 65, lid 1, van het Statuut jaarlijks vóór het einde van de maand oktober een verslag opstelt over de ontwikkeling van de kosten van levensonderhoud in Brussel, over de economische pariteiten tussen Brussel en bepaalde standplaatsen in de lidstaten, en over de ontwikkeling van de koopkracht van de bezoldigingen die de nationale ambtenaren in de centraleoverheidsdiensten genieten. (7) De Commissie (Eurostat) verzamelt al elk jaar basisgegevens over KKP's die door de lidstaten vrijwillig worden verstrekt. Deze actie is een standaardpraktijk in de lidstaten geworden. Toch is een wettelijk kader nodig, om de duurzame ontwikkeling, productie en verspreiding van KKP's te garanderen. (8) De periodieke verstrekking van voorlopige resultaten, die op dit ogenblik praktijk is, moet worden voortgezet, om de meest recente cijfers ter beschikking te hebben. (9) De voor de uitvoering van deze verordening vereiste maatregelen worden vastgesteld overeenkomstig Besluit 1999/468/EG van de Raad van 28 juni 1999 tot vaststelling van de voorwaarden voor de uitoefening van aan de Commissie verleende uitvoeringsbevoegdheden ( 7 ) . (10) In het bijzonder moet de Commissie de bevoegdheid worden gegeven, de definities aan te passen, de elementaire posten in bijlage II te wijzigen en kwaliteitscriteria vast te stellen. Daar het maatregelen van algemene strekking betreft tot wijziging van niet-essentiële onderdelen van deze verordening, onder meer door deze aan te vullen met nieuwe niet-essentiële onderdelen, moeten zij worden vastgesteld volgens de in artikel 5 bis van Besluit 1999/468/EG vastgestelde regelgevingsprocedure met toetsing. (11) Aangezien de doelstelling van deze verordening, namelijk de vaststelling van gemeenschappelijke regels voor de levering van basisgegevens over KKP's en voor de berekening en verspreiding van deze pariteiten, niet voldoende door de lidstaten kunnen worden verwezenlijkt en derhalve beter door de Gemeenschap kunnen worden verwezenlijkt, kan de Gemeenschap, overeenkomstig het in artikel 5 van het Verdrag neergelegde subsidiariteitsbeginsel, maatregelen nemen. Overeenkomstig het in hetzelfde artikel neergelegde evenredigheidsbeginsel gaat deze verordening niet verder dan wat nodig is om deze doelstelling te verwezenlijken. (12) Het Comité statistisch programma, opgericht bij Besluit 89/382/EEG, Euratom van de Raad ( 8 ) , is overeenkomstig artikel 3 van dat besluit geraadpleegd, HEBBEN DE VOLGENDE VERORDENING VASTGESTELD: Artikel 1 Doel Deze verordening beoogt de vaststelling van gemeenschappelijke regels voor de levering van basisgegevens over KKP's en voor de berekening en verspreiding van deze pariteiten. Artikel 2 Toepassingsgebied 1.   De te leveren basisgegevens zijn de gegevens die nodig zijn voor de berekening en kwaliteitsborging van de KKP's. Die gegevens omvatten prijzen, de waarden van de besteding van het BBP en andere in bijlage I genoemde gegevens. De gegevens worden verzameld met de minimumfrequentie genoemd in bijlage I. Tot een frequentere verzameling van gegevens wordt alleen overgegaan in uitzonderlijke en gerechtvaardigde omstandigheden. 2.   De KKP's worden berekend aan de hand van de nationale jaargemiddelden voor prijzen van goederen en diensten, waarbij gebruik wordt gemaakt van basisgegevens over het economisch gebied van de lidstaten als bedoeld in het Europees systeem voor nationale en regionale rekeningen van de Gemeenschap (ESR 95). 3.   De KKP's worden berekend aan de hand van de in bijlage II vermelde elementaire posten, die aansluiten op de desbetreffende BBP-classificaties in Verordening (EG) nr. 2223/96. Artikel 3 Definities Voor de toepassing van deze verordening wordt verstaan onder: a) „koopkrachtpariteiten” („KKP's”): ruimtelijke deflatoren en valutaomrekeningsfactoren die de effecten van de verschillen in prijspeil tussen lidstaten elimineren en daarmee volumevergelijkingen van BBP-componenten en vergelijkingen van het prijspeil mogelijk maken; b) „koopkrachtstandaard” („KKS”): de kunstmatige gemeenschappelijke referentievaluta die in de Europese Unie wordt gebruikt om het volume van economische aggregaten met het oog op ruimtelijke vergelijkingen zo weer te geven dat de verschillen in prijspeil tussen lidstaten worden geëlimineerd; c) „prijzen”: de door de eindverbruiker betaalde aankoopprijzen; d) „bestedingsgewicht”: het aandeel van de bestedingencomponenten in het BBP in lopende prijzen; e) „elementaire post”: in de BBP-onderverdeling het laagste aggregatieniveau van producten waarvoor pariteiten worden berekend; f) „product”: een ten behoeve van prijswaarnemingen nauwkeurig omschreven goed of dienst; g) „werkelijke en toegerekende huur”: werkelijke en toegerekende huur in de betekenis die hieraan is gegeven in Verordening (EG) nr. 1722/2005 ( 9 ) ; h) „beloning van werknemers”: beloning van werknemers in de betekenis die hieraan is gegeven in Verordening (EG) nr. 2223/96; i) „temporele aanpassingsfactoren”: factoren voor de aanpassing van de bij enquêtes verzamelde gemiddelde prijzen aan gemiddelde jaarprijzen; j) „ruimtelijke aanpassingsfactoren”: factoren voor de aanpassing van de op een of meer plaatsen in het economisch gebied van een lidstaat verzamelde gemiddelde prijzen aan nationale gemiddelde prijzen; k) „representatieve producten”: producten die, gemeten aan de totale relatieve bestedingen in een elementaire post, tot de belangrijkste op de nationale markten gekochte producten behoren of als zodanig worden beschouwd; l) „representativiteitsindicatoren”: merktekens of andere indicatoren voor producten die lidstaten zelf als representatief hebben geselecteerd; m) „gelijke representativiteit”: een eis waaraan de samenstelling van de lijst van producten voor een elementaire post moet voldoen, waarbij elke lidstaat de prijzen kan bepalen van dat aantal representatieve producten dat met het oog op de heterogeniteit van de producten en het prijspeil voor de elementaire post en op de bestedingen voor de elementaire post als passend kan worden beschouwd; n) „transitief”: de eigenschap bezittend dat een directe vergelijking tussen twee willekeurige lidstaten hetzelfde resultaat oplevert als een indirecte vergelijking via een andere lidstaat; o) „fout”: het gebruik van onjuiste basisgegevens of een onjuiste toepassing van de berekeningsprocedure; p) „referentiejaar”: een kalenderjaar waarop specifieke jaarresultaten betrekking hebben; q) „onveranderlijkheid”: het gegeven dat, wanneer resultaten oorspronkelijk voor een groep lidstaten zijn berekend en dan later voor een grotere groep lidstaten worden berekend, niettemin de KKP's tussen de oorspronkelijke groep lidstaten worden aangehouden. Artikel 4 Taken en verantwoordelijkheden 1.   De Commissie (Eurostat) is verantwoordelijk voor: a) de coördinatie van de levering van de basisgegevens; b) de berekening en publicatie van de KKP's; c) de borging van de kwaliteit van de KKP's overeenkomstig artikel 7; d) de ontwikkeling en communicatie van een methodiek in overleg met de lidstaten; e) de garantie dat de lidstaten gelegenheid krijgen om vóór publicatie hun opmerkingen over de KKP-resultaten kenbaar te maken en dat naar behoren met deze opmerkingen rekening zal worden gehouden; en f) de opstelling en verspreiding van de methodologische handleiding als bedoeld in bijlage I, punt 1.1. 2.   De lidstaten leveren de basisgegevens volgens de procedure van bijlage I. Zodra de validering van de gegevens volgens de procedure van punt 5.2 van bijlage I is afgesloten, bevestigen de lidstaten binnen een periode van ten hoogste een maand schriftelijk de enquêteresultaten waarvoor zij verantwoordelijk zijn. De lidstaten verlenen hun goedkeuring aan de methodiek voor de gegevensverzameling en controleren of de gegevens, met inbegrip van de door de Commissie (Eurostat) geleverde basisgegevens, plausibel zijn. Artikel 5 Toezending van basisgegevens 1.   De lidstaten zenden de in bijlage I vermelde basisgegevens naar de Commissie (Eurostat) overeenkomstig de geldende communautaire voorschriften voor de toezending van gegevens. 2.   De in bijlage I vermelde basisgegevens worden toegezonden in het technisch formaat en binnen de termijnen die in die bijlage zijn aangegeven. 3.   Als de Commissie (Eurostat) de lidstaten basisgegevens levert, vermeldt zij de voor deze gegevens gebruikte methodiek, zodat de lidstaten een plausibiliteitscontrole kunnen uitvoeren. Artikel 6 Statistische eenheden 1.   De in bijlage I vermelde basisgegevens worden verzameld bij statistische eenheden zoals omschreven in Verordening (EEG) nr. 696/93 van de Raad ( 10 ) , of worden verkregen uit andere bronnen, mits de daarin opgenomen gegevens aan de in punt 5.1 van bijlage I genoemde kwaliteitseisen voldoen. Elke lidstaat stelt de Commissie bij de toezending van de gegevens in kennis van het type van de statistische eenheid of bron. 2.   De statistische eenheden die door de lidstaten worden opgeroepen gegevens te leveren of bij de verzameling van gegevens samen te werken, staan de waarneming van de feitelijk in rekening gebrachte prijzen toe en verstrekken waarheidsgetrouwe en volledige informatie op het tijdstip waarop daarom wordt gevraagd. Artikel 7 Kwaliteitscriteria en -controle 1.   De Commissie (Eurostat) en de lidstaten zetten op basis van de in punt 5.3 van bijlage I genoemde rapporten en beoordelingen een kwaliteitscontrolesysteem op. 2.   De lidstaten verstrekken de Commissie (Eurostat) desgevraagd alle nodige informatie om de kwaliteit van de in bijlage I vermelde basisgegevens te beoordelen. Zij verstrekken de Commissie (Eurostat) ook gedetailleerde informatie over en de redenen voor eventuele latere wijzigingen in de gebruikte methoden of eventuele afwijkingen van de in bijlage I genoemde methodologische handleiding. 3.   De lidstaten verstrekken de Commissie (Eurostat) overeenkomstig deel 5 van bijlage I kwaliteitsverslagen over de enquêtes waarvoor zij verantwoordelijk zijn. 4.   De gemeenschappelijke criteria waarop de kwaliteitscontrole berust, en de structuur van de kwaliteitsverslagen, als vermeld in punt 5.3 van bijlage I, worden vastgesteld volgens de in artikel 11, lid 3, bedoelde regelgevingsprocedure met toetsing. Artikel 8 Frequentie De Commissie (Eurostat) berekent KKP's voor ieder kalenderjaar. Artikel 9 Verspreiding 1.   De Commissie (Eurostat) publiceert uiterlijk 36 maanden na afloop van het referentiejaar de definitieve jaarresultaten. De publicatie berust op gegevens die de Commissie uiterlijk drie maanden voor de publicatiedatum zijn toegezonden. Dit lid laat het recht van de Commissie (Eurostat) onverlet om eerder dan 36 maanden na afloop van het referentiejaar voorlopige resultaten te publiceren en de Commissie (Eurostat) stelt deze ter beschikking van het publiek, onder andere op haar website. 2.   De resultaten die de Commissie (Eurostat) op geaggregeerd niveau voor elke lidstaat publiceert, omvatten ten minste: a) de KKP's op BBP-niveau; b) de KKP's voor de consumptieve bestedingen van particuliere huishoudens en voor de werkelijke individuele consumptie; c) de indexcijfers voor het prijspeil in verhouding tot het communautaire gemiddelde; en d) het BBP, de consumptieve bestedingen van particuliere huishoudens en de werkelijke individuele consumptie, alsmede de cijfers hiervoor per hoofd van de bevolking in KKS. 3.   Indien voor een grotere groep landen resultaten worden berekend, worden in overeenstemming met het onveranderlijkheidsbeginsel de KKP's van de lidstaten niet gewijzigd. 4.   De gepubliceerde definitieve KKP's worden doorgaans niet herzien. In geval van fouten die onder deel 10 van bijlage I vallen, worden evenwel overeenkomstig de in dat deel beschreven procedure gecorrigeerde resultaten gepubliceerd. Indien bij wijzigingen in de opzet van het ESR 95 die de KKP-resultaten beïnvloeden, het volume-indexcijfer van het BBP voor een lidstaat met meer dan een procentpunt verandert, wordt bij uitzondering een algemene correctie uitgevoerd Artikel 10 Correctiecoëfficiënten De lidstaten hoeven geen enquêtes uit te voeren als deze alleen zijn bedoeld voor de vaststelling van de correctiecoëfficiënten voor toepassing op de bezoldigingen en pensioenen van ambtenaren en andere personeelsleden van de Europese Gemeenschappen overeenkomstig het Statuut. Artikel 11 Comité-procedure 1.   De Commissie wordt bijgestaan door het Comité statistisch programma. 2.   Wanneer naar dit lid wordt verwezen, zijn de artikelen 5 en 7 van Besluit 1999/468/EG van toepassing, met inachtneming van artikel 8 daarvan. De in artikel 5, lid 6, van Besluit 1999/468/EG bedoelde termijn wordt op drie maanden vastgesteld. 3.   Wanneer naar dit lid wordt verwezen, zijn artikel 5 bis, leden 1 tot en met 4, en artikel 7 van Besluit 1999/468/EG van toepassing, met inachtneming van artikel 8 daarvan. Artikel 12 Uitvoeringsmaatregelen 1.   De voor de uitvoering van deze verordening vereiste maatregelen, waaronder maatregelen om rekening te houden met economische en technische veranderingen, worden, voor zover dit voor de lidstaten geen onevenredige kostenstijging met zich mee brengt, vastgesteld zoals bepaald in de leden 2 en 3. 2.   De volgende, voor de uitvoering van deze verordening vereiste maatregelen worden vastgesteld volgens de in artikel 11, lid 2, bedoelde regelgevingsprocedure: a) vaststelling van een reeks minimumnormen met het oog op de noodzakelijke vergelijkbaarheid en representativiteit van de gegevens als vermeld in de punten 5.1 en 5.2 van bijlage I; b) vaststelling van de precieze eisen waaraan de te gebruiken methodiek, als vermeld in bijlage I, moet voldoen, en c) vaststelling en aanpassing van gedetailleerde omschrijvingen van de inhoud van de elementaire posten, mits deze in overeenstemming blijven met het ESR 95 of eventuele daaropvolgende systemen. 3.   De volgende maatregelen tot wijziging van niet-essentiële onderdelen van deze verordening, onder meer door deze aan te vullen met nieuwe onderdelen, worden vastgesteld volgens de in artikel 11, lid 3, bedoelde regelgevingsprocedure met toetsing: a) aanpassing van de definities; b) aanpassing van de lijst van elementaire posten (als vermeld in bijlage II); en c) vaststelling van kwaliteitscriteria en de structuur van de kwaliteitsverslagen als bedoeld in artikel 7, lid 4. Artikel 13 Financiering 1.   De lidstaten ontvangen van de Commissie een financiële bijdrage van maximaal 70 % van de kosten die volgens de regels van de Commissie voor subsidie in aanmerking komen. 2.   De hoogte van deze financiële bijdrage wordt vastgesteld als deel van de jaarlijkse begrotingsprocedures van de Europese Unie. De begrotingsautoriteit stelt de jaarlijks beschikbare kredieten vast. Artikel 14 Herziening en verslag Deze verordening wordt 5 jaar na de inwerkingtreding ervan aan een evaluatie onderworpen. Zij wordt zo nodig herzien op basis van een verslag en een voorstel van de Commissie aan het Europees Parlement en de Raad. Artikel 15 Inwerkingtreding Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Straatsburg, 11 december 2007. Voor het Europees Parlement De voorzitter H.-G. PÖTTERING Voor de Raad De voorzitter M. LOBO ANTUNES ( 1 ) PB C 318 van 23.12.2006, blz. 45 . ( 2 ) Standpunt van het Europees Parlement van 26 april 2007 (nog niet bekendgemaakt in het Publicatieblad) en besluit van de Raad van 13 november 2007. ( 3 ) PB L 310 van 30.11.1996, blz. 1 . Verordening laatstelijk gewijzigd bij Verordening (EG) nr. 1267/2003 van het Europees Parlement en de Raad ( PB L 180 van 18.7.2003, blz. 1 ). ( 4 ) PB L 210 van 31.7.2006, blz. 25 . Verordening gewijzigd bij Verordening (EG) nr. 1989/2006 ( PB L 411 van 30.12.2006, blz. 6 ). ( 5 ) PB L 154 van 21.6.2003, blz. 1 . Verordening laatstelijk gewijzigd bij Verordening (EG) nr. 105/2007 van de Commissie ( PB L 39 van 10.2.2007, blz. 1 ). ( 6 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 1895/2006 ( PB L 397 van 30.12.2006, blz. 6 ). ( 7 ) PB L 184 van 17.7.1999, blz. 23 . Besluit gewijzigd bij Besluit 2006/512/EG ( PB L 200 van 22.7.2006, blz. 11 ). ( 8 ) PB L 181 van 28.6.1989, blz. 47 . ( 9 ) Verordening (EG) nr. 1722/2005 van de Commissie van 20 oktober 2005 betreffende de beginselen voor de schatting van woondiensten ten behoeve van Verordening (EG, Euratom) nr. 1287/2003 van de Raad betreffende de harmonisatie van het bruto nationaal inkomen tegen marktprijzen ( PB L 276 van 21.10.2005, blz. 5 ). ( 10 ) Verordening (EEG) nr. 696/93 van de Raad van 15 maart 1993 inzake de statistische eenheden voor waarneming en analyse van het productiestelsel in de Gemeenschap ( PB L 76 van 30.3.1993, blz. 1 ). Verordening laatstelijk gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). BIJLAGE I METHODIEK 1.   METHODOLOGISCHE HANDLEIDING EN WERKPROGRAMMA 1.1.   Na overleg met de lidstaten stelt de Commissie (Eurostat) een methodologische handleiding ter beschikking met een beschrijving van de in de diverse fasen van de opstelling van KKP's gebruikte methoden, met inbegrip van de methoden voor de schatting van ontbrekende basisgegevens en ontbrekende pariteiten. De methodologische handleiding wordt herzien bij elke belangrijke wijziging in de methodiek. Daarbij kan het gaan om de invoering van nieuwe methoden om de gegevenskwaliteit te verbeteren, de kosten te beperken of de belasting voor de gegevensleveranciers te verminderen. 1.2.   De Commissie (Eurostat) stelt uiterlijk 30 november van elk jaar in overleg met de lidstaten een jaarlijks werkprogramma voor het volgende kalenderjaar vast, waarin een tijdschema is opgenomen voor de specificatie en de levering van de voor dat jaar vereiste gegevens. 1.3.   In het jaarlijkse werkprogramma worden het door de lidstaten te gebruiken formaat voor de levering van gegevens en eventuele andere voor de berekening en publicatie van de KKP's vereiste maatregelen vastgesteld. 1.4.   De overeenkomstig punt 1.2 geleverde basisgegevens kunnen worden herzien, maar de resultaten voor het referentiejaar moeten worden berekend aan de hand van de gegevens die volgens het in artikel 9 genoemde tijdschema zijn geleverd. Als er op die datum geen of onvolledige gegevens beschikbaar zijn, worden de ontbrekende basisgegevens door de Commissie (Eurostat) geschat. 1.5.   Als een lidstaat geen volledige basisgegevens verstrekt, specificeert hij waarom de gegevens onvolledig zijn, wanneer hij volledige gegevens zal verstrekken of, in voorkomend geval, waarom geen volledige gegevens kunnen worden verstrekt. 2.   BASISGEGEVENS 2.1.   De basisgegevens Voor de toepassing van deze verordening vallen onder de in de artikelen 2 en 4 bedoelde basisgegevens en wordt de minimumfrequentie voor de levering van nieuwe gegevens als volgt vastgesteld: Basisgegevens Minimumfrequentie Waarden van de BBP-bestedingen ( 1 ) Jaarlijks Werkelijke en toegerekende huur ( 2 ) Jaarlijks Beloning van werknemers Jaarlijks Temporele aanpassingsfactoren Jaarlijks Prijzen van consumptiegoederen en diensten en daarmee verbonden representativiteitsindicatoren Driejaarlijks ( 3 ) Prijzen van uitrustingsgoederen Driejaarlijks Prijzen van bouwprojecten Driejaarlijks Ruimtelijke aanpassingsfactoren Zesjaarlijks 2.2.   Procedure voor de verzameling van basisgegevens De Commissie (Eurostat) stelt, rekening houdend met de standpunten van de lidstaten, de voor elk basisgegeven te gebruiken bronnen en leveranciers vast. Als de Commissie (Eurostat) de basisgegevens niet van een lidstaat maar van een andere leverancier ontvangt, wordt de lidstaat van de in de punten 5.1.4 tot en met 5.1.13 beschreven verplichtingen ontheven. 3.   NATIONALE GEMIDDELDE PRIJZEN 3.1.   Onverminderd artikel 2, lid 2, mag de gegevensverzameling beperkt blijven tot een of meer plaatsen in het economisch gebied. De op deze manier verzamelde gegevens mogen voor de berekening van de KKP's worden gebruikt, mits ze vergezeld gaan van geschikte ruimtelijke aanpassingsfactoren voor de berekening van de voor het nationale gemiddelde representatieve gegevens op basis van de op deze plaatsen verzamelde enquêtegegevens. 3.2.   De ruimtelijke aanpassingsfactoren moeten worden geleverd op het niveau van de elementaire posten en mogen ten tijde van de referentieperiode van de enquête niet meer dan zes jaar oud zijn. 4.   GEMIDDELDE JAARPRIJZEN Onverminderd artikel 2, lid 2, mag de gegevensverzameling beperkt blijven tot een bepaalde periode. De op deze manier verzamelde gegevens mogen worden gebruikt voor de berekening van KKP's, mits ze vergezeld gaan van geschikte temporele aanpassingsfactoren voor de berekening van de voor het jaargemiddelde representatieve gegevens op basis van de in deze periode verzamelde enquêtegegevens. 5.   KWALITEIT 5.1.   Minimumnormen voor basisgegevens 5.1.1.   De lijst van producten waarvan de prijzen moeten worden bepaald, wordt zo opgesteld dat zij producten bevat waarvan de specificaties de vergelijkbaarheid tussen landen onderling waarborgen. 5.1.2.   De lijst van producten waarvan de prijzen moeten worden bepaald, wordt zo opgesteld dat iedere lidstaat voor iedere elementaire post ten minste een representatief product kan aangeven waarvan de prijs in ten minste een ander land kan worden bepaald. 5.1.3.   De lijst van producten wordt zo opgesteld dat het hoogst haalbare niveau van gelijke representativiteit wordt bereikt. Bijgevolg moet ieder land voor iedere elementaire post de prijs van ten minste een representatief product bepalen waarvan de prijs in ten minste een ander land wordt bepaald. 5.1.4.   Iedere lidstaat bepaalt de prijs van producten overeenkomstig de specificaties op de lijst van producten. 5.1.5.   Iedere lidstaat bepaalt voor iedere elementaire post de prijs van een voldoende aantal op zijn markt beschikbare producten, ook als deze voor die elementaire post wellicht niet als representatief worden beschouwd. 5.1.6.   Iedere lidstaat levert de prijs van ten minste een representatief product per elementaire post. De representatieve producten worden van een representativiteitsindicator voorzien. 5.1.7.   Elke lidstaat verzamelt voor ieder product waarvan de prijs wordt bepaald een voldoende aantal prijsnoteringen om de betrouwbaarheid van de gemiddelde prijs per product, gelet op de marktstructuur in het land, te waarborgen. 5.1.8.   De keuze van soorten verkooppunten wordt voldoende afgestemd op het binnenlandse consumptiepatroon voor het desbetreffende product. 5.1.9.   De keuze van verkooppunten voor een plaats wordt voldoende afgestemd op het consumptiepatroon van de inwoners van die plaats en op de beschikbaarheid van producten. 5.1.10.   Iedere lidstaat verstrekt de Commissie (Eurostat) gegevens over de beloning van werknemers voor bepaalde beroepen in de sector Overheid (S. 13), zoals omschreven in het ESR 95. 5.1.11.   Iedere lidstaat verschaft de Commissie (Eurostat) temporele aanpassingsfactoren om aan de hand van prijzen die op een bepaald tijdstip zijn verzameld KKP's te berekenen die het jaarlijkse gemiddelde prijspeil voldoende weergeven. 5.1.12.   Iedere lidstaat verschaft de Commissie (Eurostat) ruimtelijke aanpassingsfactoren om aan de hand van prijzen die op bepaalde plaatsen zijn verzameld KKP's te berekenen die het jaarlijkse gemiddelde prijspeil voldoende weergeven. 5.1.13.   Iedere lidstaat verschaft de Commissie (Eurostat) voor iedere in bijlage II vermelde elementaire post gewichten die het bestedingspatroon in de lidstaat in het referentiejaar weergeven. 5.2.   Minimumnormen voor de validering van prijsenquêteresultaten 5.2.1.   Voordat de lidstaten de gegevens aan de Commissie (Eurostat) toezenden, evalueren zij de validiteit ervan op basis van: — de maximum- en minimumprijs; — de gemiddelde prijs en de variatiecoëfficiënt; — het aantal producten per elementaire post waarvoor een prijs is bepaald; — het aantal representatieve producten per elementaire post waarvoor een prijs is bepaald; — het aantal prijswaarnemingen per product. 5.2.2.   De Commissie (Eurostat) stelt de lidstaten een elektronisch hulpmiddel met de voor punt 5.2.1 benodigde algoritmen ter beschikking. 5.2.3.   Voorafgaand aan de vaststelling van de definitieve enquêteresultaten controleert de Commissie (Eurostat) samen met de lidstaten de validiteit ervan aan de hand van onder meer de volgende indicatoren: voor iedere elementaire post: — het aantal producten waarvoor door ieder land een prijs is bepaald; — het aantal producten waaraan door ieder land een representativiteitsindicator is toegekend; — het prijsindexcijfer; — de resultaten van de vorige enquête voor dezelfde elementaire post; — het prijsindexcijfer in KKP's voor ieder land, voor ieder product: — het aantal prijswaarnemingen per land; — de variatiecoëfficiënten van: i) de gemiddelde prijzen in nationale valuta's; ii) de prijsindexcijfers in KKP's; iii) de prijsindexcijfers in KKP's voor ieder land. 5.2.4.   Voorafgaand aan de vaststelling van de definitieve KKP-resultaten op geaggregeerd niveau controleert de Commissie (Eurostat) de validiteit van de resultaten aan de hand van onder meer de volgende indicatoren: voor het totale BBP en de belangrijkste aggregaten ervan: — de consistentie tussen de waarden van BBP-bestedingen en bevolkingsschattingen enerzijds en gepubliceerde gegevens anderzijds; — een vergelijking van de volume-indexcijfers per hoofd van de bevolking voor lopende en vroegere berekeningen; — een vergelijking van de prijsindexcijfers voor lopende en vroegere berekeningen, voor iedere elementaire post: — een vergelijking van de BBP-wegingsstructuur voor lopende en vroegere berekeningen; — schattingen van ontbrekende gegevens, indien van toepassing. 5.3.   Rapportage en beoordeling 5.3.1.   Iedere lidstaat houdt documentatie bij over alle details van de uitvoering van deze verordening. Deze documentatie is voor de Commissie (Eurostat) en voor de andere lidstaten toegankelijk. 5.3.2.   Iedere lidstaat laat zijn KKP-procedure ten minste een keer in de zes jaar door de Commissie (Eurostat) beoordelen. Bij deze jaarlijks geplande en in het jaarlijkse werkprogramma opgenomen beoordelingen wordt onderzocht of de verordening in acht wordt genomen. De Commissie (Eurostat) stelt een op de beoordeling gebaseerd verslag op dat toegankelijk wordt gemaakt voor het publiek, onder andere op haar website. 5.3.3.   Overeenkomstig artikel 7, lid 3, dienen de lidstaten kort na iedere enquête van de consumptieprijzen bij de Commissie (Eurostat) een verslag over de uitvoering van de enquête in. De Commissie (Eurostat) verstrekt iedere lidstaat een samenvatting van deze verslagen. 6.   PROCEDURE VOOR DE ENQUÊTES VAN DE CONSUMPTIEPRIJZEN 6.1.   De lidstaten voeren de prijsenquêtes overeenkomstig het werkprogramma uit. 6.2.   De Commissie (Eurostat) stelt voor iedere enquête de lijst van te enquêteren producten samen op basis van voorstellen die de lidstaten voor iedere elementaire post indienen. 6.3.   De Commissie (Eurostat) verstrekt samen met de lijst van producten een vertaling van alle specificaties op de enquêtelijsten in alle officiële talen van de Europese Unie. 7.   BEREKENINGSPROCEDURE 7.1.   Berekening van bilaterale pariteiten op het niveau van de elementaire posten a) De berekening van multilaterale Èltetò-Köves-Szulc-pariteiten (EKS) op het niveau van de elementaire posten is gebaseerd op een matrix van bilaterale pariteiten voor ieder paar van deelnemende landen (landenpaar). b) De bilaterale pariteiten worden berekend aan de hand van de prijzen en representativiteitsindicatoren die voor de desbetreffende producten zijn waargenomen respectievelijk daaraan zijn toegekend. c) De gemiddelde enquêteprijs voor ieder product wordt vastgesteld als het gewone rekenkundige gemiddelde van de voor dit product waargenomen prijzen. d) De nationale gemiddelde jaarprijs wordt zo nodig geschat op basis van de gemiddelde enquêteprijs waarbij geschikte ruimtelijke en temporele aanpassingsfactoren worden toegepast. e) Daarna worden, indien mogelijk, voor producten en voor landenparen de verhoudingen tussen de aangepaste gemiddelde prijzen in beide richtingen berekend. f) Vervolgens wordt, indien mogelijk, voor alle landenparen een KKP voor de elementaire post berekend. Voor elk landenpaar wordt de KKP berekend als het gewogen meetkundig gemiddelde van: — het meetkundig gemiddelde van de prijsverhoudingen voor de producten die voor beide landen als representatief zijn aangeduid; — het meetkundig gemiddelde van de prijsverhoudingen voor de producten die wel voor het eerste land maar niet voor het tweede land als representatief zijn aangeduid; — het meetkundig gemiddelde van de prijsverhoudingen voor de producten die wel voor het tweede land maar niet voor het eerste land als representatief zijn aangeduid; waarbij de gewichten de relatieve representativiteit van alle producten waarvan door beide landen de prijs is bepaald, weergeven. 7.2.   De schatting van ontbrekende bilaterale pariteiten Als er voor een elementaire post geen bilaterale KKP kan worden berekend, wordt deze zo mogelijk geschat met behulp van de standaardprocedure voor de berekening van meetkundige gemiddelden van indirecte pariteiten via derde landen. Mochten er na dergelijke schattingen nog steeds bepaalde waarden in de matrix van bilaterale KKP's voor een elementaire post ontbreken, dan kunnen er voor de landen waarvoor bilaterale pariteiten ontbreken geen multilaterale EKS-pariteiten worden berekend. Deze ontbrekende EKS-pariteiten worden dan door de Commissie (Eurostat) geschat aan de hand van referentiepariteiten voor een vergelijkbare elementaire post of aan de hand van een andere geschikte schattingsmethode. 7.3.   De berekening van bilaterale pariteiten op geaggregeerd niveau a) Wanneer op een bepaald geaggregeerd niveau van de nationale rekeningen bilaterale pariteiten worden berekend, gebeurt dit aan de hand van de EKS-pariteiten (zie punt 7.4) en de waarden van de BBP-bestedingen voor de desbetreffende elementaire posten. b) Voor het gekozen aggregatieniveau wordt dan een Laspeyrespariteit berekend als het rekenkundig gemiddelde van de pariteiten voor de desbetreffende elementaire posten, dat wordt gewogen met de relatieve percentages (of nominale waarden) voor het tweede land van ieder landenpaar. c) Vervolgens wordt voor het gekozen aggregatieniveau een Paaschepariteit berekend als het harmonisch gemiddelde van de pariteiten voor de desbetreffende elementaire posten, dat wordt gewogen met de relatieve percentages (of nominale waarden) voor het eerste land van ieder landenpaar. d) Tot slot wordt voor het gekozen aggregatieniveau een Fisherpariteit berekend als het meetkundig gemiddelde van de voor ieder landenpaar vastgestelde Laspeyres- en Paaschepariteit. 7.4.   De berekening van transitieve multilaterale KKP's Multilaterale transitieve pariteiten worden op het niveau van de elementaire post dan wel op geaggregeerd niveau berekend met behulp van de EKS-procedure op basis van een volledige matrix van Fisherpariteiten tussen ieder landenpaar, en wel volgens onderstaande formule: waarbij tEKSs de EKS-pariteit tussen land s en land t is; tFs de Fisherpariteit tussen land s en land t is; z het aantal deelnemende landen is. 8.   TOEZENDING 8.1.   De Commissie (Eurostat) stelt aan de lidstaten de templates voor de elektronische toezending van de voor de berekening van de KKP's benodigde basisgegevens ter beschikking. 8.2.   De lidstaten gebruiken de templates voor de toezending van basisgegevens aan de Commissie (Eurostat). 9.   PUBLICATIE In aanvulling op artikel 9, lid 2, kan de Commissie (Eurostat) na overleg met de lidstaten ook resultaten op een gedetailleerder niveau publiceren. 10.   CORRECTIES 10.1.   Als een lidstaat een fout ontdekt, verstrekt hij de Commissie (Eurostat) onmiddellijk op eigen initiatief de correcte basisgegevens. Een lidstaat brengt de Commissie (Eurostat) ook op de hoogte van een vermoedelijk onjuiste toepassing van de berekeningsprocedure. 10.2.   Zodra de Commissie (Eurostat) op de hoogte is van een door een lidstaat of een door haarzelf gemaakte fout, stelt zij de lidstaten hiervan in kennis en maakt zij binnen een maand een herberekening van de KKP's. 10.3.   Als de ontdekte fouten tot een wijziging van 0,5 procentpunt of meer in het BBP per hoofd van de bevolking in KKS in een lidstaat leiden, publiceert de Commissie (Eurostat) zo spoedig mogelijk een correctie, tenzij de fouten meer dan drie maanden na publicatie van de resultaten worden ontdekt. 10.4.   Als er een fout is voorgekomen, neemt de verantwoordelijke organisatie maatregelen om herhaling te voorkomen. 10.5.   Indien de waarden van de BBP-bestedingen of de bevolkingsschattingen meer dan 33 maanden na afloop van het referentiejaar worden herzien, hoeven de KKP-resultaten niet meer te worden gecorrigeerd. ( 1 ) Deze waarden moeten in overeenstemming zijn met de laagste beschikbare aggregaten in de nationale rekeningen. Als de vereiste gedetailleerde gegevens niet beschikbaar zijn, kan de lidstaat voor de ontbrekende posities zo nauwkeurig mogelijke schattingen verstrekken. ( 2 ) De op de woningvoorraad gebaseerde benadering, zoals beschreven in methodologische handleiding, kan in plaats van de prijsbenadering worden gebruikt wanneer de cijfers voor de werkelijke huur ontbreken of statistisch onbetrouwbaar zijn overeenkomstig Verordening (EG) nr. 1722/2005. ( 3 ) De minimumfrequentie heet betrekking op de levering van gegevens voor een bepaalde productgroep in het kader van de continue enquêtecyclus. BIJLAGE II Elementaire posten als bedoeld in artikel 3, onder e) BH Nr. Omschrijving INDIVIDUELE CONSUMPTIEVE BESTEDINGEN VAN HUISHOUDENS VOEDINGSMIDDELEN EN ALCOHOLVRIJE DRANKEN Voedingsmiddelen Brood en granen [COICOP 01.1.1] 1 Rijst 2 Andere granen, bloem en andere graanproducten 3 Brood 4 Andere bakkerijproducten 5 Pastaproducten Vlees [COICOP 01.1.2] 6 Rund- en kalfsvlees 7 Varkensvlees 8 Lams-, schapen- en geitenvlees 9 Vlees van gevogelte 10 Ander vlees en eetbare slachtafvallen 11 Vleeswaren en andere bereidingen van vlees Vis en schaal- en schelpdieren [COICOP 01.1.3] 12 Vis en schaal- en schelpdieren, vers, gekoeld of bevroren 13 Verwerkte vis en schaal- en schelpdieren en conserven ervan Melk, kaas en eieren [COICOP 01.1.4] 14 Verse melk 15 Melkconserven en andere melkproducten 16 Kaas 17 Eieren en eierproducten Oliën en vetten [COICOP 01.1.5] 18 boter 19 Margarine 20 Andere spijsoliën en -vetten Fruit [COICOP 01.1.6] 21 Fruit, vers of gekoeld 22 Fruit en producten op basis van fruit, bevroren, verwerkt of conserven ervan Groenten [COICOP 01.1.7] 23 Groenten m.u.v. aardappelen, vers of gekoeld 24 Aardappelen, vers of gekoeld 25 Groenten, bevroren, verwerkt en bereidingen en conserven van groenten Suiker, jam, honing, chocolade en suikerwerk [COICOP 01.1.8] 26 Suiker 27 Jam, marmelade en honing 28 Suikerwerk, chocolade en andere cacaobereidingen 29 Consumptie-ijs, roomijs en sorbets Voedingsmiddelen, n.e.g. [COICOP 01.1.9] 30 Voedingsmiddelen, n.e.g. Alcoholvrije dranken Koffie, thee en cacao [COICOP 01.2.1] 31 Koffie, thee en cacao Mineraalwater, frisdranken, vruchten- en groentesappen [COICOP 01.2.2] 32 Mineraalwater 33 Frisdranken en concentraten 34 Vruchten- en groentesappen ALCOHOLHOUDENDE DRANKEN, TABAK EN VERDOVENDE MIDDELEN Alcoholhoudende dranken Gedistilleerde dranken [COICOP 02.1.1] 35 Gedistilleerde dranken Wijn [COICOP 02.1.2] 36 Wijn Bier [COICOP 02.1.3] 37 Bier Tabak Tabak [COICOP 02.2.0] 38 Tabak Verdovende middelen Verdovende middelen [COICOP 02.3.0] 39 Verdovende middelen KLEDING EN SCHOEISEL Kleding Kledingstoffen [COICOP 03.1.1] 40 Kledingstoffen Bovenkleding [COICOP 03.1.2] 41 Herenkleding 42 Dameskleding 43 Kinder- en babykleding Andere kledingartikelen en kledingtoebehoren [COICOP 03.1.3] 44 Andere kledingartikelen en kledingtoebehoren Wasserijen en stomerijen, reparatie en huur van kleding [COICOP 03.1.4] 45 Wasserijen en stomerijen, reparatie en huur van kleding Schoeisel Schoenen en ander schoeisel [COICOP 03.2.1] 46 Herenschoenen 47 Damesschoenen 48 Kinderschoenen en babyschoentjes Reparatie en huur van schoeisel [COICOP 03.2.2] 49 Reparatie en huur van schoeisel HUISVESTING, WATER, ELEKTRICITEIT, GAS EN ANDERE BRANDSTOFFEN Werkelijke woninghuur Werkelijke woninghuur [COICOP 04.1.1 en 04.1.2] 50 Werkelijke woninghuur Huurwaarde van een woning Huurwaarde van een woning [COICOP 04.2.1 en 04.2.2] 51 Huurwaarde van een woning Onderhoud en reparatie van de woning Materiaal voor onderhoud en reparatie van de woning [COICOP 04.3.1] 52 Materiaal voor onderhoud en reparatie van de woning Diensten in verband met onderhoud en reparatie van de woning [COICOP 04.3.2] 53 Diensten in verband met onderhoud en reparatie van de woning Watervoorziening en diverse diensten in verband met de woning Watervoorziening [COICOP 04.4.1] 54 Watervoorziening Diverse diensten in verband met de woning [COICOP 04.4.2, 04.4.3 en 04.4.4] 55 Diverse diensten in verband met de woning Elektriciteit, gas en andere brandstoffen Elektriciteit [COICOP 04.5.1] 56 Elektriciteit Gas [COICOP 04.5.2] 57 Gas Vloeibare brandstoffen [COICOP 04.5.3] 58 Vloeibare brandstoffen Vaste brandstoffen [COICOP 04.5.4] 59 Vaste brandstoffen Warmte-energie [COICOP 04.5.5] 60 Warmte-energie STOFFERING, HUISHOUDELIJKE APPARATEN EN DAGELIJKS ONDERHOUD VAN DE WONING Meubelen en stoffering, vloerbedekking Meubelen en stoffering [COICOP 05.1.1] 61 Keukenmeubelen 62 Slaapkamermeubelen 63 Woonkamer- en eetkamermeubelen 64 Andere meubelen en stoffering Vloerbedekking [COICOP 05.1.2] 65 Vloerbedekking Reparatie van meubelen, stoffering en vloerbedekking [COICOP 05.1.3] 66 Reparatie van meubelen, stoffering en vloerbedekking Huishoudtextiel Huishoudtextiel [COICOP 05.2.0] 67 Huishoudtextiel Huishoudelijke apparaten Grote huishoudelijke apparaten, al dan niet elektrisch [COICOP 05.3.1] 68 Grote huishoudelijke apparaten, al dan niet elektrisch Kleine elektrische huishoudelijke apparaten [COICOP 05.3.2] 69 Kleine elektrische huishoudelijke apparaten Reparatie van huishoudelijke apparaten [COICOP 05.3.3] 70 Reparatie van huishoudelijke apparaten Vaat- en glaswerk en huishoudelijke artikelen Vaat- en glaswerk en huishoudelijke artikelen [COICOP 05.4.0] 71 Vaat- en glaswerk en huishoudelijke artikelen Gereedschappen en werktuigen voor huis en tuin Grote gereedschappen en werktuigen [COICOP 05.5.1] 72 Grote gereedschappen en werktuigen Kleine gereedschappen en allerlei toebehoren [COICOP 05.5.2] 73 Kleine gereedschappen en allerlei toebehoren Goederen en diensten voor het dagelijks onderhoud van de woning Niet-duurzame huishoudproducten [COICOP 05.6.1] 74 Niet-duurzame huishoudproducten Diensten ten behoeve van het huishouden [COICOP 05.6.2] 75 Huishoudelijke diensten 76 Andere diensten ten behoeve van het huishouden GEZONDHEID Medische producten, apparaten en toestellen Farmaceutische producten [COICOP 06.1.1] 77 Farmaceutische producten Andere medische producten [COICOP 06.1.2] 78 Andere medische producten Therapeutische apparaten en toestellen [COICOP 06.1.3] 79 Therapeutische apparaten en toestellen Extramurale gezondheidszorg Diensten van artsen [COICOP 06.2.1] 80 Diensten van artsen Diensten van tandartsen [COICOP 06.2.2] 81 Diensten van tandartsen Diensten van beoefenaren van paramedische beroepen [COICOP 06.2.3] 82 Diensten van beoefenaren van paramedische beroepen Diensten van ziekenhuizen Diensten van ziekenhuizen [COICOP 06.3.0] 83 Diensten van ziekenhuizen VERVOER Aankoop van voertuigen Auto's [COICOP 07.1.1] 84 Auto's met een dieselmotor 85 Auto's met een benzinemotor met een cilinderinhoud van minder dan 1 200 cc 86 Auto's met een benzinemotor met een cilinderinhoud van 1 200 tot 1 699 cc 87 Auto's met een benzinemotor met een cilinderinhoud van 1 700 tot 2 999 cc 88 Auto's met een benzinemotor met een cilinderinhoud van 3 000 cc of meer Motorfietsen [COICOP 07.1.2] 89 Motorfietsen Fietsen [COICOP 07.1.3] 90 Fietsen Door dieren getrokken voertuigen [COICOP 07.1.4] 91 Door dieren getrokken voertuigen Gebruik van privé-voertuigen Delen en toebehoren van privé-voertuigen [COICOP 07.2.1] 92 Delen en toebehoren van privé-voertuigen Brandstoffen en smeermiddelen voor privé-voertuigen [COICOP 07.2.2] 93 Brandstoffen en smeermiddelen voor privé-voertuigen Onderhoud en reparatie van privé-voertuigen [COICOP 07.2.3] 94 Onderhoud en reparatie van privé-voertuigen Andere diensten in verband met privé-voertuigen [COICOP 07.2.4] 95 Andere diensten in verband met privé-voertuigen Vervoersdiensten Personenvervoer per spoor [COICOP 07.3.1] 96 Personenvervoer per spoor Personenvervoer over de weg [COICOP 07.3.2] 97 Personenvervoer over de weg Personenvervoer door de lucht [COICOP 07.3.3] 98 Personenvervoer door de lucht Personenvervoer over zee of over binnenwateren [COICOP 07.3.4] 99 Personenvervoer over zee of over binnenwateren Gecombineerd personenvervoer [COICOP 07.3.5] 100 Gecombineerd personenvervoer Andere aankopen van vervoersdiensten [COICOP 07.3.6] 101 Andere aankopen van vervoersdiensten COMMUNICATIE Posterijen Posterijen [COICOP 08.1.0] 102 Posterijen Telefoon- en faxtoestellen Telefoon- en faxtoestellen [COICOP 08.2.0] 103 Telefoon- en faxtoestellen Telefoon- en faxdiensten Telefoon- en faxdiensten [COICOP 08.3.0] 104 Telefoon- en faxdiensten RECREATIE EN CULTUUR Audio- en videoapparatuur, foto- en filmapparatuur en gegevensverwerkende apparatuur Audio- en video- opname- en -weergaveapparatuur [COICOP 09.1.1] 105 Audio- en video-opname- en -weergaveapparatuur Foto- en filmapparatuur en optische instrumenten [COICOP 09.1.2] 106 Foto- en filmapparatuur en optische instrumenten Gegevensverwerkende apparatuur [COICOP 09.1.3] 107 Gegevensverwerkende apparatuur Dragers voor het opnemen van beeld of geluid [COICOP 09.1.4] 108 Voorbespeelde dragers van beeld of geluid 109 Lege dragers van beeld of geluid Reparatie van audio- en videoapparatuur, foto- en filmapparatuur en gegevensverwerkende apparatuur [COICOP 09.1.5] 110 Reparatie van audio- en videoapparatuur, foto- en filmapparatuur en gegevensverwerkende apparatuur Andere grote duurzame goederen voor recreatie en cultuur Grote duurzame goederen voor recreatie buitenshuis [COICOP 09.2.1] 111 Grote duurzame goederen voor recreatie buitenshuis Muziekinstrumenten en grote duurzame goederen voor recreatie binnenshuis [COICOP 09.2.2] 112 Muziekinstrumenten en grote duurzame goederen voor recreatie binnenshuis Onderhoud en reparatie van andere grote duurzame goederen voor recreatie en cultuur [COICOP 09.2.3] 113 Onderhoud en reparatie van andere grote duurzame goederen voor recreatie en cultuur Andere artikelen en ander materieel voor recreatie, tuinen en huisdieren Spellen, speelgoed en hobby's [COICOP 09.3.1] 114 Spellen, speelgoed en hobby's Sport- en kampeerartikelen en artikelen voor recreatie in de open lucht [COICOP 09.3.2] 115 Sport- en kampeerartikelen en artikelen voor recreatie in de open lucht Tuinen, planten en bloemen [COICOP 09.3.3] 116 Tuinen, planten en bloemen Huisdieren en producten voor huisdieren [COICOP 09.3.4] 117 Huisdieren en producten voor huisdieren Diensten van dierenartsen en andere diensten in verband met huisdieren [COICOP 09.3.5] 118 Diensten van dierenartsen en andere diensten in verband met huisdieren Diensten op het gebied van recreatie en cultuur Diensten op het gebied van recreatie en sport [COICOP 09.4.1] 119 Diensten op het gebied van recreatie en sport Diensten op het gebied van cultuur [COICOP 09.4.2] 120 Fotografische diensten 121 Andere diensten op het gebied van cultuur Kansspelen [COICOP 09.4.3] 122 Kansspelen Kranten, boeken en schrijfwaren Boeken [COICOP 09.5.1] 123 Boeken Kranten en tijdschriften [COICOP 09.5.2] 124 Kranten en tijdschriften Allerlei drukwerk, schrijfwaren en tekenartikelen [COICOP 09.5.3 en 09.5.4] 125 Allerlei drukwerk, schrijfwaren en tekenartikelen Pakketreizen Pakketreizen [COICOP 09.6.0] 126 Pakketreizen ONDERWIJS Kleuter- en primair onderwijs Kleuter- en primair onderwijs [COICOP 10.1.0] 127 Kleuter- en primair onderwijs Secundair onderwijs Secundair onderwijs [COICOP 10.2.0] 128 Secundair onderwijs Postsecundair niet-tertiair onderwijs Postsecundair niet-tertiair onderwijs [COICOP 10.3.0] 129 Postsecundair niet-tertiair onderwijs Tertiair onderwijs Tertiair onderwijs [COICOP 10.4.0] 130 Tertiair onderwijs Onderwijs dat niet naar niveau kan worden ingedeeld Onderwijs dat niet naar niveau kan worden ingedeeld [COICOP 10.5.0] 131 Onderwijs dat niet naar niveau kan worden ingedeeld RESTAURANTS EN HOTELS Catering Restaurants, cafés en dergelijke [COICOP 11.1.1] 132 Restaurantdiensten, ongeacht het type eetgelegenheid 133 Kroegen, bars, cafés, tearooms en dergelijke Kantines [COICOP 11.1.2] 134 Kantines Accommodatie Accommodatie [COICOP 11.2.0] 135 Accommodatie DIVERSE GOEDEREN EN DIENSTEN Lichaamsverzorging Kapsalons en schoonheidsinstituten [COICOP 12.1.1] 136 Kapsalons en schoonheidsinstituten Elektrische toestellen voor lichaamsverzorging [COICOP 12.1.2] 137 Elektrische toestellen voor lichaamsverzorging Andere toestellen, artikelen en producten voor lichaamsverzorging [COICOP 12.1.3] 138 Andere toestellen, artikelen en producten voor lichaamsverzorging Prostitutie Prostitutie [COICOP 12.2.0] 139 Prostitutie Artikelen voor persoonlijk gebruik, n.e.g. Juwelen, klokken en horloges [COICOP 12.3.1] 140 Juwelen, klokken en horloges Andere artikelen voor persoonlijk gebruik [COICOP 12.3.2] 141 Andere artikelen voor persoonlijk gebruik Sociale bescherming Sociale bescherming [COICOP 12.4.0] 142 Sociale bescherming Verzekering Verzekering [COICOP 12.5.1, 12.5.2, 12.5.3, 12.5.4 en 12.5.5] 143 Verzekering Financiële diensten, n.e.g. IGDFI [COICOP 12.6.1] 144 IGDFI Overige financiële diensten, n.e.g. [COICOP 12.6.2] 145 Overige financiële diensten, n.e.g. Overige diensten, n.e.g. Overige diensten, n.e.g. [COICOP 12.7.0] 146 Overige diensten, n.e.g. SALDO BESTEDINGEN VAN INGEZETENEN IN HET BUITENLAND EN BESTEDINGEN VAN NIET-INGEZETENEN OP HET ECONOMISCH GRONDGEBIED Consumptieve bestedingen van ingezeten huishoudens in het buitenland Consumptieve bestedingen van ingezeten huishoudens in het buitenland 147 Consumptieve bestedingen van ingezeten huishoudens in het buitenland Consumptieve bestedingen van niet-ingezeten huishoudens op het economisch grondgebied Consumptieve bestedingen van niet-ingezeten huishoudens op het economisch grondgebied 148 Consumptieve bestedingen van niet-ingezeten huishoudens op het economisch grondgebied INDIVIDUELE CONSUMPTIEVE BESTEDINGEN VAN INSTELLINGEN ZONDER WINSTOOGMERK TEN BEHOEVE VAN HUISHOUDENS HUISVESTING Huisvesting Huisvesting [COPNI 01.0.0] 149 Huisvesting GEZONDHEID Gezondheid Gezondheid [COPNI 02.1.1 tot en met 02.6.0] 150 Gezondheid RECREATIE EN CULTUUR Recreatie en cultuur Recreatie en cultuur [COPNI 03.1.0 en 03.2.0] 151 Recreatie en cultuur ONDERWIJS Onderwijs Onderwijs [COPNI 04.1.0 tot en met 04.7.0] 152 Onderwijs SOCIALE BESCHERMING Sociale bescherming Sociale bescherming [COPNI 05.1.0 en 05.2.0] 153 Sociale bescherming OVERIGE DIENSTEN Overige diensten Overige diensten [COPNI 06.0.0 tot en met 09.2.0] 154 Overige diensten INDIVIDUELE CONSUMPTIEVE BESTEDINGEN VAN DE OVERHEID HUISVESTING Huisvesting Huisvesting 155 Huisvesting GEZONDHEID Verstrekkingen en vergoedingen in verband met de gezondheid Medische producten, apparaten en toestellen 156 Farmaceutische producten 157 Andere medische producten 158 Therapeutische apparaten en toestellen Medische diensten 159 Diensten van artsen, extramuraal 160 Diensten van tandartsen, extramuraal 161 Diensten van beoefenaren van paramedische beroepen, extramuraal 162 Diensten van ziekenhuizen Productie van diensten in de gezondheidszorg Beloning van werknemers 163 Artsen 164 Verpleegkundigen en ander medisch personeel 165 Niet-medisch personeel Intermediair verbruik 166 Farmaceutische producten 167 Andere medische goederen 168 Therapeutische apparaten en toestellen 169 Intermediair verbruik, n.e.g. Bruto-exploitatieoverschot 170 Bruto-exploitatieoverschot Netto niet-productgebonden belastingen op productie 171 Netto niet-productgebonden belastingen op productie Opbrengst van de verkoop 172 Opbrengst van de verkoop RECREATIE EN CULTUUR Recreatie en cultuur Recreatie en cultuur 173 Recreatie en cultuur ONDERWIJS Verstrekkingen en vergoedingen in verband met onderwijs Verstrekkingen en vergoedingen in verband met onderwijs 174 Verstrekkingen en vergoedingen in verband met onderwijs Productie van onderwijsdiensten Beloning van werknemers 175 Kleuter- en primair onderwijs 176 Secundair onderwijs 177 Postsecundair niet-tertiair onderwijs 178 Tertiair onderwijs Intermediair verbruik 179 Intermediair verbruik Bruto-exploitatieoverschot 180 Bruto-exploitatieoverschot Netto niet-productgebonden belastingen op productie 181 Netto niet-productgebonden belastingen op productie Opbrengst van de verkoop 182 Opbrengst van de verkoop SOCIALE BESCHERMING Sociale bescherming Sociale bescherming 183 Sociale bescherming COLLECTIEVE CONSUMPTIEVE BESTEDINGEN VAN DE OVERHEID COLLECTIEVE DIENSTEN Collectieve diensten Beloning van werknemers 184 Beloning van werknemers (collectieve diensten in verband met defensie) 185 Beloning van werknemers (collectieve diensten m.u.v. defensie) Intermediair verbruik 186 Intermediair verbruik (collectieve diensten in verband met defensie) 187 Intermediair verbruik (collectieve diensten m.u.v. defensie) Bruto-exploitatieoverschot 188 Bruto-exploitatieoverschot Netto niet-productgebonden belastingen op productie 189 Netto niet-productgebonden belastingen op productie Opbrengst van de verkoop 190 Opbrengst van de verkoop BESTEDINGEN AAN INVESTERINGEN IN VASTE ACTIVA (BRUTO) MACHINES, APPARATEN EN WERKTUIGEN Producten van metaal en apparaten Producten van metaal, andere dan machines en apparaten [CPA 28.11 tot en met 28.75] 191 Producten van metaal, andere dan machines en apparaten Machines en apparaten voor algemeen gebruik [CPA 29.11 tot en met 29.24] 192 Motoren en turbines, pompen en compressoren 193 Overige machines en apparaten voor algemeen gebruik Machines, apparaten en werktuigen voor specifieke doeleinden [CPA 29.31 tot en met 29.72] 194 Machines en werktuigen voor de landbouw of de bosbouw 195 Gereedschapswerktuigen 196 Machines voor de metallurgie, voor de winning van delfstoffen en voor de bouw 197 Machines voor de productie van voedings- en genotmiddelen 198 Machines voor de productie van textiel, kleding en leder 199 Overige machines, apparaten en werktuigen voor specifieke doeleinden Elektrische en optische apparaten en instrumenten [CPA 30.01 tot en met 33.50] 200 Kantoormachines 201 Computers en andere informatieverwerkende machines 202 Elektrische machines en apparaten 203 Radio-, televisie- en telecommunicatieapparatuur 204 Medische apparatuur en instrumenten, precisie- en optische instrumenten; uurwerken Andere werken, n.e.g. [CPA 36.11 tot en met 36.63] 205 Andere werken, n.e.g. Transportmiddelen Transportmiddelen voor de weg [CPA 34.10 tot en met 34.30 en 35.41 tot en met 35.50] 206 Motorvoertuigen, aanhangwagens en opleggers 207 Overige transportmiddelen voor de weg Overige transportmiddelen [CPA 35.11 tot en met 35.30] 208 Schepen, stoomboten, sleepboten, boor- en werkeilanden 209 Rollend materieel en delen daarvan 210 Luchtvaartuigen, hefschroefvliegtuigen en ander luchtvaartmaterieel BOUWNIJVERHEID Woningen Een- en tweegezinswoningen [CPA-afdeling 45] 211 Een- en tweegezinswoningen Meergezinswoningen [CPA-afdeling 45] 212 Meergezinswoningen Niet voor bewoning bestemde gebouwen Bedrijfsgebouwen voor de landbouw [CPA-afdeling 45] 213 Bedrijfsgebouwen voor de landbouw Industriële bedrijfsgebouwen en opslagplaatsen [CPA-afdeling 45] 214 Industriële bedrijfsgebouwen en opslagplaatsen Bedrijfsgebouwen voor de handel [CPA-afdeling 45] 215 Bedrijfsgebouwen voor de handel Andere niet voor bewoning bestemde gebouwen [CPA-afdeling 45] 216 Andere niet voor bewoning bestemde gebouwen Civieltechnische werken Vervoersinfrastructuur [CPA-afdeling 45] 217 Vervoersinfrastructuur Pijpleidingen, telecommunicatielijnen en elektriciteitskabels [CPA-afdeling 45] 218 Pijpleidingen, telecommunicatielijnen en elektriciteitskabels Overige civieltechnische werken [CPA-afdeling 45] 219 Overige civieltechnische werken OVERIGE PRODUCTEN Overige producten Producten van de landbouw, bosbouw, visserij en aquacultuur [CPA-afdelingen 01, 02 en 05] 220 Producten van de landbouw, bosbouw, visserij en aquacultuur Programmatuur [CPA 72.20] 221 Programmatuur Overige producten, n.e.g. [CPA n.e.g.] 222 Overige producten, n.e.g. VERANDERINGEN IN VOORRADEN EN SALDO AAN- EN VERKOPEN VAN KOSTBAARHEDEN VERANDERINGEN IN VOORRADEN Veranderingen in voorraden Veranderingen in voorraden 223 Veranderingen in voorraden SALDO AAN- EN VERKOPEN VAN KOSTBAARHEDEN Saldo aan- en verkopen van kostbaarheden Saldo aan- en verkopen van kostbaarheden 224 Saldo aan- en verkopen van kostbaarheden SALDO UIT- EN INVOER UITVOER VAN GOEDEREN EN DIENSTEN Uitvoer van goederen Uitvoer van goederen naar de EU en instellingen van de EU 225 Uitvoer van goederen naar EU-landen 226 Uitvoer van goederen naar instellingen van de EU Uitvoer van goederen naar derde landen en internationale organisaties 227 Uitvoer van goederen naar derde landen en internationale organisaties Uitvoer van diensten Uitvoer van diensten naar de EU en instellingen van de EU 228 Uitvoer van diensten naar EU-landen 229 Uitvoer van diensten naar instellingen van de EU Uitvoer van diensten naar derde landen en internationale organisaties 230 Uitvoer van diensten naar derde landen en internationale organisaties INVOER VAN GOEDEREN EN DIENSTEN Invoer van goederen Invoer van goederen vanuit de EU en instellingen van de EU 231 Invoer van goederen vanuit EU-landen 232 Invoer van goederen vanuit instellingen van de EU Invoer van goederen vanuit derde landen en internationale organisaties 233 Invoer van goederen vanuit derde landen en internationale organisaties Invoer van diensten Invoer van diensten vanuit de EU en instellingen van de EU 234 Invoer van diensten vanuit EU-landen 235 Invoer van diensten vanuit instellingen van de EU Invoer van goederen vanuit derde landen en internationale organisaties 236 Invoer van goederen vanuit derde landen en internationale organisaties",
  "source": "EUR LEX"
}