{
  "url": "http://www.w3.org/1999/xhtml\">",
  "content": "L_2007166NL.01001601.xml 28.6.2007 NL Publicatieblad van de Europese Unie L 166/16 BESCHIKKING VAN DE COMMISSIE van 21 juni 2007 betreffende de niet-opneming van bepaalde werkzame stoffen in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze stoffen bevatten (Kennisgeving geschied onder nummer C(2007) 2576) (Voor de EER relevante tekst) (2007/442/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 8, lid 2, vierde alinea, Overwegende hetgeen volgt: (1) Krachtens artikel 8, lid 2, van Richtlijn 91/414/EEG mag een lidstaat, gedurende een periode van twaalf jaar na de kennisgeving van die richtlijn, toelaten dat gewasbeschermingsmiddelen op de markt worden gebracht die niet in bijlage I bij die richtlijn opgenomen werkzame stoffen bevatten en die twee jaar na de datum van kennisgeving reeds op de markt waren, terwijl deze stoffen geleidelijk worden onderzocht in het kader van een werkprogramma. (2) De Verordeningen (EG) nr. 1112/2002 ( 2 ) en (EG) nr. 2229/2004 ( 3 ) van de Commissie stellen bepalingen vast voor de uitvoering van de tweede fase van het werkprogramma zoals bedoeld in artikel 8, lid 2, van Richtlijn 91/414/EEG. (3) Verordening (EG) nr. 2229/2004 stelt Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije in de gelegenheid aan de vierde fase van het werkprogramma deel te nemen en organiseert de evaluatie van de stoffen die op 30 april 2004 in die landen op de markt waren en die nog niet in het werkprogramma waren opgenomen. (4) Wat bepaalde werkzame stoffen betreft, heeft geen enkele producent kennisgeving gedaan overeenkomstig artikel 4, lid 1, van Verordening (EG) nr. 2229/2004. De Commissie heeft de lidstaten daarvan op 18 november 2005 in kennis gesteld, maar geen van de nieuwe lidstaten heeft binnen de termijn zijn belangstelling kenbaar gemaakt. (5) Wat bepaalde andere werkzame stoffen betreft, hebben alle kennisgevers van verdere deelname aan het werkprogramma afgezien. De Commissie heeft de lidstaten daarvan op 4 april 2006 in kennis gesteld. Slechts in drie gevallen hebben lidstaten ervoor gekozen overeenkomstig artikel 14, lid 3, van Verordening (EG) nr. 2229/2004 als kennisgever op te treden voor verdere deelname aan het werkprogramma. (6) Wat bepaalde werkzame stoffen betreft, is geen volledig dossier ingediend en heeft geen enkele lidstaat zich bereid verklaard als kennisgever op te treden. (7) Bijgevolg mogen de in de overwegingen 4, 5 en 6 bedoelde werkzame stoffen niet worden opgenomen in bijlage I bij Richtlijn 91/414/EEG en moeten de lidstaten alle toelatingen voor gewasbeschermingsmiddelen die deze werkzame stoffen bevatten, intrekken. (8) Voor een aantal van deze werkzame stoffen is informatie ingediend die door de Commissie in samenwerking met de deskundigen van de lidstaten is geëvalueerd en waaruit blijkt dat het voortgezette gebruik van deze stoffen noodzakelijk is. Onder de huidige omstandigheden is het daarom gerechtvaardigd de intrekking van de toelatingen voor bepaalde essentiële toepassingen waarvoor geen doelmatige alternatieven bestaan, uit te stellen en strikte voorwaarden op te leggen om eventuele risico’s zoveel mogelijk te beperken. (9) Voor werkzame stoffen waarvoor slechts een korte termijn voor de intrekking van gewasbeschermingsmiddelen die deze stoffen bevatten is vastgesteld, is het redelijk maximaal twaalf maanden extra toe te staan voor de verwijdering, de opslag, het op de markt brengen of het gebruik van bestaande voorraden gewasbeschermingsmiddelen zodat de bestaande voorraden nog gedurende ten hoogste één extra groeiseizoen kunnen worden gebruikt. In gevallen waarin een langere termijn is vastgesteld, kan die periode worden verkort zodat deze aan het einde van het groeiseizoen afloopt. (10) Deze beschikking laat de indiening van een aanvraag voor deze werkzame stoffen overeenkomstig artikel 6, lid 2, van Richtlijn 91/414/EEG met het oog op de eventuele opneming van deze stof in bijlage I onverlet. (11) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De in bijlage I bij deze beschikking vermelde werkzame stoffen worden niet als werkzame stoffen opgenomen in bijlage I bij Richtlijn 91/414/EEG. Artikel 2 De lidstaten zorgen ervoor dat: a) toelatingen voor gewasbeschermingsmiddelen die de in bijlage I vermelde werkzame stoffen bevatten, uiterlijk op 22 december 2007; b) met ingang van de datum van bekendmaking van deze beschikking geen gewasbeschermingsmiddelen meer worden toegelaten die deze werkzame stoffen bevatten en geen toelatingen voor dergelijke gewasbeschermingsmiddelen meer worden verlengd. Artikel 3 1.   In afwijking van artikel 2 mag een in kolom B van bijlage II vermelde lidstaat toelatingen voor gewasbeschermingsmiddelen die in kolom A vermelde stoffen bevatten voor in kolom C van die bijlage vermelde gebruiksdoeleinden, uiterlijk tot en met 30 juni 2010 handhaven, mits deze lidstaat: a) ervoor zorgt dat daar geen schadelijke gevolgen voor de gezondheid van mens of dier en geen onaanvaardbare milieueffecten uit resulteren; b) ervoor zorgt dat de gewasbeschermingsmiddelen die nog op de markt zijn, een nieuw etiket krijgen zodat zij aan de strengere gebruiksvoorschriften voldoen; c) de nodige maatregelen neemt om mogelijke risico’s zo gering mogelijk te houden; d) ervoor zorgt dat ernstig naar alternatieven voor die gebruiksdoeleinden wordt gezocht. 2.   De lidstaten die van de in lid 1 genoemde afwijking gebruikmaken, stellen de Commissie uiterlijk op 31 december van elk jaar in kennis van de maatregelen die zij overeenkomstig lid 1, en met name overeenkomstig de punten a) tot en met d), hebben genomen. Artikel 4 Eventuele extra termijnen die de lidstaten overeenkomstig artikel 4, lid 6, van Richtlijn 91/414/EEG toestaan, moeten zo kort mogelijk zijn. Als de toelatingen overeenkomstig artikel 2 worden ingetrokken, loopt de extra termijn uiterlijk op 22 december 2008 af. Als de toelatingen overeenkomstig artikel 3 worden ingetrokken, loopt de extra termijn uiterlijk op 31 december 2010 af. Artikel 5 Deze beschikking is gericht tot de lidstaten. Gedaan te Brussel, 21 juni 2007. Voor de Commissie Markos KYPRIANOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2007/31/EG van de Commissie ( PB L 140 van 1.6.2007, blz. 44 ). ( 2 ) PB L 168 van 27.6.2002, blz. 14 . ( 3 ) PB L 379 van 24.12.2004, blz. 13 . BIJLAGE I Lijst van werkzame stoffen die niet als werkzame stoffen worden opgenomen in bijlage I bij Richtlijn 91/414/EEG Deel A 2-Hydroxyethylbutylsulfide 2-Naftyloxyaceetamide 3-Fenyl-2-propenal (kaneelaldehyd) Aminozuren/gamma-aminoboterzuur Ammoniumcarbonaat Asfalt Calciumchloride Calciumhydroxide Caseïne Chitosan cis-Zeatine Citronellol Citrusextract/grapefruitextract Citrusextract/grapefruitzaadextract Poeder van conifeernaalden Peperboomolie EDTA en zouten daarvan Extract van Mentha piperita Extract van zomereik, vijgcactus, welriekende sumak, rode mangrove Vetzuren/isoboterzuur (CAS-nr. 79-31-2) Vetzuren/isovaleriaanzuur (CAS-nr. 503-74-2) Vetzuren/kaliumzout — caprylzuur (CAS-nr. 124-07-2) Vetzuren/kaliumzout — tallolievetzuur (CAS-nr. 61790-12-3) Vetzuren/valeriaanzuur Foliumzuur Mierenzuur Knoflookpulp Gelatine IJzerpyrofosfaat Lanoline Lecithine Melkalbumine Mosterdpoeder Oleïne Paraffineolie/(CAS-nr. 64741-88-4) Paraffineolie/(CAS-nr. 64741-89-5) Paraffineolie/(CAS-nr. 64741-97-5) Paraffineolie/(CAS-nr. 64742-55-8) Paraffineolie/(CAS-nr. 64742-65-0) Paraffineolie/(CAS-nr. 8012-95-1) Petroleumoliën/(CAS-nr. 74869-22-0) Petroleumoliën/(CAS-nr. 64742-55-8/64742-57-7) Plantaardige oliën/olijfolie Plantaardige oliën/etherische olie (eugenol) Plantaardige oliën/pokhoutolie Plantaardige oliën/knoflookolie Plantaardige oliën/citroengrasolie Plantaardige oliën/sinaasappelolie Plantaardige oliën/dennenolie Plantaardige oliën/sojaolie Plantaardige oliën/zonnebloemolie Plantaardige oliën/ylang-ylangolie Polymeren van styreen en acrylamide Op smaak gebaseerd afweermiddel van plantaardige of dierlijke oorsprong/extract van levensmiddelenkwaliteit/fosforzuur en vismeel Propolis Op geur gebaseerde afweermiddelen van dierlijke of van plantaardige oorsprong/etherische oliën Op geur gebaseerde afweermiddelen van dierlijke of van plantaardige oorsprong/vetzuren, visolie Op geur gebaseerde afweermiddelen van dierlijke of van plantaardige oorsprong/ruwe tallolie (CAS-nr. 93571-80-3) Natriumwaterstofcarbonaat Deel B 1-Methoxy-4-propenylbenzeen (anethool) 1-Methyl-4-isopropylideencyclohex-1-een (terpinoleen) 2-Ethyl-1,6-dioxaspiro[4.4]nonaan (chalcogran) 2-Ethyl-1,6-dioxaspiro[4.4]nonaan 2-Methoxypropaan-1-ol 2-Methoxypropaan-2-ol 2-Methyl-3-buteen-2-ol 2-Methyl-6-methyleen-2,7-octadieen-4-ol (ipsdienol) 2-Methyl-6-methyleen-7-octeen-4-ol (ipsenol) 2,6,6-Trimethylbicyclo[3.1.1]hept-2-een (alfa-pineen) 4,6,6-Trimethylbicyclo[3.1.1]hept-3-een-2-ol ((S)-cisverbenol) 3-Methyl-3-buteen-1-ol 3,7,7-Trimethylbicyclo[4.1.0]hept-3-een (3-careen) (E)-2-Methyl-6-methyleen-2-octadieen-1-ol (myrcenol) (E)-9-Dodeceen-1-ylacetaat (8E,10E)-8,10-Dodecadieen-1-ylacetaat (E,Z)-8,10- Tetradecadienyl (E/Z)-9-Dodecenylacetaat; (E/Z)-9-dodeceen-1-ol; (Z)-11-tetradeceen-1-yl-acetaat (1R)-1,3,3-Trimethyl-4,6-dioxatricyclo[3.3.1.0]nonaan (lineatine) Methyl-p-hydroxybenzoaat p-Hydroxybenzoëzuur Deel C Agrobacterium radiobacter K 84 Bacillus sphaericus Bacillus subtilis stam IBE 711 Baculovirus GV Neodiprion sertifer nuclear polyhedrosis virus Deel D Brodifacoum Chloralose Chloorfacinon Tricalciumfosfaat Deel F Formaldehyde Glutaaraldehyde HBTA (High Boiling Tar Acid) Aangemeld als ontsmettingsmiddel Waterstofperoxide Perazijnzuur Foxim Natrium-p-tolueensulfonchloramide Deel G 1,3,5-Tris(2-hydroxyethyl)hexahydro-s-triazine 2-Mercaptobenzothiazool 2-Methoxy-5-nitrofenol, natriumzout 3-(3-Benzyloxycarbonylmethyl)-2-benzothiazolinon (benzolinon) Biohumus Cumylfenol Kopercomplex: 8-hydroxychinoline met salicylzuur Ethaandial (glyoxal) Flufenzin Flumetsulam Hexamethyleentetramine Lactofeen Jasmonzuur N-fenylftaalamidezuur BIJLAGE II Lijst van toelatingen als bedoeld in artikel 3, lid 1, Kolom A Kolom B Kolom C Werkzame stof Lidstaat Gebruik Chitosan (groep A) Polen Groenten en siergewassen Poeder van conifeernaalden (groep A) Letland Frambozen, uien, wortelen, kolen, radijzen, koolrapen en gladiolen Calciumchloride (groep A) Nederland Witlof trekteelt Spanje Appelen en peren Calciumhydroxide (groep A) Nederland Boomgaarden en fruitboomkwekerijen cis-Zeatine (groep A) Portugal Plantenextract, gebruikt als plantengroeiregulator voor graangewassen, groenten, boomgaarden, wijngaarden, citrusvruchten, siergewassen en bosbouw Citrusextract/grapefruitextract (groep A) Polen Groenten, siergewassen en zaadbehandeling, desinfectie van binnenuitrusting EDTA en zouten daarvan (groep A) Polen Bomen in boomkwekerijen Extract van Mentha piperita (groep A) Polen Zaadbehandeling vóór het zaaien Extract van zomereik, vijgcactus, welriekende sumak, rode mangrove (groep A) Polen Suikerbieten Vetzuren/isovaleriaanzuur (groep A) Polen Aardappelen, mais, graangewassen en bieten Vetzuren/isoboterzuur (groep A) Polen Aardappelen, mais, graangewassen en bieten Vetzuren/kaliumzout — caprylzuur (CAS-nr. 124-07-2) (groep A) Polen Onkruid- en mosbestrijding in tuinen en recreatiegebieden Foliumzuur (groep A) Spanje Boomgaarden, olijven, citrusvruchten, aardbeien en groenten Mierenzuur (groep A) Nederland Witlof trekteelt Knoflookpulp (groep A) Polen Groenten en siergewassen Lanoline (groep A) Slowakije Bosaanplantingen Lecithine (groep A) Oostenrijk Zwarte bessen en vruchtgroenten Duitsland Siergewassen, boomgaarden, kleine bessen, specerijen, kruiden en groenten Paraffineolie/(CAS-nr. 64741-88-4) (groep A) Polen Pootaardappelen Paraffineolie/(CAS-nr. 8012-95-1) (groep A) Hongarije Fruitbomen, wijnstokken, peper, komkommers, suikerbieten, siergewassen en bessen Spanje Graangewassen Plantaardige oliën/sinaasappelolie (groep A) Polen Sla Op geur gebaseerde afweermiddelen van dierlijke of van plantaardige oorsprong/ruwe tallolie (CAS-nr. 93571-80-3) (groep A) Litouwen Bosaanplantingen Op smaak gebaseerde afweermiddelen van plantaardige of van dierlijke oorsprong/extract van levensmiddelenkwaliteit/fosforzuur en vismeel (groep A) Polen Aardappelen, bieten, graangewassen, koolzaad en peulgewassen 1-Methoxy-4-propenylbenzeen (anethool) (groep B) Polen Bosaanplantingen Spanje Amandelen, kersen, pruimen, appelen, meloenen en peren 1-Methyl-4-isopropylideencyclohex-1-een (terpinoleen) (groep B) Polen Bosaanplantingen 2,6,6-Trimethylbicyclo[3.1.1]hept-2-een (alfa-pineen) (groep B) Polen Bosaanplantingen 4,6,6-Trimethylbicyclo[3.1.1]hept-3-een-2-ol ((S)-cis-verbenol) (groep B) Polen Bosaanplantingen 2-Ethyl-1-dioxaspiro[4.4]nonaan (chalcogran) (groep B) Polen Bosaanplantingen 2-Methyl-3-buteen-2-ol (groep B) Polen Bosaanplantingen 3,7,7-Trimethylbicyclo[4.1.0]hept-3-een (3-careen) (groep B) Polen Bosaanplantingen (E)-2-Methyl-6-methyleen-2-octadieen-1-ol (myrcenol) (groep B) Polen Bosaanplantingen 2-Methyl-6-methyleen-2,7-octadieen-4-ol (ipsdienol) (groep B) Polen Bosaanplantingen Methyl-p-hydroxybenzoaat (groep B) Polen Bosaanplantingen Brodifacoum (groep D) Duitsland, Spanje Rodenticide: uitsluitend toegelaten in de vorm van kant-en-klaar aas mits naar behoren in speciaal gebouwde trechters geplaatst. Uitsluitend voor professionele gebruikers met passende beschermingsmiddelen Polen Rodenticide en talpicide: uitsluitend toegelaten in de vorm van kant-en-klaar aas mits naar behoren in speciaal gebouwde trechters geplaatst. Uitsluitend voor professionele gebruikers met passende beschermingsmiddelen Chloralose (groep D) Frankrijk Gebruikt voor de bestrijding van populaties kraaiachtigen en mollen. Uitsluitend voor professionele gebruikers met passende beschermingsmiddelen. Beperkte toelating voor gebruik in aas onder gecontroleerde, bij een nationale specifieke regeling vastgestelde omstandigheden Chloorfacinon (groep D) Frankrijk, Duitsland, Spanje Rodenticide: uitsluitend toegelaten in de vorm van kant-en-klaar aas mits naar behoren in speciaal gebouwde trechters geplaatst. Uitsluitend voor professionele gebruikers met passende beschermingsmiddelen Glutaaraldehyde (groep F) België Uitsluitend voor professionele gebruikers met passende beschermingsmiddelen. Desinfectie van landbouwgereedschap, transportvoertuigen, lege champignonkwekerijen en lege opslagplaatsen voor plantaardige producten Frankrijk Uitsluitend voor professionele gebruikers met passende beschermingsmiddelen. Desinfectie van lege opslagplaatsen voor plantaardige producten en landbouwgereedschap Polen Uitsluitend voor professionele gebruikers met passende beschermingsmiddelen. Desinfectie van landbouwgereedschap, transportvoertuigen, lege opslagplaatsen voor plantaardige producten en broeikassen Waterstofperoxide (groep F) Frankrijk Desinfectie van broeikassen, landbouwgereedschap en irrigatieleidingen Nederland Bloembollen en witlof trekteelt Verenigd Koninkrijk Bloembollen, aardappelknollen en desinfectie van broeikassen, opslagplaatsen en landbouwgereedschap en -werktuigen Perazijnzuur (groep F) Frankrijk Desinfectie van broeikassen, landbouwgereedschap en irrigatieleidingen Polen Desinfectie van broeikassen en landbouwgereedschap en -werktuigen Nederland Bloembollen Verenigd Koninkrijk Bloembollen, aardappelknollen en desinfectie van broeikassen, opslagplaatsen en landbouwgereedschap en -werktuigen Foxim Slovenië Insecticide voor bodembehandeling 1,3,5-Tris(2-hydroxyethyl)hexahydro-s-triazine (groep G) Polen Werktuigen, broeikassen, machines en ander landbouwgereedschap Hexamethyleentetramine (groep G) Slowakije Bosaanplantingen Biohumus (groep G) Polen Sierplanten en plantengroeimiddel Flufenzin (groep G) Hongarije Fruitbomen, wijnstokken, bessen, groenten en sierbomen Ethaandial (glyoxal) (groep G) Polen Uitsluitend voor professionele gebruikers met passende beschermingsmidden. Desinfectie van landbouwgereedschap, transportvoertuigen, broeikassen en lege opslagplaatsen voor plantaardige producten N-fenylftaalamidezuur (groep G) Hongarije Groenten, zonnebloemen, soja, luzerne, lupine, incarnaatklaver, koolzaad, rijst, zure kersen, appelen en wijnstokken",
  "source": "EUR LEX"
}