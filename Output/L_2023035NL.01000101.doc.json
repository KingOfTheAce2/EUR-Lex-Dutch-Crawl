{
  "url": "http://www.w3.org/1999/xhtml\">",
  "content": "L_2023035NL.01000101.xml 7.2.2023 NL Publicatieblad van de Europese Unie L 35/1 UITVOERINGSVERORDENING (EU) 2023/253 VAN DE RAAD van 6 februari 2023 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Verordening (EU) nr. 269/2014 vastgesteld. (2) Naar aanleiding van het arrest van het Gerecht in zaak T-714/20 ( 2 ) moet één vermelding geschrapt worden van de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 269/2014. (3) Bijlage I bij Verordening (EU) nr. 269/2014 moet daarom dienovereenkomstig gewijzigd worden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 269/2014 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 februari 2023. Voor de Raad De voorzitter J. ROSWALL ( 1 ) PB L 78 van 17.3.2014, blz. 6 . ( 2 ) Arrest van het Gerecht (Vijfde Kamer) van 26 oktober 2022, Dmitry Vladimirovich Ovsyannikov/Raad van de Europese Unie, T-714/20, ECLI:EU:T:2022:674. BIJLAGE In bijlage I bij Verordening (EU) nr. 269/2014 (“Lijst van in artikel 2 bedoelde natuurlijke personen en rechtspersonen, entiteiten en lichamen”) wordt onder “Personen” de vermelding betreffende de volgende persoon geschrapt: “161. Dmitry Vladimirovich OVSYANNIKOV”.",
  "source": "EUR LEX"
}