{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1891:NL:HTML\">",
  "content": "EUR-Lex - 31993R1891 - NL Avis juridique important | 31993R1891 Verordening (EEG) nr. 1891/93 van de Raad van 12 juli 1993 tot wijziging van Verordening (EEG) nr. 3759/92 houdende een gemeenschappelijke ordening der markten in de sector visserijprodukten en produkten van de aquacultuur en van Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief Publicatieblad Nr. L 172 van 15/07/1993 blz. 0001 - 0002 VERORDENING (EEG) Nr. 1891/93 VAN DE RAAD van 12 juli 1993 tot wijziging van Verordening (EEG) nr. 3759/92 houdende een gemeenschappelijke ordening der markten in de sector visserijprodukten en produkten van de aquacultuur en van Verordening (EEG)  nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 43, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal Comit√© (3), Overwegende dat de vraag naar en de invoer van surimi (een gewassen en gestabiliseerd eiwitgel vervaardigd uit gemalen vis) en bereidingen daarvan die bestemd zijn voor directe consumptie, de jongste jaren in de Gemeenschap voortdurend zijn toegenomen; Overwegende dat de produktie van surimi en bereidingen daarvan in de Gemeenschap, zoals in de rest van de wereld, belangrijker is geworden; Overwegende dat de ervaring heeft geleerd dat, hoewel verschillende vissoorten met een laag vetgehalte als grondstof voor de vervaardiging van surimi kunnen worden gebruikt, specifieke identificatie van de daadwerkelijk gebruikte grondstof niet  gemakkelijk is wegens de uiteindelijke kenmerken van surimi en de bereidingen daarvan; Overwegende dat momenteel noch surimi, noch bereidingen van surimi afzonderlijk zijn genoemd als produkten waarvoor de in Verordening (EEG) nr. 3759/92 (4) neergelegde regels van het gemeenschappelijk visserijbeleid gelden; Overwegende dat de Gemeenschap daarom niet in staat is de handel in deze produkten en de ontwikkeling van de marktprijzen ervan te evalueren; dat bovengenoemde verordening derhalve moet worden gewijzigd ten einde er surimi en bereidingen van surimi in  op te nemen; Overwegende dat de tariefnomenclatuur die voortvloeit uit Verordening (EEG) nr. 3759/92 is opgenomen in het gemeenschappelijk douanetarief en dat Verordening (EEG) nr. 2658/87 (5) dienovereenkomstig dient te worden gewijzigd, HEEFT DE VOLGENDE VERORDENING VASTGESTELD: Artikel 1 In bijlage VII bij Verordening (EEG) nr. 3759/92 en bijlage I bij Verordening (EEG) nr. 2658/87 worden de volgende onderverdelingen ingevoegd: Deze verordening treedt in werking op 1 januari 1994. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 12 juli 1993. Voor de Raad De Voorzitter Ph. MAYSTADT (1) PB nr. C 158 van 25. 6. 1992, blz. 21. (2) PB nr. C 72 van 15. 3. 1993, blz. 175. (3) PB nr. C 332 van 16. 12. 1992, blz. 25. (4) PB nr. L 388 van 31. 12. 1992, blz. 1. Verordening gewijzigd bij Verordening (EEG) nr. 697/93 (PB nr. L 76 van 30. 3. 1993, blz. 12). (5) PB nr. L 256 van 7. 9. 1987, blz. 1. Verordening laatstelijk gewijzigd bij Verordening (EEG) nr. 1001/93 (PB nr. L 104 van 29. 4. 1993, blz. 28).",
  "source": "EUR LEX"
}