{
  "url": "http://www.w3.org/1999/xhtml\">",
  "content": "L_2007119NL.01002401.xml 9.5.2007 NL Publicatieblad van de Europese Unie L 119/24 VERORDENING (EG) N r. 506/2007 VAN DE COMMISSIE van 8 mei 2007 betreffende het opleggen van eisen inzake onderzoek en informatie aan de importeurs of fabrikanten van bepaalde prioriteitstoffen overeenkomstig Verordening (EEG) nr. 793/93 van de Raad inzake de beoordeling en de beperking van de risico's van bestaande stoffen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 793/93 van de Raad van 23 maart 1993 inzake de beoordeling en de beperking van de risico's van bestaande stoffen ( 1 ) , en met name op artikel 10, lid 2, Overwegende hetgeen volgt: (1) De door de lidstaten overeenkomstig artikel 10, lid 1, van Verordening (EEG) nr. 793/93 aangewezen rapporteurs hebben de door de fabrikanten en importeurs over bepaalde prioriteitstoffen verstrekte informatie beoordeeld. Na raadpleging van die fabrikanten en importeurs hebben de rapporteurs bepaald dat het met het oog op de risicobeoordeling noodzakelijk is van deze fabrikanten en importeurs te verlangen dat zij nadere informatie verstrekken en aanvullend onderzoek uitvoeren. (2) De voor de beoordeling van de betrokken stoffen vereiste informatie is niet beschikbaar bij vroegere fabrikanten of importeurs. De fabrikanten en importeurs hebben gecontroleerd dat dierproeven niet kunnen worden vervangen of beperkt door gebruik te maken van andere methoden. (3) Derhalve dient van de fabrikanten en importeurs van prioriteitstoffen te worden verlangd dat zij voor deze stoffen nadere informatie verstrekken en aanvullend onderzoek uitvoeren. Voor de uitvoering van dit onderzoek dienen de door de rapporteurs bij de Commissie ingediende protocollen te worden gebruikt. (4) De in deze verordening vervatte maatregelen zijn in overeenstemming met het advies van het bij artikel 15 van Verordening (EEG) nr. 793/93 ingestelde comité, HEEFT DE VOLGENDE VERORDENING VASTGESTELD: Artikel 1 De fabrikanten en importeurs van de in de bijlage vermelde stoffen, die overeenkomstig de voorschriften van de artikelen 3, 4, 7 en 9 van Verordening (EEG) nr. 793/93 informatie hebben ingediend, verstrekken de in de bijlage vermelde informatie en voeren de in de bijlage vermelde onderzoeken uit en delen de resultaten mee aan de desbetreffende rapporteurs. De onderzoeken worden volgens de door de rapporteurs vastgestelde protocollen uitgevoerd. De resultaten worden binnen de in de bijlage vermelde termijn meegedeeld. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2007. Voor de Commissie Stavros DIMAS Lid van de Commissie ( 1 ) PB L 84 van 5.4.1993, blz. 1 . Verordening gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). BIJLAGE Nr. Einecs-nr. CAS-nr. Naam van de stof Rapporteur Eisen inzake onderzoek/informatie Termijn vanaf de datum van inwerkingtreding van deze verordening 1 237-158-7 13674-84-5 Tris(2-chloor-1-methylethyl)fosfaat (TCPP) IE/UK — Onderzoek over twee generaties — effecten op de vruchtbaarheid (OESO 416-B35) 24 maanden — In vivo Comet-bepaling bij rattenlever 12 maanden — In vitro percutane absorptie van radioactief gelabeld TCPP door de huid van de mens (OESO 428) 12 maanden 2 237-159-2 13674-87-8 Tris[2-chloor-1-(chloormethyl)ethyl]fosfaat (TDCP) IE/UK — Sorptie/desorptieonderzoek (gewijzigde test OESO 106) 6 maanden 3 253-760-2 38051-10-4 2,2-Bis(chloormethyl)trimethyleenbis(bis(2-chloorethyl)fosfaat (V6) IE/UK — Onderzoek over twee generaties — effecten op de vruchtbaarheid (OESO 416-B35) 24 maanden — In vitro percutane absorptie van radioactief gelabeld V6 door de huid van de mens (OESO 428) 12 maanden 4 202-679-0 98-54-4 4-tert-Butylfenol NO — Onderzoek naar endocriene effecten bij vissen (ontwerp OESO ext. ELS) 18 maanden 5 202-411-2 95-33-0 N-cyclohexylbenzothiazool-2-sulfeenamide DE — Meetgegevens van wegbermbodems en oppervlaktewateren waarin afspoeling van wegen terechtkomt. De volgende afbraakproducten moeten worden gemeten: 2-mercaptobenzothiazool, benzothiazool, 2-benzothiazolon, 2-methylthiobenzothiazool en 2-methylbenzothiazool 4 jaar — Meetgegevens van de uitloging van stortplaatsen. De volgende afbraakproducten moeten worden gemeten: 2-mercaptobenzothiazool, benzothiazool, 2-benzothiazolon, 2-methylthiobenzothiazool en 2-methylbenzothiazool 4 jaar — Informatie over gebruik en blootstelling bij recycling van banden, met name bandenshredders, sportterreinen waar gerecycleerd bandenmateriaal wordt gebruikt en andere vergelijkbare toepassingen van gerecycleerde banden in de open lucht 4 jaar 6 233-118-8 10039-54-0 Bis(hydroxylammonium)sulfaat DE — Onderzoek naar voortplanting bij Daphnia magna (OESO 211) 3 maanden — Informatie over blootstelling bij productie en verwerking 3 maanden — Literatuurgegevens over/of een onderzoek naar ademhalingsremming bij actief slib (OESO 209) 3 maanden 7 201-245-8 80-05-7 4,4′-Isopropylideendifenol UK — Groei-onderzoek bij terrestrische planten (OESO 208) 6 maanden — Onderzoek naar voortplanting bij enchytraeidae (OESO 220) 6 maanden — Onderzoek naar voortplanting bij een geschikte springstaartsoort 6 maanden 8 266-028-2 65996-93-2 Pek, koolteer, hoge temperatuur NL — Onderzoek naar remming bij RWZI-slib (OESO 209 — C11) 3 maanden",
  "source": "EUR LEX"
}