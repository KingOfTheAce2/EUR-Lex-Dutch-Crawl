{
  "url": "http://www.w3.org/1999/xhtml\">",
  "content": "L_2005303NL.01006001.xml 22.11.2005 NL Publicatieblad van de Europese Unie L 303/60 BESLUIT VAN DE RAAD 2005/806/CFSP van 21 november 2005 tot uitvoering van Gemeenschappelijk Optreden 2005/557/GBVB inzake de missie van de Europese Unie in de regio Darfur in Sudan DE RAAD VAN DE EUROPESE UNIE, Gezien Gemeenschappelijk Optreden 2005/557/GBVB van de Raad van 18 juli 2005 inzake het civiel-militaire optreden van de Europese Unie ter ondersteuning van de missie van de Afrikaanse Unie in de regio Darfur in Sudan ( 1 ) , en met name op artikel 8, lid 1, tweede alinea, in samenhang met artikel 23, lid 2, van het Verdrag betreffende de Europese Unie, Overwegende hetgeen volgt: (1) De Raad heeft overeenkomstig artikel 15 van Gemeenschappelijk Optreden 2005/557/GBVB besloten het civiel-militaire optreden van de Europese Unie ter ondersteuning van de missie van de Afrikaanse Unie in de regio Darfur in Sudan voort te zetten. (2) Wat de civiele component betreft, dient de Raad derhalve te besluiten over het referentiebedrag voor de voortzetting van het ondersteunend optreden. (3) Het EU-optreden ter ondersteuning van AMIS II heeft plaats in een mogelijk verslechterende situatie die de doelstellingen van het GBVB als uiteengezet in artikel 11 van het Verdrag kan schaden, BESLUIT: Artikel 1 1.   Het financieel referentiebedrag ter dekking van de uitgaven in verband met de uitvoering van afdeling II van Gemeenschappelijk Optreden 2005/557/GBVB gedurende het tijdvak van 29 januari tot en met 28 juli 2006 bedraagt 2 200 000 EUR. 2.   De uit het in lid 1 genoemde bedrag gefinancierde uitgaven worden beheerd volgens de procedures en voorschriften van de Europese Gemeenschap die van toepassing zijn op de begroting; eventuele prefinancieringen blijven evenwel niet het eigendom van de Gemeenschap. Onderdanen van derde staten mogen inschrijven bij aanbestedingen. Artikel 2 De Raad moet uiterlijk op 30 juni 2006 beoordelen of het ondersteunend optreden van de EU moet worden voortgezet. Artikel 3 Dit besluit treedt in werking op de dag waarop het wordt aangenomen. Uitgaven komen met ingang van 29 januari 2006 in aanmerking voor financiering. Artikel 4 Dit besluit wordt in het Publicatieblad van de Europese Unie bekendgemaakt. Gedaan te Brussel, 21 november 2005. Voor de Raad De voorzitter J. STRAW ( 1 ) PB L 188 van 20.7.2005, blz. 46 .",
  "source": "EUR LEX"
}