{
  "url": "http://www.w3.org/1999/xhtml\">",
  "content": "L_2015065NL.01000401.xml 10.3.2015 NL Publicatieblad van de Europese Unie L 65/4 UITVOERINGSVERORDENING (EU) 2015/385 VAN DE COMMISSIE van 3 maart 2015 tot inschrijving van een benaming in het register van beschermde oorsprongsbenamingen en beschermde geografische aanduidingen (Oli de l'Empordà/Aceite de L'Empordà (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 50, lid 2, onder a), van Verordening (EU) nr. 1151/2012 is de aanvraag van Spanje tot registratie van de naam „Oli de l'Empordà”/„Aceite de L'Empordà” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 51 van Verordening (EU) nr. 1151/2012, moet de benaming „Oli de l'Empordà”/„Aceite de L'Empordà” worden ingeschreven in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De benaming „Oli de l'Empordà”/„Aceite de L'Empordà” (BOB) is ingeschreven in het register. Met de in de eerste alinea vermelde benaming wordt een product aangeduid van categorie 1.5. Oliën en vetten (boter, margarine, spijsolie, enz.) als opgenomen in bijlage XI bij Uitvoeringsverordening (EU) nr. 668/2014 van de Commissie ( 3 ) . Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 maart 2015. Voor de Commissie, namens de voorzitter, Phil HOGAN Lid van de Commissie ( 1 ) PB L 343 van 14.12.2012, blz. 1 . ( 2 ) PB C 358 van 10.10.2014, blz. 8 . ( 3 ) Uitvoeringsverordening (EU) nr. 668/2014 van de Commissie van 13 juni 2014 houdende uitvoeringsbepalingen van Verordening (EU) nr. 1151/2012 van het Europees Parlement en de Raad inzake kwaliteitsregelingen voor landbouwproducten en levensmiddelen ( PB L 179 van 19.6.2014, blz. 36 ).",
  "source": "EUR LEX"
}