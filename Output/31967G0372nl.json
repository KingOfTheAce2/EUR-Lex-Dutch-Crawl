{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31967G0372:NL:HTML\">",
  "content": "EUR-Lex - 31967G0372 - NL Avis juridique important | 31967G0372 67/372/EEG: Resolutie van de Raad van 6 juni 1967 inzake de verbetering van de concurrentievoorwaarden betreffende de projecten die door het Europees Ontwikkelingsfonds worden gefinancierd Publicatieblad Nr. 110 van 09/06/1967 blz. 2183 - 2183 ++++ ( 1 ) PB no . 93 van 11 . 6 . 1964 , blz . 1431/64 . ( 2 ) PB no . 93 van 11 . 6 . 1964 , blz . 1472/64 . ( 3 ) PB no . 93 van 11 . 6 . 1964 , blz . 1493/64 . ( 4 ) PB no . 93 van 11 . 6 . 1964 , blz . 1498/64 . RESOLUTIE VAN DE RAAD van 6 juni 1967 inzake de verbetering van de concurrentievoorwaarden betreffende de projecten die door het Europees Ontwikkelingsfonds worden gefinancierd ( 67/372/EEG ) DE RAAD VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , Gelet op de Associatie-overeenkomst tussen de Europese Economische Gemeenschap en de geassocieerde Afrikaanse staten en Madagaskar ( 1 ) , Gelet op het besluit van de Raad van 25 februari 1964 inzake de Associatie van de landen en gebieden overzee met de Europese Economische Gemeenschap ( 2 ) , Gelet op het interne akkoord betreffende de financieringen en het beheer van de steun van de Gemeenschap , ondertekend te Jaoende op 20 juli 1963 ( 3 ) , Gelet op het Financieel Reglement van het Europees Ontwikkelingsfonds ingesteld bij het interm akkoord betreffende de financiering en het beheer van de steun van de Gemeenschap ( 4 ) , inzonderheid op artikel 47 , lid 4 , Na kennis genomen te hebben van het verslag dat de Commissie aan de Raad heeft uitgebracht over het resultaat van de uitnodigingen tot inschrijving voor het tijdvak van 1 juni tot en met 31 december 1965 , Na vastgesteld to hebben dat de onderdanen en de ondernemingen van de verschillende Lid-Staten en geassocieerde staten in ongelijke mate hebben deelgenomen aan de aanbesteding van werken die door het Europees Ontwikkelingsfonds ten behoeve van de geassocieerde Afrikaanse staten en Madagaskar en de landen en gebieden overzee worden gefinancierd , Overwegende dat het , overeenkomstig het advies van de Commissie , en in het welbegrepen belang van de Gemeenschap , van de geassocieerde Afrikaanse staten en Madagaskar en van de landen en gebieden overzee dienstig zou zijn om voor de acties van het Europees Ontwikkelingsfonds , de economische en technische hulpbronnen van alle Lid-Staten en geassocieerde staten op een meer evenwichtige wijze hierbij aan te wenden , zonder het doelmatigheidsaspect uit het oog te verliezen , VERZOEKT DE COMMISSIE OM : _ voor wat haar betreft , voort te gaan met de verbetering van de voorwaarden van de aanbestedingen en van de uitnodigingen tot inschrijving ; _ voor zover mogelijk de nog bestaande administratieve en technische hinderpalen waardoor de mededinging tussen de inschrijvers van alle Lid-Staten kan worden belemmerd op te heffen , opdat het economisch meest voordelige aanbod in aanmerking kan komen ; _ verder te gaan met de groepering van projecten ; _ de samenwerking tussen de ondernemingen van de verschillende Lid-Staten te bevorderen voor zover het gaat om belangrijke projekten ; _ in de geest van de resolutie die door de Associatieraad op 18 mei 1966 te Tananarive is aangenomen de produktieve investeringen meer te bevorderen ; _ de Raad in het kader van de in artikel 47 , lid 4 , van het Financieel Reglement van het Europees Ontwikkelingsfonds bedoelde verslagen op de hoogte te stellen van de getroffen maartegelen .",
  "source": "EUR LEX"
}