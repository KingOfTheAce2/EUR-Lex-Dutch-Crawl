{
  "url": "http://www.w3.org/1999/xhtml\"><!--",
  "content": "L_2012109NL.01002001.xml 21.4.2012 NL Publicatieblad van de Europese Unie L 109/20 UITVOERINGSBESLUIT VAN DE COMMISSIE van 26 maart 2012 tot wijziging van Beschikking 98/213/EG betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor kits voor scheidingswanden (Kennisgeving geschied onder nummer C(2012) 1866) (Voor de EER relevante tekst) (2012/201/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name artikel 13, lid 4, Na raadpleging van het Permanent Comité voor de bouw, Overwegende hetgeen volgt: (1) Beschikking 98/213/EG van de Commissie ( 2 ) betreft alleen producten zoals omschreven in Europese technische goedkeuringen, terwijl sommige van die producten ook onder geharmoniseerde Europese normen kunnen vallen. (2) De Europese Commissie voor Normalisatie (CEN) bereidt thans geharmoniseerde Europese normen voor voor sommige van de in Beschikking 98/213/EG bedoelde producten. (3) Beschikking 98/213/EG moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Beschikking 98/213/EG wordt als volgt gewijzigd: 1) Het volgende artikel 3 bis wordt ingevoegd: „Artikel 3 bis De procedure voor de conformiteitsverklaring overeenkomstig bijlage IV wordt in de mandaten voor geharmoniseerde Europese normen vermeld.”. 2) Bijlage IV waarvan de tekst is opgenomen in de bijlage bij dit besluit, wordt toegevoegd. Artikel 2 Dit besluit is gericht tot de lidstaten. Gedaan te Brussel, 26 maart 2012. Voor de Commissie Antonio TAJANI Vicevoorzitter ( 1 ) PB L 40 van 11.2.1989, blz. 12 . ( 2 ) PB L 80 van 18.3.1998, blz. 41 . BIJLAGE „BIJLAGE IV PRODUCTFAMILIE KITS VOOR SCHEIDINGSWANDEN VAN GIPSKARTON (1/2) Systemen van conformiteitsverklaring De Europese Commissie voor Normalisatie (CEN) wordt verzocht in de desbetreffende geharmoniseerde Europese normen voor de onderstaande producten en de beoogde toepassingen daarvan het volgende systeem van conformiteitsverklaring te vermelden: Product(en) Beoogde toepassing(en) Niveau(s) of klasse(n) Syste(e)m(en) van conformiteitsverklaring Kits/systemen voor scheidingswanden Voor alle toepassingen die niet onder de voorschriften inzake brandbestendigheid vallen alle 3 Systeem 3: zie punt 2, onder ii), van bijlage III bij Richtlijn 89/106/EEG, mogelijkheid 2. De specificatie van het systeem moet zodanig zijn dat het ook kan worden toegepast wanneer de prestaties voor een bepaalde eigenschap niet behoeven te worden bepaald, omdat ten minste één lidstaat geen wettelijk voorschrift voor een dergelijke eigenschap heeft (zie artikel 2, lid 1, van Richtlijn 89/106/EEG en, indien van toepassing, punt 1.2.3 van de basisdocumenten). In die gevallen is de verificatie van een dergelijke eigenschap niet verplicht voor de fabrikant indien hij in dit opzicht niets over de prestaties van het product wil meedelen. PRODUCTFAMILIE KITS VOOR SCHEIDINGSWANDEN VAN GIPSKARTON (2/2) Systemen van conformiteitsverklaring Het CEN wordt verzocht in de desbetreffende geharmoniseerde norm voor de onderstaande producten en de beoogde toepassingen daarvan het volgende systeem van conformiteitsverklaring te vermelden: Product(en) Beoogde toepassing(en) Niveau(s) of klasse(n) (brandprestaties) Syste(e)m(en) van conformiteitsverklaring Kits/systemen voor scheidingswanden Toepassingen die onder de voorschriften inzake brandbestendigheid vallen A1 ( *1 ) , A2 ( *1 ) , B ( *1 ) , C ( *1 ) 1 A1 ( *2 ) , A2 ( *2 ) , B ( *2 ) , C ( *2 ) , D, E 3 (A1 t/m E) ( *3 ) , F 4 Systeem 1: zie punt 2, onder i), van bijlage III bij Richtlijn 89/106/EEG zonder steekproefsgewijze controle van monsters. Systeem 3: zie punt 2, onder ii), van bijlage III bij Richtlijn 89/106/EEG, mogelijkheid 2. Systeem 4: zie punt 2, onder ii), van bijlage III bij Richtlijn 89/106/EEG, mogelijkheid 3. De specificatie van het systeem moet zodanig zijn dat het ook kan worden toegepast wanneer de prestaties voor een bepaalde eigenschap niet behoeven te worden bepaald, omdat ten minste één lidstaat geen wettelijk voorschrift voor een dergelijke eigenschap heeft (zie artikel 2, lid 1, van Richtlijn 89/106/EEG en, indien van toepassing, punt 1.2.3 van de basisdocumenten). In die gevallen is de verificatie van een dergelijke eigenschap niet verplicht voor de fabrikant indien hij in dit opzicht niets over de prestaties van het product wil meedelen.” ( *1 ) Producten/materialen waarbij in een duidelijk identificeerbare fase van het productieproces een verbetering van de klassenindeling naar materiaalgedrag bij brand wordt bewerkstelligd (bv. door toevoeging van brandvertragende middelen of beperking van de organische stoffen). ( *2 ) Producten of materialen die niet onder voetnoot ( *1 ) vallen. ( *3 ) Producten of materialen waarvan het materiaalgedrag bij brand niet behoeft te worden getest (bv. producten of materialen van klasse A1 overeenkomstig Beschikking 96/603/EG ( PB L 267 van 19.10.1996, blz. 23 )).",
  "source": "EUR LEX"
}