{
  "url": "http://www.w3.org/1999/xhtml\">",
  "content": "L_2007017NL.01001501.xml 24.1.2007 NL Publicatieblad van de Europese Unie L 17/15 BESLUIT VAN DE RAAD van 22 januari 2007 betreffende de sluiting van een protocol bij de Partnerschaps- en samenwerkingsovereenkomst tussen de Europese Gemeenschappen en hun lidstaten enerzijds, en de Republiek Kazachstan anderzijds, tot uitbreiding van de bepalingen van de Partnerschaps- en samenwerkingsovereenkomst tot bilaterale handel in textiel naar aanleiding van het verstrijken van de bilaterale textielovereenkomst (2007/36/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) De Raad heeft de Commissie op 13 maart 2006 gemachtigd onderhandelingen met de Republiek Kazachstan te openen om de Partnerschaps- en samenwerkingsovereenkomst (hierna „de PSO” genoemd) tussen de Europese Gemeenschappen en hun lidstaten enerzijds, en de Republiek Kazachstan anderzijds, te wijzigen, zodat de beginselen die voor de handel in andere goederen gelden, ook formeel worden uitgebreid tot de handel in textielproducten. Deze onderhandelingen zijn succesvol afgerond. (2) Het protocol tot wijziging van de PSO dient door de Europese Gemeenschap te worden gesloten, BESLUIT: Artikel 1 Het protocol bij de Partnerschaps- en samenwerkingsovereenkomst tussen de Europese Gemeenschappen en hun lidstaten enerzijds, en de Republiek Kazachstan anderzijds, en tot uitbreiding van de bepalingen van de Partnerschaps- en samenwerkingsovereenkomst tot bilaterale handel in textiel naar aanleiding van het verstrijken van de bilaterale textielovereenkomst wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) het protocol te ondertekenen om daardoor de Gemeenschap te binden. Gedaan te Brussel, 22 januari 2007. Voor de Raad De voorzitter F.-W. STEINMEIER",
  "source": "EUR LEX"
}