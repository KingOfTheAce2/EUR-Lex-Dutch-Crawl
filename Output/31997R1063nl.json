{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1063:NL:HTML\">",
  "content": "EUR-Lex - 31997R1063 - NL Avis juridique important | 31997R1063 Verordening (EG) nr. 1063/97 van de Commissie van 12 juni 1997 tot vaststelling van de volumes bij overschrijding waarvan voor bepaalde soorten groenten en fruit aanvullende invoerrechten worden toegepast Publicatieblad Nr. L 156 van 13/06/1997 blz. 0001 - 0002 VERORDENING (EG) Nr. 1063/97 VAN DE COMMISSIE van 12 juni 1997 tot vaststelling van de volumes bij overschrijding waarvan voor bepaalde soorten groenten en fruit aanvullende invoerrechten worden toegepast DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2200/96 van de Raad van 28 oktober 1996 houdende een gemeenschappelijke ordening der markten in de sector groenten en fruit (1), en met name op artikel 33, lid 4, Overwegende dat in artikel 2 van Verordening (EG) nr. 1555/96 van de Commissie van 30 juli 1996 houdende uitvoeringsbepalingen van de regeling met betrekking tot de aanvullende invoerrechten in de sector groenten en fruit (2), de reactieniveaus (volumes) en de toepassingsperiodes van de aanvullende invoerrechten zijn vastgesteld; Overwegende dat in artikel 5, lid 4, van de Overeenkomst inzake de landbouw (3) de criteria zijn vastgelegd voor de vaststelling, door de Commissie, van de volumes bij overschrijding waarvan voor bepaalde soorten groenten en fruit aanvullende invoerrechten worden toegepast (reactieniveaus); dat krachtens artikel 5, lid 6, van voornoemde overeenkomst de periodes waarin aanvullende invoerrechten worden toegepast, kunnen worden vastgesteld naar gelang van de kenmerken van de bederfelijke producten en seizoenproducten; Overwegende dat, op grond van bovenbedoelde criteria, de volumes bij overschrijding waarvan aanvullende invoerrechten worden toegepast, moeten worden vastgesteld op de niveaus die in de bijlage bij deze verordening voor de overeenkomstige periodes zijn vastgesteld; Overwegende dat de volumes bij overschrijding waarvan aanvullende invoerrechten worden toegepast, voor respectievelijk tomaten en kersen, reeds zijn vastgesteld bij Verordening (EG) nr. 2351/96 (4) en Verordening (EG) nr. 905/97 (5) van de Commissie; Overwegende dat het ComitÃ© van beheer voor verse groenten en fruit geen advies heeft uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De volumes bij overschrijding waarvan de in artikel 2 van Verordening (EG) nr. 1555/96 bedoelde aanvullende invoerrechten worden toegepast, worden voor het verkoopseizoen 1997/1998 vastgesteld op de in de bijlage aangegeven niveaus. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juni 1997. Voor de Commissie Franz FISCHLER Lid van de Commissie (1) PB nr. L 297 van 21. 11. 1996, blz. 1. (2) PB nr. L 193 van 3. 8. 1996, blz. 1. (3) PB nr. L 336 van 23. 12. 1994, blz. 22. (4) PB nr. L 320 van 11. 12. 1996, blz. 13. (5) PB nr. L 130 van 22. 5. 1997, blz. 10. BIJLAGE >RUIMTE VOOR DE TABEL>",
  "source": "EUR LEX"
}