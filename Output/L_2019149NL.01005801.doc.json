{
  "url": "http://www.w3.org/1999/xhtml\"><!--",
  "content": "L_2019149NL.01005801.xml 7.6.2019 NL Publicatieblad van de Europese Unie L 149/58 UITVOERINGSVERORDENING (EU) 2019/936 VAN DE COMMISSIE van 6 juni 2019 tot wijziging van de Uitvoeringsverordeningen (EU) nr. 808/2014, (EU) nr. 809/2014 en (EU) nr. 908/2014 wat betreft de in het kader van de plattelandsontwikkelingsprogramma's opgezette financieringsinstrumenten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1305/2013 van het Europees Parlement en de Raad van 17 december 2013 inzake steun voor plattelandsontwikkeling uit het Europees Landbouwfonds voor plattelandsontwikkeling (Elfpo) en tot intrekking van Verordening (EG) nr. 1698/2005 van de Raad ( 1 ) , en met name artikel 8, lid 3, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen van de Raad (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 ( 2 ) , en met name artikel 36, lid 6, en artikel 62, lid 2, onder a), Overwegende hetgeen volgt: (1) De mogelijkheid om financieringsinstrumenten op te zetten die bijdragen uit de Europese structuur- en investeringsfondsen combineren met financiële producten van de Europese Investeringsbank in het kader van het Europees Fonds voor strategische investeringen, werd in artikel 38, lid 1, onder c), van Verordening (EU) nr. 1303/2013 van het Europees Parlement en de Raad ( 3 ) ingevoerd bij Verordening (EU, Euratom) 2018/1046 van het Europees Parlement en de Raad ( 4 ) . (2) Die nieuwe bepaling is ook van toepassing op financieringsinstrumenten die zijn opgezet in het kader van de programma's van het Europees Landbouwfonds voor plattelandsontwikkeling (Elfpo). Een aantal uitvoeringsbepalingen die zijn vastgesteld in de Uitvoeringsverordeningen (EU) nr. 808/2014 ( 5 ) , (EU) nr. 809/2014 ( 6 ) en (EU) nr. 908/2014 ( 7 ) van de Commissie, verwijzen naar financieringsinstrumenten als bedoeld in artikel 38, lid 1, van Verordening (EU) nr. 1303/2013 vóór de wijziging ervan bij Verordening (EU, Euratom) 2018/1046. Daarom moet in de betrokken bepalingen van die handelingen een verwijzing naar het nieuwe punt c) van artikel 38, lid 1, worden opgenomen. (3) De Uitvoeringsverordeningen (EU) nr. 808/2014, (EU) nr. 809/2014 en (EU) nr. 908/2014 moeten daarom dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Comité voor plattelandsontwikkeling en het Comité voor de landbouwfondsen, HEEFT DE VOLGENDE VERORDENING VASTGESTELD: Artikel 1 In bijlage I, deel 1, punt 10, onder c), van Uitvoeringsverordening (EU) nr. 808/2014 wordt de tweede alinea vervangen door: \"Wanneer een maatregel of een soort concrete actie met een specifiek Elfpo-bijdragepercentage bijdraagt aan de in artikel 38, lid 1, onder b) en c), van Verordening (EU) nr. 1303/2013 bedoelde financieringsinstrumenten, wordt in de tabel afzonderlijk melding gemaakt van de bijdragepercentages voor financieringsinstrumenten en voor andere concrete acties en van een indicatief Elfpo-bedrag dat overeenkomt met de geplande bijdrage aan het financieringsinstrument.\". Artikel 2 Uitvoeringsverordening (EU) nr. 809/2014 wordt als volgt gewijzigd: a) In artikel 48 wordt lid 6 vervangen door: \"6.   Met betrekking tot de in artikel 38, lid 1, onder b) en c), van Verordening (EU) nr. 1303/2013 bedoelde financieringsinstrumenten zijn de leden 1 tot en met 5 van dit artikel niet van toepassing op de bijdrage aan het financieringsinstrument en op de bijstand aan de eindontvanger. De artikelen 58 en 59 van Verordening (EU) nr. 1306/2013 en artikel 9 van Gedelegeerde Verordening (EU) nr. 480/2014 van de Commissie ( *1 ) zijn evenwel van toepassing. ( *1 ) Gedelegeerde Verordening (EU) nr. 480/2014 van de Commissie van 3 maart 2014 tot aanvulling van Verordening (EU) nr. 1303/2013 van het Europees Parlement en de Raad houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij ( PB L 138 van 13.5.2014, blz. 5 ).\".\" b) In artikel 51 wordt lid 5 vervangen door: \"5.   Met betrekking tot de in artikel 38, lid 1, onder b) en c), van Verordening (EU) nr. 1303/2013 bedoelde financieringsinstrumenten zijn de leden 1 tot en met 4 van dit artikel niet van toepassing op de bijdrage aan het financieringsinstrument en op de bijstand aan de eindontvanger. De artikelen 58 en 59 van Verordening (EU) nr. 1306/2013 en artikel 9 van Gedelegeerde Verordening (EU) nr. 480/2014 zijn evenwel van toepassing.\". Artikel 3 In artikel 22, lid 2, van Uitvoeringsverordening (EU) nr. 908/2014 wordt de derde alinea vervangen door: \"Wat de overeenkomstig artikel 38, lid 1, onder b) en c), van Verordening (EU) nr. 1303/2013 opgezette financieringsinstrumenten betreft, worden de uitgaven met betrekking tot de in de eerste alinea genoemde referentieperioden gedeclareerd zodra is voldaan aan de in artikel 41, lid 1, van die verordening vastgelegde voorwaarden voor elke volgende aanvraag voor tussentijdse betaling.\". Artikel 4 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 juni 2019. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 487 . ( 2 ) PB L 347 van 20.12.2013, blz. 549 . ( 3 ) Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( PB L 347 van 20.12.2013, blz. 320 ). ( 4 ) Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( PB L 193 van 30.7.2018, blz. 1 ). ( 5 ) Uitvoeringsverordening (EU) nr. 808/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1305/2013 van het Europees Parlement en de Raad inzake steun voor plattelandsontwikkeling uit het Europees Landbouwfonds voor plattelandsontwikkeling (Elfpo) ( PB L 227 van 31.7.2014, blz. 18 ). ( 6 ) Uitvoeringsverordening (EU) nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden ( PB L 227 van 31.7.2014, blz. 69 ). ( 7 ) Uitvoeringsverordening (EU) nr. 908/2014 van de Commissie van 6 augustus 2014 houdende uitvoeringsbepalingen van Verordening (EU) nr. 1306/2013 van het Europees Parlement en de Raad, wat betreft betaalorganen en andere instanties, financieel beheer, goedkeuring van de rekeningen, voorschriften inzake controles, zekerheden en transparantie ( PB L 255 van 28.8.2014, blz. 59 ).",
  "source": "EUR LEX"
}