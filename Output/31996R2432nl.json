{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2432:NL:HTML\">",
  "content": "EUR-Lex - 31996R2432 - NL Avis juridique important | 31996R2432 Verordening (EG) nr. 2432/96 van de Commissie van 18 december 1996 houdende wijziging van Verordening (EG) nr. 3254/93 voor wat de specifieke regeling voor de voorziening met bepaalde soorten groenten en fruit ten behoeve van de kleinere eilanden in de Egeïsche Zee voor 1997 betreft Publicatieblad Nr. L 331 van 20/12/1996 blz. 0028 - 0030 VERORDENING (EG) Nr. 2432/96 VAN DE COMMISSIE van 18 december 1996 houdende wijziging van Verordening (EG) nr. 3254/93 voor wat de specifieke regeling voor de voorziening met bepaalde soorten groenten en fruit ten behoeve van de kleinere eilanden in de Egeïsche Zee voor 1997 betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2019/93 van de Raad van 19 juli 1993 houdende specifieke maatregelen voor bepaalde landbouwprodukten ten behoeve van de kleinere eilanden in de Egeïsche Zee (1), laatstelijk gewijzigd bij Verordening (EG) nr. 2417/95 van de Commissie (2), en met name op artikel 4, Overwegende dat bij Verordening (EEG) nr. 2958/93 van de Commissie (3), laatstelijk gewijzigd bij Verordening (EG) nr. 1802/95 (4), de gemeenschappelijke toepassingsbepalingen zijn vastgesteld voor de specifieke regeling voor de voorziening van de kleinere eilanden in de Egeïsche Zee met bepaalde landbouwprodukten, alsmede de steunbedragen die voor de groep waartoe het eiland waar het produkt wordt afgezet, behoort, op grond van artikel 3, lid 2, van Verordening (EEG) nr. 2019/93 voor de voorziening met deze produkten worden toegekend; dat op grond van artikel 2 van Verordening (EEG) nr. 2019/93 voor 1997 ramingsbalansen inzake de voorziening van de kleinere eilanden in de Egeïsche Zee met groenten en fruit van elders uit de Gemeenschap dienen te worden opgesteld; Overwegende dat Verordening (EG) nr. 3254/93 van de Commissie (5), laatstelijk gewijzigd bij Verordening (EG) nr. 2995/95 (6), derhalve dient te worden gewijzigd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 Verordening (EG) nr. 3254/93 wordt gewijzigd als volgt: 1. Artikel 2, eerste alinea, wordt vervangen door: \"De bij artikel 1, lid 1, eerste streepje, van Verordening (EEG) nr. 2958/93 vastgestelde steun wordt, met inachtneming van de in de bijlagen I en II bij deze verordening vastgestelde maximale hoeveelheden, eveneens toegekend voor op het eiland Chios geoogste mandarijnen, op het eiland Naxos geoogste consumptieaardappelen van de GN-codes 0701 90 51, 0701 90 59 en 0701 90 90 en op het eiland Syros geoogste tomaten en courgettes, die in het kader van de ramingsbalans naar een eiland van één van de in de bijlagen I en II bij deze verordening vermelde groepen worden verzonden.\". 2. De bijlagen I en II worden vervangen door de bijlage bij deze verordening. Artikel 2 Deze verordening treedt in werking op 1 januari 1997. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 december 1996. Voor de Commissie Franz FISCHLER Lid van de Commissie (1) PB nr. L 184 van 27. 7. 1993, blz. 1. (2) PB nr. L 248 van 14. 10. 1995, blz. 39. (3) PB nr. L 267 van 28. 10. 1993, blz. 4. (4) PB nr. L 174 van 26. 7. 1995, blz. 27. (5) PB nr. L 293 van 27. 11. 1993, blz. 34. (6) PB nr. L 312 van 23. 12. 1995, blz. 28. BIJLAGE \"BIJLAGE I Ramingsbalans voor de kleinere eilanden van groep A (1) voor 1997 >RUIMTE VOOR DE TABEL> (1) De kleinere eilanden van groep A zijn vermeld in bijlage I van Verordening (EEG) nr. 2958/93. BIJLAGE II Ramingsbalans voor de kleinere eilanden van groep B (1) voor 1997 >RUIMTE VOOR DE TABEL> (1) De kleinere eilanden van groep B zijn vermeld in bijlage II van Verordening (EEG) nr. 2958/93.\"",
  "source": "EUR LEX"
}