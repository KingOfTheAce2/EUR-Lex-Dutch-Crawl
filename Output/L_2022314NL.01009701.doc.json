{
  "url": "http://www.w3.org/1999/xhtml\"><!--",
  "content": "L_2022314NL.01009701.xml 6.12.2022 NL Publicatieblad van de Europese Unie L 314/97 BESLUIT (GBVB) 2022/2377 VAN DE RAAD van 5 december 2022 tot wijziging van Besluit 2010/788/GBVB betreffende beperkende maatregelen in het licht van de situatie in de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB ( 1 ) vastgesteld. (2) Op 12 december 2016 heeft de Raad naar aanleiding van de belemmering van het verkiezingsproces en de daarmee gepaard gaande mensenrechtenschendingen in de Democratische Republiek Congo (DRC) Besluit (GBVB) 2016/2231 ( 2 ) vastgesteld. Besluit (GBVB) 2016/2231 wijzigt Besluit 2010/788/GBVB en voert in artikel 3, lid 2, van Besluit 2010/788/GBVB aanvullende beperkende maatregelen in. (3) Gezien de ernst van de situatie in de DRC is de Raad van oordeel dat de plaatsingscriteria van Besluit 2010/788/GBVB in die zin moeten worden gewijzigd dat gerichte beperkende maatregelen kunnen worden genomen tegen natuurlijke personen of rechtspersonen, entiteiten of lichamen die het gewapend conflict, de instabiliteit of de onveiligheid in de DRC ondersteunen of er baat bij hebben. (4) Besluit 2010/788/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/788/GBVB wordt als volgt gewijzigd: 1) In artikel 3 wordt lid 2 vervangen door: “2.   De in artikel 4, lid 1, en artikel 5, leden 1 en 2, genoemde beperkende maatregelen worden opgelegd aan natuurlijke personen of rechtspersonen, entiteiten of lichamen die: a) een breed gedragen en vreedzame oplossing voor verkiezingen in de DRC belemmeren, onder meer door daden van geweld, onderdrukking of aanzetten tot geweld, of door ondermijning van de rechtsstaat; b) betrokken zijn bij het beramen, aansturen of plegen van handelingen die ernstige schendingen of misbruik van de mensenrechten in de DRC inhouden; c) verantwoordelijk zijn voor het in stand houden van het gewapend conflict, de instabiliteit of de onveiligheid in de DRC; d) steun verlenen aan de in punt c) bedoelde natuurlijke personen of rechtspersonen, entiteiten of lichamen; e) het aanzetten tot geweld in verband met de in punten b), c) en d) genoemde acties; f) het exploiteren van het gewapend conflict, de instabiliteit of de onveiligheid in de DRC, onder meer door de illegale exploitatie van of handel in natuurlijke hulpbronnen en wilde dieren en planten; g) banden hebben met de in punt a), b), c), d), e) of f) bedoelde natuurlijke personen of rechtspersonen, entiteiten of lichamen; op de lijst in bijlage II.” . 2) In bijlage II wordt de titel vervangen door: “Lijst van natuurlijke personen of rechtspersonen, entiteiten of lichamen als bedoeld in artikel 3, lid 2”. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 5 december 2022. Voor de Raad De voorzitter M. KUPKA ( 1 ) Besluit 2010/788/GBVB van de Raad van 20 december 2010 betreffende beperkende maatregelen in het licht van de situatie in de Democratische Republiek Congo ( PB L 336 van 21.12.2010, blz. 30 ). ( 2 ) Besluit (GBVB) 2016/2231 van de Raad van 12 december 2016 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo ( PB L 336 I van 12.12.2016, blz. 7 ).",
  "source": "EUR LEX"
}