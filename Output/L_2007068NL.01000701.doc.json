{
  "url": "http://www.w3.org/1999/xhtml\">",
  "content": "L_2007068NL.01000701.xml 8.3.2007 NL Publicatieblad van de Europese Unie L 68/7 BESCHIKKING VAN DE COMMISSIE van 7 maart 2007 tot wijziging van Beschikking 2005/51/EG wat betreft de periode waarin door bestrijdingsmiddelen of persistente organische verontreinigende stoffen verontreinigde grond in de Gemeenschap met het oog op reiniging mag worden binnengebracht (Kennisgeving geschied onder nummer C(2007) 663) (2007/156/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 1 ) , en met name op artikel 15, lid 1, Overwegende hetgeen volgt: (1) In afwijking van Richtlijn 2000/29/EG machtigt Beschikking 2005/51/EG van de Commissie van 21 januari 2005 tot machtiging van de lidstaten om met het oog op reiniging tijdelijk afwijkingen van sommige bepalingen van Richtlijn 2000/29/EG van de Raad toe te staan voor de invoer van grond verontreinigd door bestrijdingsmiddelen of persistente organische verontreinigende stoffen ( 2 ) , gedurende een beperkte periode, de lidstaten die deelnemen aan het programma voor de preventie en verwijdering van verouderde en ongewenste bestrijdingsmiddelen van de Voedsel- en Landbouworganisatie van de Verenigde Naties (FAO) om het binnenbrengen van door dergelijke bestrijdingsmiddelen verontreinigde grond in de Gemeenschap voor behandeling in speciale verbrandingsinstallaties voor gevaarlijk afval toe te staan. (2) Aangezien de uitvoering van dat programma vertraging heeft opgelopen, moet de periode waarin verontreinigde grond krachtens de bij Beschikking 2005/51/EG verleende machtiging in de Gemeenschap mag worden binnengebracht, worden verlengd. (3) Beschikking 2005/51/EG moet daarom dienovereenkomstig worden gewijzigd. (4) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 In artikel 1, tweede alinea, van Beschikking 2005/51/EG wordt „28 februari 2007” vervangen door „28 februari 2009”. Artikel 2 Deze beschikking is gericht tot de lidstaten. Gedaan te Brussel, 7 maart 2007. Voor de Commissie Markos KYPRIANOU Lid van de Commissie ( 1 ) PB L 169 van 10.7.2000, blz. 1 . Richtlijn laatstelijk gewijzigd bij Richtlijn 2006/35/EG van de Commissie ( PB L 88 van 25.3.2006, blz. 9 ). ( 2 ) PB L 21 van 25.1.2005, blz. 21 .",
  "source": "EUR LEX"
}