{
  "url": "http://www.w3.org/1999/xhtml\">",
  "content": "L_2020215NL.01001701.xml 7.7.2020 NL Publicatieblad van de Europese Unie L 215/17 BESLUIT (EU) 2020/976 VAN DE RAAD van 6 juli 2020 tot vaststelling van de financiële bijdragen van de lidstaten aan het Europees Ontwikkelingsfonds en van de tweede tranche voor 2020 DE RAAD VAN DE EUROPESE UNIE, Gezien het Verdrag betreffende de Europese Unie en het Verdrag betreffende de werking van de Europese Unie, Gezien het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor 2014-2020, overeenkomstig de ACS-EU-partnerschapsovereenkomst en de toewijzing van financiële bijstand ten behoeve van de landen en gebieden overzee waarop de bepalingen van het vierde deel van het Verdrag betreffende de werking van de Europese Unie van toepassing zijn ( 1 ) , en met name artikel 7, Gezien Verordening (EU) 2018/1877 van de Raad van 26 november 2018 inzake het financieel reglement van toepassing op het 11e Europees Ontwikkelingsfonds, en tot intrekking van Verordening (EU) 2015/323 ( 2 ) , en met name artikel 19, leden 3 en 4, Gezien het voorstel van de Europese Commissie, Overwegende hetgeen volgt: (1) Overeenkomstig de procedure van de artikelen 19 tot en met 22 van Verordening (EU) 2018/1877 dient de Commissie uiterlijk op 15 juni 2020 een voorstel in te dienen voor a) het bedrag van de tweede tranche van de bijdrage voor 2020, en b) een herzien jaarlijks bedrag van de bijdrage voor 2020 dat is afgestemd op de werkelijke behoeften, indien het jaarlijkse bedrag afwijkt van de werkelijke behoeften. (2) Overeenkomstig artikel 46 van Verordening (EU) 2018/1877 heeft de Europese Investeringsbank (EIB) de Commissie op 8 april 2020 haar geactualiseerde vastleggings- en betalingsramingen betreffende de door haar beheerde instrumenten doen toekomen. (3) In artikel 20, lid 1, van Verordening (EU) 2018/1877 is bepaald dat bij de verzoeken om bijdragen eerst in chronologische volgorde de bedragen voor voorgaande Europese Ontwikkelingsfondsen (EOF’s) worden opgebruikt. Daarom moet een verzoek om bijdragen worden gedaan in het kader van het 10e Europees Ontwikkelingsfonds (het “10e EOF”) voor de EIB en uit hoofde van het 11e Europees Ontwikkelingsfonds (het “11e EOF”) voor de Commissie. (4) In artikel 55 van Verordening (EU) 2018/1877 is bepaald dat de bedragen van projecten in het kader van het 10e EOF of van voorgaande EOF’s die niet zijn vastgelegd overeenkomstig artikel 1, lid 3, van het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor 2014-2020, overeenkomstig de ACS-EU-partnerschapsovereenkomst en de toewijzing van financiële bijstand ten behoeve van de landen en gebieden overzee waarop de bepalingen van het vierde deel van het Verdrag betreffende de werking van de Europese Unie van toepassing zijn (het “het Intern Akkoord”), of die zijn vrijgemaakt overeenkomstig artikel 1, lid 4, van het Intern Akkoord, tenzij de Raad met eenparigheid van stemmen anders besluit, in mindering worden gebracht op de in artikel 1, lid 2, onder a), van het Intern Akkoord vermelde bijdragen van de lidstaten. (5) Bij Besluit (EU) 2019/1800 ( 3 ) heeft de Raad op 24 oktober 2019 op voorstel van de Commissie besloten de jaarlijkse EOF-bijdragen van de lidstaten voor 2020 vast te stellen op 4 400 000 000 EUR voor de Commissie en 300 000 000 EUR voor de EIB, HEEFT HET VOLGENDE BESLUIT VASTGESTELD: Artikel 1 De individuele bijdragen aan het EOF die de lidstaten voor de tweede tranche van 2020 aan de Commissie en de EIB moeten betalen, zijn in de tabel in de bijlage bij dit besluit opgenomen. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 6 juli 2020. Voor de Raad De voorzitter M. ROTH ( 1 ) PB L 210 van 6.8.2013, blz. 1 . ( 2 ) PB L 307 van 3.12.2018, blz. 1 . ( 3 ) Besluit (EU) 2019/1800 van de Raad van 24 oktober 2019 betreffende de financiële bijdragen van de lidstaten aan het Europees Ontwikkelingsfonds, inclusief het maximum voor 2021, het jaarlijkse bedrag voor 2020, de eerste tranche voor 2020 en een indicatieve en niet-bindende prognose voor de verwachte jaarlijkse bedragen van de bijdragen voor de jaren 2022 en 2023 ( PB L 274 van 28.10.2019, blz. 9 ). BIJLAGE LIDSTATEN EN HET VERENIGD KONINKRIJK Verdeelsleutel 10e EOF % Verdeelsleutel 11e EOF % 2e tranche 2020 (in EUR) Totaal Commissie EIB 11e EOF 10e EOF BELGIË 3,53 3,24927 51 988 320,00 3 530 000,00 55 518 320,00 BULGARIJE 0,14 0,21853 3 496 480,00 140 000,00 3 636 480,00 TSJECHIË 0,51 0,79745 12 759 200,00 510 000,00 13 269 200,00 DENEMARKEN 2,00 1,98045 31 687 200,00 2 000 000,00 33 687 200,00 DUITSLAND 20,50 20,57980 329 276 800,00 20 500 000,00 349 776 800,00 ESTLAND 0,05 0,08635 1 381 600,00 50 000,00 1 431 600,00 IERLAND 0,91 0,94006 15 040 960,00 910 000,00 15 950 960,00 GRIEKENLAND 1,47 1,50735 24 117 600,00 1 470 000,00 25 587 600,00 SPANJE 7,85 7,93248 126 919 680,00 7 850 000,00 134 769 680,00 FRANKRIJK 19,55 17,81269 285 003 040,00 19 550 000,00 304 553 040,00 KROATIË 0,00 0,22518 3 602 880,00 0,00 3 602 880,00 ITALIË 12,86 12,53009 200 481 440,00 12 860 000,00 213 341 440,00 CYPRUS 0,09 0,11162 1 785 920,00 90 000,00 1 875 920,00 LETLAND 0,07 0,11612 1 857 920,00 70 000,00 1 927 920,00 LITOUWEN 0,12 0,18077 2 892 320,00 120 000,00 3 012 320,00 LUXEMBURG 0,27 0,25509 4 081 440,00 270 000,00 4 351 440,00 HONGARIJE 0,55 0,61456 9 832 960,00 550 000,00 10 382 960,00 MALTA 0,03 0,03801 608 160,00 30 000,00 638 160,00 NEDERLAND 4,85 4,77678 76 428 480,00 4 850 000,00 81 278 480,00 OOSTENRIJK 2,41 2,39757 38 361 120,00 2 410 000,00 40 771 120,00 POLEN 1,30 2,00734 32 117 440,00 1 300 000,00 33 417 440,00 PORTUGAL 1,15 1,19679 19 148 640,00 1 150 000,00 20 298 640,00 ROEMENIË 0,37 0,71815 11 490 400,00 370 000,00 11 860 400,00 SLOVENIË 0,18 0,22452 3 592 320,00 180 000,00 3 772 320,00 SLOWAKIJE 0,21 0,37616 6 018 560,00 210 000,00 6 228 560,00 FINLAND 1,47 1,50909 24 145 440,00 1 470 000,00 25 615 440,00 ZWEDEN 2,74 2,93911 47 025 760,00 2 740 000,00 49 765 760,00 VERENIGD KONINKRIJK 14,82 14,67862 234 857 920,00 14 820 000,00 249 677 920,00 TOTAAL EU-27 EN HET VERENIGD KONINKRIJK 100,00 100,00 1 600 000 000,00 100 000 000,00 1 700 000 000,00",
  "source": "EUR LEX"
}