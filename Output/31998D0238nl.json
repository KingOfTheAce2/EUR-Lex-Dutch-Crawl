{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0238:NL:HTML\">",
  "content": "EUR-Lex - 31998D0238 - NL Avis juridique important | 31998D0238 98/238/EG, EGKS: Besluit van de Raad en de Commissie van 26 januari 1998 inzake de sluiting van de Euro-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds en de Republiek Tunesië, anderzijds Publicatieblad Nr. L 097 van 30/03/1998 blz. 0001 - 0001 BESLUIT VAN DE RAAD EN DE COMMISSIE van 26 januari 1998 inzake de sluiting van de Euro-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds en de Republiek Tunesië, anderzijds (98/238/EG, EGKS) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, inzonderheid op artikel 238 juncto artikel 228, lid 2, tweede zin, en lid 3, tweede alinea, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, Na raadpleging van het Raadgevend Comité en na instemming van de Raad, Gezien de instemming van het Europees Parlement, Overwegende dat de op 17 juli 1995 te Brussel ondertekende Euro-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Tunesië, anderzijds, dient te worden goedgekeurd, BESLUITEN: Artikel 1 De Euro-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Tunesië, anderzijds, de daaraan gehechte protocollen en de aan de slotakte gehechte verklaringen worden namens de Europese Gemeenschap en de Europese Gemeenschap voor Kolen en Staal goedgekeurd. De teksten van de overeenkomst, van de protocollen en de slotakte zijn aan dit besluit gehecht. Artikel 2 1. Het door de Gemeenschap in de Associatieraad en het Associatiecomité in te nemen standpunt wordt op voorstel van de Commissie door de Raad of in voorkomend geval de Commissie vastgesteld, in overeenstemming met de dienovereenkomstige bepalingen van de Verdragen tot oprichting van de Europese Gemeenschap en de Europese Gemeenschap voor Kolen en Staal. 2. Overeenkomstig artikel 79 van de overeenkomst zit de voorzitter van de Raad de Associatieraad voor en brengt hij het standpunt van de Gemeenschap naar voren. Overeenkomstig artikel 82 van de overeenkomst zit een vertegenwoordiger van de voorzitter van de Raad het Associatiecomité voor en brengt hij het standpunt van de Gemeenschap naar voren. Artikel 3 De voorzitter van de Raad verricht namens de Europese Gemeenschap de in artikel 96 van de overeenkomst bepaalde kennisgeving. De voorzitter van de Commissie doet dezelfde kennisgeving namens de Europese Gemeenschap voor Kolen en Staal. Gedaan te Brussel, 26 januari 1998. Voor de Commissie De Voorzitter J. SANTER Voor de Raad De Voorzitter R. COOK",
  "source": "EUR LEX"
}