{
  "url": "http://www.w3.org/1999/xhtml\">",
  "content": "LI2021012NL.01000101.xml 15.1.2021 NL Publicatieblad van de Europese Unie LI 12/1 UITVOERINGSVERORDENING (EU) 2021/29 VAN DE RAAD van 15 januari 2021 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 januari 2012 heeft de Raad Verordening (EU) nr. 36/2012 vastgesteld. (2) Gezien de ernst van de situatie in Syrië en gezien zijn recente benoeming als minister van Buitenlandse Zaken moet Faisal MEKDAD worden toegevoegd aan de in bijlage II bij Verordening (EU) nr. 36/2012 opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (3) Verordening (EU) nr. 36/2012 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 januari 2021. Voor de Raad De voorzitter A.P. ZACARIAS ( 1 ) PB L 16 van 19.1.2012, blz. 1 . BIJLAGE De volgende vermelding wordt toegevoegd aan de lijst in sectie A (Personen) van bijlage II bij Verordening (EU) nr. 36/2012: Naam Identificatiegegevens Motivering Datum van opneming op de lijst “311. Faisal MEKDAD (ook bekend als Fayçal, al-Mekdad, Meqdad, al-Meqdad) (فيصل المقداد) Geboortedatum: 1954 Geboorteplaats: Ghasm, gouvernement Daraa, Syrië Geslacht: mannelijk Minister van Buitenlandse Zaken. Benoemd in november 2020. Als minister medeverantwoordelijk voor de gewelddadige onderdrukking van de burgerbevolking door het Syrische regime. 15.1.2021”",
  "source": "EUR LEX"
}