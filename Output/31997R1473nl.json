{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1473:NL:HTML\">",
  "content": "EUR-Lex - 31997R1473 - NL Avis juridique important | 31997R1473 Verordening (EG) nr. 1473/97 van de Commissie van 28 juli 1997 tot aanpassing van de in Denemarken toegekende agromonetaire compenserende steun Publicatieblad Nr. L 200 van 29/07/1997 blz. 0022 - 0022 VERORDENING (EG) Nr. 1473/97 VAN DE COMMISSIE van 28 juli 1997 tot aanpassing van de in Denemarken toegekende agromonetaire compenserende steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1527/95 van de Raad van 29 juni 1995 tot vaststelling van de compenserende steun in verband met de verlaging van de landbouwomrekeningskoersen voor bepaalde valuta's (1), en met name op artikel 2, lid 4, Overwegende dat bij Verordening (EG) nr. 1527/95 agromonetaire compenserende steun is ingesteld waarvan het maximumbedrag van de eerste tranche afhankelijk is van de omvang van de aanzienlijke verlaging van de betrokken landbouwomrekeningskoers; dat het bedrag van de tweede en de derde steuntranche ten opzichte van de vorige tranche telkens verminderd moet worden met ten minste een derde van het bedrag dat is toegekend voor de eerste tranche; dat in 1995 de landbouwomrekeningskoers van de Deense kroon aanzienlijk is verlaagd, namelijk met 0,496 %; Overwegende dat in artikel 6, lid 2, van Verordening (EG) nr. 2921/95 van de Commissie van 18 december 1995 tot vaststelling van uitvoeringsbepalingen betreffende de compenserende steun in verband met de verlaging van bepaalde omrekeningskoersen (2), laatstelijk gewijzigd bij Verordening (EG) nr. 1481/96 (3), is bepaald dat het maximumbedrag van de tweede en de derde steuntranche aangepast wordt op basis van het effect op de landbouwinkomens van een eventuele stijging van de landbouwomrekeningskoersen die plaatsvindt voordat de betrokken tranches ingaan; dat overeenkomstig artikel 2, lid 1, van Verordening (EG) nr. 1527/95 de steuntranches worden vastgesteld voor perioden van twaalf maanden die ingaan aan het begin van de maand na die waarin de betrokken aanzienlijke verlaging plaatsvindt; Overwegende dat de landbouwomrekeningskoers van de Deense kroon tussen de datum van zijn aanzienlijke verlaging en het ingaan van de derde steuntranche gestegen is; Overwegende dat de in Verordening (EG) nr. 1527/95 bedoelde agromonetaire compenserende steun forfaitair berekend is; dat de landbouwomrekeningskoers een zodanig niveau bereikt heeft dat het bedrag van de derde steuntranche voor Denemarken moet worden geschrapt; dat deze aanpassing van kracht moet worden op het tijdstip waarop de betrokken tranche ingaat; Overwegende dat de in deze verordening vervatte maatregelen in overeenstemming zijn met het advies van de betrokken comit√©s van beheer, HEEFT DE VOLGENDE VERORDENING VASTGESTELD: Artikel 1 De derde tranche van de in Verordening (EG) nr. 1527/95 vastgestelde compenserende steun voor Denemarken wordt geschrapt. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 1997. Voor de Commissie Franz FISCHLER Lid van de Commissie (1) PB nr. L 148 van 30. 6. 1995, blz. 1. (2) PB nr. L 305 van 19. 12. 1995, blz. 60. (3) PB nr. L 188 van 27. 7. 1996, blz. 21.",
  "source": "EUR LEX"
}