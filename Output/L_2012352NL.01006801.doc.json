{
  "url": "http://www.w3.org/1999/xhtml\"><!--",
  "content": "L_2012352NL.01006801.xml 21.12.2012 NL Publicatieblad van de Europese Unie L 352/68 UITVOERINGSBESLUIT VAN DE COMMISSIE van 19 december 2012 tot wijziging van Beschikking 90/176/Euratom, EEG waarbij Frankrijk wordt gemachtigd geen rekening te houden met bepaalde categorieën handelingen en gebruik te maken van ramingen voor de berekening van de grondslag van de eigen middelen uit de btw (Kennisgeving geschied onder nummer C(2012) 9572) (Slechts de tekst in de Franse taal is authentiek) (2012/824/EU, Euratom) DE EUROPESE COMMISSIE, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde ( 1 ) , en met name artikel 13, Overwegende hetgeen volgt: (1) Op grond van artikel 370 van Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( 2 ) mogen de lidstaten die op 1 januari 1978 de in de lijst van bijlage X, deel A, genoemde handelingen belastten, deze blijven belasten; die handelingen moeten in aanmerking worden genomen voor de bepaling van de btw-middelengrondslag. (2) Op grond van artikel 371 van Richtlijn 2006/112/EG mogen de lidstaten die op 1 januari 1978 vrijstelling verleenden voor de in de lijst van bijlage X, deel B, genoemde handelingen, deze onder de in iedere betrokken lidstaat op die datum bestaande voorwaarden blijven vrijstellen; die handelingen moeten in aanmerking worden genomen voor de bepaling van de btw-middelengrondslag. (3) Met ingang van 1 januari 1990 is de aan de lidstaten geboden mogelijkheid om de in punt 20 van bijlage F van de Zesde Richtlijn 77/388/EEG van de Raad ( 3 ) overeenkomstig artikel 1, lid 2, onder a), van Achttiende Richtlijn 89/465/EEG van de Raad ( 4 ) ingetrokken; de in verband hiermee door de Commissie verleende machtiging voor de bepaling van de btw-grondslag van de eigen middelen moet derhalve eveneens worden stopgezet. (4) Met ingang van 17 oktober 1998 is punt 26 van bijlage F van de Zesde Richtlijn geschrapt op grond van artikel 2 van Richtlijn 98/80/EG van de Raad ( 5 ) en werd voor alle lidstaten een bijzondere regeling voor beleggingsgoud ingevoerd; de in verband hiermee door de Commissie verleende machtiging voor de bepaling van de btw-grondslag van de eigen middelen moet derhalve eveneens worden stopgezet. (5) In het geval van Frankrijk gaf de Commissie op grond van Verordening (EEG, Euratom) nr. 1553/89 Beschikking 90/176/Euratom, EG ( 6 ) , waarbij Frankrijk werd gemachtigd om met ingang van 1 januari 1989 geen rekening te houden met bepaalde categorieën handelingen en gebruik te maken van ramingen voor de berekening van de grondslag van de eigen middelen uit de btw. (6) De Commissie vroeg Frankrijk om na te gaan welke machtigingen die Frankrijk zonder uitdrukkelijke beperking in de tijd werden verleend, nog steeds nodig waren en om de Commissie hieromtrent uitsluitsel te geven; naast de twee hogervermelde achterhaalde machtigingen bevestigde Frankrijk dat twee machtigingen om geen rekening te houden met de in de punten 5 en 6 van bijlage X, deel B, van Richtlijn 2006/112/EG genoemde handelingen in de praktijk niet meer werden gebruikt; de in verband hiermee door de Commissie verleende machtigingen voor de bepaling van de btw-grondslag van de eigen middelen moet derhalve worden stopgezet. (7) Omwille van de duidelijkheid en de transparantie van de voorschriften van de Unie moeten bepalingen die achterhaald zijn of niet langer effect sorteren, worden ingetrokken. (8) De maatregelen waarin dit besluit voorziet, zijn in overeenstemming met het advies van het Raadgevend Comité eigen middelen, HEEFT HET VOLGENDE BESLUIT VASTGESTELD: Artikel 1 1.   Artikel 1 van Beschikking 90/176/Euratom, EEG wordt geschrapt. 2.   Artikel 2, punt 5, van Beschikking 90/176/Euratom, EEG wordt geschrapt. 3.   Artikel 2, punt 6, van Beschikking 90/176/Euratom, EEG wordt geschrapt. Artikel 2 Dit besluit is gericht tot de Franse Republiek. Gedaan te Brussel, 19 december 2012. Voor de Commissie Janusz LEWANDOWSKI Lid van de Commissie ( 1 ) PB L 155 van 7.6.1989, blz. 9 . ( 2 ) PB L 347 van 11.12.2006, blz. 1 . ( 3 ) PB L 145 van 13.6.1977, blz. 1 . ( 4 ) PB L 226 van 3.8.1989, blz. 21 . ( 5 ) PB L 281 van 17.10.1998, blz. 31 . ( 6 ) PB L 99 van 19.4.1990, blz. 22 .",
  "source": "EUR LEX"
}