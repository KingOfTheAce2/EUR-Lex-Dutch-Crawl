{
  "url": "http://www.w3.org/1999/xhtml\">",
  "content": "L_2010269NL.01000101.xml 13.10.2010 NL Publicatieblad van de Europese Unie L 269/1 BESLUIT VAN DE RAAD van 14 juni 2010 inzake het door de Europese Unie in de ACS-EU-Raad van ministers in te nemen standpunt betreffende de overgangsmaatregelen die van toepassing zijn tussen de ondertekening en de inwerkingtreding van de Overeenkomst tot tweede wijziging van de Partnerschapsovereenkomst tussen de leden van de groep van staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 en voor de eerste maal gewijzigd in Luxemburg op 25 juni 2005 (2010/614/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien de Partnerschapsovereenkomst tussen de leden van de groep van Staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 ( 1 ) en voor de eerste maal gewijzigd in Luxemburg op 25 juni 2005 ( 2 ) (hierna „de Overeenkomst van Cotonou” genoemd) en met name artikel 95, lid 3, Gezien het voorstel van de Commissie, Overwegende hetgeen volgt: (1) De Overeenkomst van Cotonou werd op 1 maart 2000 gesloten voor een periode van twintig jaar. De Overeenkomst van Cotonou kan iedere vijf jaar worden gewijzigd door middel van een herzieningsprocedure. (2) Op 23 februari 2005 werden de onderhandelingen over de eerste wijziging van de Overeenkomst van Cotonou in Brussel afgerond. De wijzigingsovereenkomst is op 25 juni 2005 in Luxemburg ondertekend en op 1 juli 2008 in werking getreden. (3) Op 23 februari 2009 heeft de Raad de Commissie gemachtigd onderhandelingen te openen met de leden van de groep van staten in Afrika, het Caribisch gebied en de Stille Oceaan over de tweede wijziging van de Overeenkomst van Cotonou. (4) De onderhandelingen werden op 19 maart 2010 afgerond door de parafering van de teksten die de basis vormen van de overeenkomst tot tweede wijziging van de Overeenkomst van Cotonou (hierna „de overeenkomst” genoemd) op een buitengewone vergadering van de ACS-EU-Raad van ministers. (5) De overeenkomst, die op 22 juni 2010 in Ouagadougou zal worden ondertekend, zal in werking treden zodra de in artikel 93 van de Overeenkomst van Cotonou bedoelde ratificatieprocedures zijn afgerond. (6) Overeenkomstig artikel 95, lid 3, van de Overeenkomst van Cotonou stelt de ACS-EU-Raad van ministers overgangsmaatregelen vast voor de periode tussen de ondertekening en de inwerkingtreding van de overeenkomst. (7) De voorlopige toepassing van de overeenkomst is een noodzakelijke en voldoende overgangsmaatregel, HEEFT HET VOLGENDE BESLUIT VASTGESTELD: Enig artikel Het door de Europese Unie in de ACS-EU-Raad van ministers in te nemen standpunt betreffende de overgangsmaatregelen die van toepassing zijn tussen de ondertekening en de inwerkingtreding van de Overeenkomst tot tweede wijziging van de Partnerschapsovereenkomst tussen de leden van de groep van Staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 en voor de eerste maal gewijzigd in Luxemburg op 25 juni 2005 (hierna „de overeenkomst” genoemd), bestaat erin de voorlopige toepassing van de overeenkomst goed te keuren overeenkomstig de termen van het ontwerpbesluit van de ACS-EU-Raad van ministers in bijlage. Kleine wijzigingen van het ontwerpbesluit kunnen worden overeengekomen zonder dat dit besluit hoeft te worden gewijzigd. Gedaan te Luxemburg, 14 juni 2010. Voor de Raad De voorzitter D. LÓPEZ GARRIDO ( 1 ) PB L 317 van 15.12.2000, blz. 3 . ( 2 ) PB L 209 van 11.8.2005, blz. 27 . BIJLAGE ONTWERP BESLUIT Nr. …/2010 VAN DE ACS-EU-RAAD VAN MINISTERS van 22 juni 2010 betreffende de overgangsmaatregelen die van toepassing zijn tussen de ondertekening en de inwerkingtreding van de Overeenkomst tot tweede wijziging van de Partnerschapsovereenkomst tussen de leden van de groep van Staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 en voor de eerste maal gewijzigd in Luxemburg op 25 juni 2005 DE ACS-EU-RAAD VAN MINISTERS, Gezien de Partnerschapsovereenkomst tussen de leden van de groep van Staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 ( 1 ) en voor het eerst gewijzigd in Luxemburg op 25 juni 2005 ( 2 ) (hierna „de Overeenkomst van Cotonou” genoemd), en met name artikel 95, lid 3, Overwegende hetgeen volgt: (1) De Overeenkomst van Cotonou werd op 1 maart 2000 gesloten voor een periode van twintig jaar. De Overeenkomst van Cotonou kan iedere vijf jaar worden gewijzigd door middel van een herzieningsprocedure. (2) Op 23 februari 2005 werden de onderhandelingen over de eerste wijziging van de Overeenkomst van Cotonou in Brussel afgerond. De wijzigingsovereenkomst is op 25 juni 2005 in Luxemburg ondertekend en op 1 juli 2008 in werking getreden. (3) De onderhandelingen over de tweede wijziging van de Overeenkomst van Cotonou zijn officieel in gang gezet op de vergadering van de ACS-EU-Raad van ministers van 29 mei 2009 en op 19 maart 2010 zijn de onderhandelingen in Brussel afgerond. De overeenkomst tot tweede wijziging van de Overeenkomst van Cotonou (hierna „de overeenkomst” genoemd), die op 22 juni 2010 in Ouagadougou is ondertekend, zal in werking treden zodra de in artikel 93 van de Overeenkomst van Cotonou bedoelde ratificatieprocedures zijn afgerond. (4) Overeenkomstig artikel 95, lid 3, van de Overeenkomst van Cotonou stelt de ACS-EU-Raad van ministers zo nodig overgangsmaatregelen vast voor de periode tussen de ondertekening en de inwerkingtreding van de overeenkomst. (5) De Europese Unie, haar lidstaten en de leden van de groep van staten in Afrika, het Caribisch gebied en de Stille Ocean (hierna „de partijen” genoemd) achten het wenselijk dat de overeenkomst vanaf de datum van de ondertekening voorlopig wordt toegepast. (6) De partijen streven ernaar het ratificatieproces binnen twee jaar na de datum van de ondertekening van de overeenkomst af te ronden, HEEFT HET VOLGENDE BESLUIT VASTGESTELD: Artikel 1 Voorlopige toepassing van de overeenkomst De Overeenkomst tot tweede wijziging van de Partnerschapsovereenkomst tussen de leden van de groep van Staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 en voor de eerste maal gewijzigd in Luxemburg op 25 juni 2005 (hierna „de overeenkomst”), wordt vanaf de datum van ondertekening voorlopig toegepast. Artikel 2 Tenuitvoerlegging van dit besluit en inwerkingtreding van de overeenkomst De Unie neemt alle noodzakelijke maatregelen om ervoor te zorgen dat dit besluit volledig ten uitvoer wordt gelegd. De lidstaten van de Unie en de leden van de groep van Staten in Afrika, het Caribisch Gebied en de Stille Oceaan worden uitgenodigd de maatregelen te treffen die zij noodzakelijk achten om dit besluit ten uitvoer te leggen. De partijen streven ernaar om binnen twee jaar na de datum van de ondertekening van de overeenkomst alle procedures voor de volledige inwerkingtreding ervan af te ronden. Artikel 3 Inwerkingtreding en geldigheidsduur van dit besluit Dit besluit treedt in werking op de dag waarop de overeenkomst wordt ondertekend. Het is van toepassing tot de inwerkingtreding van de overeenkomst. Gedaan te Ouagadougou, 22 juni 2010. Voor de ACS-EU-Raad van ministers De voorzitter ( 1 ) PB L 317 van 15.12.2000, blz. 3 . ( 2 ) PB L 209 van 11.8.2005, blz. 27 .",
  "source": "EUR LEX"
}