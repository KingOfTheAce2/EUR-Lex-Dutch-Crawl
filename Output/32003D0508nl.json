{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0508:NL:HTML\">",
  "content": "EUR-Lex - 32003D0508 - NL Avis juridique important | 32003D0508 2003/508/EG: Besluit van de Commissie van 7 juli 2003 tot vaststelling van invoerbesluiten van de Gemeenschap voor bepaalde chemische stoffen krachtens Verordening (EG) nr. 304/2003 van het Europees Parlement en de Raad en tot wĳziging van de Besluiten 2000/657/EG en 2001/852/EG van de Commissie (Voor de EER relevante tekst) Publicatieblad Nr. L 174 van 12/07/2003 blz. 0010 - 0039 Besluit van de Commissie van 7 juli 2003 tot vaststelling van invoerbesluiten van de Gemeenschap voor bepaalde chemische stoffen krachtens Verordening (EG) nr. 304/2003 van het Europees Parlement en de Raad en tot wijziging van de Besluiten 2000/657/EG en 2001/852/EG van de Commissie (Voor de EER relevante tekst) (2003/508/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 304/2003 van het Europees Parlement en de Raad van 28 januari 2003 betreffende de in- en uitvoer van gevaarlijke chemische stoffen(1), en met name op artikel 12, lid 1, Overwegende hetgeen volgt: (1) Krachtens Verordening (EG) nr. 304/2003 moet de Commissie voor elke aan de PIC-procedure (procedure met betrekking tot voorafgaande geïnformeerde toestemming) onderworpen chemische stof namens de Gemeenschap besluiten of de invoer daarvan in de Gemeenschap al dan niet wordt toegestaan. (2) Het Milieuprogramma van de Verenigde Naties (UNEP) en de Voedsel- en Landbouworganisatie (FAO) zijn aangewezen om het secretariaat te verzorgen voor het functioneren van de voorlopige PIC-procedure die is vastgesteld bij de slotakte van de conferentie van gevolmachtigden over het Verdrag van Rotterdam inzake de procedure met betrekking tot voorafgaande geïnformeerde toestemming (PIC) ten aanzien van bepaalde gevaarlijke chemische stoffen en pesticiden in de internationale handel, meer bepaald de resolutie inzake voorlopige regelingen; het verdrag is op 11 september 1998 ondertekend en door de Gemeenschap goedgekeurd bij Besluit 2003/106/EG van de Raad(2). (3) De Commissie, die optreedt als gemeenschappelijke aangewezen instantie, dient de besluiten over chemische stoffen namens de Gemeenschap en haar lidstaten toe te zenden aan het secretariaat van de voorlopige PIC-procedure, hierna \"interim-secretariaat\" genoemd. (4) Het interim-secretariaat heeft de deelnemers aan de PIC-procedure verzocht het speciale formulier voor het antwoord van het land van invoer te gebruiken wanneer zij hun invoerbesluiten melden. (5) De chemische stof monocrotofos is toegevoegd aan de lijst van chemische stoffen die onder de voorlopige PIC-procedure vallen als pesticide waarvoor de Commissie van het interim-secretariaat informatie heeft ontvangen in de vorm van een ontwerpleidraad voor een besluit. Monocrotofos valt in zoverre al onder de voorlopige PIC-procedure dat bepaalde zeer gevaarlijke pesticideformuleringen die monocrotofos bevatten, in bijlage III van het Verdrag van Rotterdam zijn opgenomen. In afwachting van een beoordeling van monocrotofos door de Gemeenschap in het kader van Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(3), laatstelijk gewijzigd bij Verordening (EG) nr. 806/2003(4), is een voorlopig antwoord voor deze pesticideformuleringen opgenomen in Besluit 2000/657/EG van de Commissie van 16 oktober 2000 tot vaststelling van invoerbesluiten van de Gemeenschap voor bepaalde chemische stoffen krachtens Verordening (EEG) nr. 2455/92 van de Raad betreffende de in- en uitvoer van bepaalde gevaarlijke chemische stoffen(5), gewijzigd bij Besluit 2001/852/EG(6). Krachtens Verordening (EG) nr. 2076/2002 van de Commissie van 20 november 2002 houdende verlenging van de in artikel 8, lid 2, van Richtlijn 91/414/EEG van de Raad bedoelde termijn en betreffende de niet-opneming van bepaalde werkzame stoffen in bijlage I bij die richtlijn en de intrekking van toelatingen voor gewasbeschermingsmiddelen die deze stoffen bevatten(7) is monocrotofos van bijlage I bij Richtlijn 91/414/EEG uitgesloten en moeten de toelatingen voor gewasbeschermingsmiddelen die deze stof bevatten uiterlijk op 25 juli 2003 worden ingetrokken. Derhalve dient het in Besluit 2000/657/EG opgenomen voorlopige antwoord te worden vervangen door een definitief invoerbesluit. (6) De chemische stoffen 2,4,5-T, chloorbenzilaat en fosfamidon vallen binnen de werkingssfeer van Richtlijn 91/414/EEG, waarin een overgangsperiode is opgenomen gedurende welke de lidstaten in afwachting van een besluit van de Gemeenschap besluiten mogen nemen over stoffen en producten die binnen de werkingssfeer van deze richtlijn vallen. Krachtens Verordening (EG) nr. 2076/2002 zijn deze stoffen van bijlage I bij Richtlijn 91/414/EEG uitgesloten en moeten de toelatingen voor gewasbeschermingsmiddelen die deze stoffen bevatten uiterlijk op 25 juli 2003 worden ingetrokken. De in Besluit 2000/657/EG vastgestelde invoerbesluiten voor de pesticideformuleringen 2,4,5-T, chloorbenzilaat en fosfamidon, die in afwachting van een besluit van de Gemeenschap als voorlopig antwoord zijn ingediend, dienen derhalve door definitieve besluiten te worden vervangen. (7) De chemische stoffen parathion en methylparathion vallen ook binnen de werkingssfeer van Richtlijn 91/414/EEG. Krachtens Beschikking 2001/520/EG van de Commissie van 9 juli 2001 betreffende de niet-opneming van parathion in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten(8) en Beschikking 2003/166/EG van de Commissie van 10 maart 2003 betreffende de niet-opneming van methylparathion in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten(9) zijn deze stoffen nu van bijlage I van Richtlijn 91/414/EEG uitgesloten en zijn de toelatingen voor gewasbeschermingsmiddelen die die stoffen bevatten ingetrokken. De invoerbesluiten voor de pesticideformuleringen parathion en methylparathion zoals die zijn vastgesteld in respectievelijk Besluit 2001/852/EG van de Commissie van 19 november 2001 tot vaststelling van invoerbesluiten van de Gemeenschap krachtens Verordening (EEG) nr. 2455/92 van de Raad betreffende de in- en uitvoer van bepaalde gevaarlijke chemische stoffen en tot wijziging van Besluit 2000/657/EG en Besluit 2000/657/EG, die in afwachting van een besluit van de Gemeenschap als voorlopig antwoord zijn ingediend, dienen derhalve door definitieve besluiten te worden vervangen. (8) De chemische stof ethyleenoxide valt onder Richtlijn 79/117/EEG van de Raad van 21 december 1978 houdende verbod van het op de markt brengen en het gebruik van bestrijdingsmiddelen bevattende bepaalde actieve stoffen(10), laatstelijk gewijzigd bij Verordening (EG) nr. 807/2003(11). Dit heeft geleid tot een definitief invoerbesluit in Besluit 2001/852/EG. Ethyleenoxide is echter onlangs aangemeld krachtens het communautair programma voor de beoordeling van bestaande stoffen krachtens Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biociden(12), waarin een overgangsperiode is opgenomen gedurende welke de lidstaten in afwachting van een besluit van de Gemeenschap besluiten mogen nemen over stoffen en producten die binnen de werkingssfeer van de richtlijn vallen. Het in Besluit 2001/852/EG vastgestelde invoerbesluit dient derhalve te worden vervangen. (9) Polybroombifenylen (PBB's) zijn op communautair niveau aan strenge beperkingen onderworpen krachtens Richtlijn 76/769/EEG van de Raad van 27 juli 1976 betreffende de onderlinge aanpassing van de wettelijke en bestuursrechtelijke bepalingen der lidstaten inzake de beperking van het op de markt brengen en van het gebruik van bepaalde gevaarlijke stoffen en preparaten(13), laatstelijk gewijzigd bij Richtlijn 2003/11/EG van het Europees Parlement en de Raad(14). Dit heeft geleid tot een communautair invoerbesluit dat is gepubliceerd in PIC-circulaire V, waarin de situatie op 30 juni 1995 wordt gerapporteerd. In dit besluit is echter geen rekening gehouden met een volledig verbod van PBB's in Oostenrijk dat van 1993 dateert. Dit invoerbesluit dient derhalve te worden vervangen. (10) De in dit besluit vervatte maatregelen zijn in overeenstemming met het advies van het comité dat is ingesteld bij artikel 29 van Richtlijn 67/548/EEG van de Raad(15), laatstelijk gewijzigd bij Verordening (EG) nr. 807/2003, BESLUIT: Artikel 1 De voorlopige antwoorden voor de invoer van de chemische stoffen 2,4,5-T, chloorbenzilaat, methylparathion, monocrotofos en fosfamidon, zoals opgenomen in de bijlage bij Besluit 2000/657/EG, worden vervangen door de formulieren voor het antwoord van het land van invoer die zijn opgenomen in bijlage I bij het onderhavige besluit. Artikel 2 Het definitieve besluit voor de invoer van ethyleenoxide en het voorlopige antwoord voor de invoer van parathion, zoals opgenomen in de bijlage bij Besluit 2001/852/EG, worden vervangen door de formulieren voor het antwoord van het land van invoer die zijn opgenomen in bijlage II bij het onderhavige besluit. Artikel 3 Het definitieve besluit voor de invoer van polybroombifenylen (PBB's), zoals bekendgemaakt in PIC-circulaire V, wordt vervangen door het formulier voor het antwoord van het land van invoer dat is opgenomen in bijlage III bij het onderhavige besluit. Gedaan te Brussel, 7 juli 2003. Voor de Commissie Margot Wallström Lid van de Commissie (1) PB L 63 van 6.3.2003, blz. 1. (2) PB L 63 van 6.3.2003, blz. 27. (3) PB L 230 van 19.8.1991, blz. 1. (4) PB L 122 van 16.5.2003, blz. 1. (5) PB L 275 van 27.10.2000, blz. 44. (6) PB L 318 van 4.12.2001, blz. 28. (7) PB L 319 van 23.11.2002, blz. 3. (8) PB L 187 van 10.7.2001, blz. 47. (9) PB L 67 van 12.3.2003, blz. 18. (10) PB L 33 van 8.2.1979, blz. 36. (11) PB L 122 van 16.5.2003, blz. 36. (12) PB L 123 van 24.4.1998, blz. 1. (13) PB L 262 van 27.9.1976, blz. 201. (14) PB L 42 van 15.2.2003, blz. 45. (15) PB 196 van 16.8.1967, blz. 1. BIJLAGE I Herziene invoerbesluiten voor de chemische stoffen 2,4,5-T, chloorbenzilaat, methylparathion, monocrotofos en fosfamidon ter vervanging van de eerdere invoerbesluiten in Besluit 2000/657/EG >PIC FILE= \"L_2003174NL.001302.TIF\"> >PIC FILE= \"L_2003174NL.001401.TIF\"> >PIC FILE= \"L_2003174NL.001501.TIF\"> >PIC FILE= \"L_2003174NL.001601.TIF\"> >PIC FILE= \"L_2003174NL.001701.TIF\"> >PIC FILE= \"L_2003174NL.001801.TIF\"> >PIC FILE= \"L_2003174NL.001901.TIF\"> >PIC FILE= \"L_2003174NL.002001.TIF\"> >PIC FILE= \"L_2003174NL.002101.TIF\"> >PIC FILE= \"L_2003174NL.002201.TIF\"> >PIC FILE= \"L_2003174NL.002301.TIF\"> >PIC FILE= \"L_2003174NL.002401.TIF\"> >PIC FILE= \"L_2003174NL.002501.TIF\"> >PIC FILE= \"L_2003174NL.002601.TIF\"> >PIC FILE= \"L_2003174NL.002701.TIF\"> >PIC FILE= \"L_2003174NL.002801.TIF\"> BIJLAGE II Herziene invoerbesluiten voor de chemische stoffen ethyleenoxide en parathion ter vervanging van de eerdere invoerbesluiten in Besluit 2001/852/EG >PIC FILE= \"L_2003174NL.002902.TIF\"> >PIC FILE= \"L_2003174NL.003001.TIF\"> >PIC FILE= \"L_2003174NL.003101.TIF\"> >PIC FILE= \"L_2003174NL.003201.TIF\"> >PIC FILE= \"L_2003174NL.003301.TIF\"> >PIC FILE= \"L_2003174NL.003401.TIF\"> >PIC FILE= \"L_2003174NL.003501.TIF\"> BIJLAGE III Herziene invoerbesluiten voor de chemische stof PBB's (polybroombifenylen) ter vervanging van het eerdere invoerbesluit uit 1995 >PIC FILE= \"L_2003174NL.003602.TIF\"> >PIC FILE= \"L_2003174NL.003701.TIF\"> >PIC FILE= \"L_2003174NL.003801.TIF\"> >PIC FILE= \"L_2003174NL.003901.TIF\">",
  "source": "EUR LEX"
}