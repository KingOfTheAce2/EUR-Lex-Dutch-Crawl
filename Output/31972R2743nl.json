{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972R2743:NL:HTML\">",
  "content": "EUR-Lex - 31972R2743 - NL Avis juridique important | 31972R2743 Verordening (EEG) nr. 2743/72 van de Raad van 19 december 1972 tot wijziging van Verordening (EEG) nr. 2821/71 betreffende de toepassing van artikel 85, lid 3, van het Verdrag op groepen van overeenkomsten, besluiten en onderling afgestemde feitelijke gedragingen Publicatieblad Nr. L 291 van 28/12/1972 blz. 0144 - 0144 Bijzondere uitgave in het Fins: Hoofdstuk 8 Deel 1 blz. 0047 Bijzondere uitgave in het Deens: Serie I Hoofdstuk 1972(28.12) blz. 0016 Bijzondere uitgave in het Zweeds: Hoofdstuk 8 Deel 1 blz. 0047 Bijzondere uitgave in het Engels: Serie I Hoofdstuk 1972(28-30.12) blz. 0060 Bijzondere uitgave in het Grieks: Hoofdstuk 08 Deel 1 blz. 0094 Bijzondere uitgave in het Spaans: Hoofdstuk 08 Deel 2 blz. 0019 Bijzondere uitgave in het Portugees: Hoofdstuk 08 Deel 2 blz. 0019 ++++ VERORDENING ( EEG ) Nr . 2743/72 VAN DE RAAD van 19 december 1972 tot wijziging van Verordening ( EEG ) nr . 2821/71 betreffende de toepassing van artikel 85 , lid 3 , van het Verdrag op groepen van overeenkomsten , besluiten en onderling afgestemde feitelijke gedragingen DE RAAD VAN DE EUROPESE GEMEENSCHAPPEN , Gelet op het Verdrag betreffende de toetreding van nieuwe Lid-Staten tot de Europese Economische Gemeenschap en de Europese Gemeenschap voor Atoomenergie , ondertekend op 22 januari 1972 , inzonderheid op artikel 153 van de daarbij gevoegde Akte , Gezien het voorstel van de Commissie , Overwegende dat Verordening ( EEG ) nr . 2821/71 van de Raad van 20 december 1971 betreffende de toepassing van artikel 85 , lid 3 , van het Verdrag op groepen van overeenkomsten , besluiten en onderling afgestemde feitelijke gedragingen ( 1 ) , in dezelfde zin moet worden gewijzigd als Verordening nr . 19/65 EEG , waarvan de wijzigingen zijn vermeld in bijlage I van de Akte betreffende de toetredingsvoorwaarden , zodat op de overeenkomsten die ingevolge de toetreding onder de werkingssfeer van artikel 85 van het Verdrag tot oprichting van de Europese Economische Gemeenschap vallen het in lid 1 van dit artikel genoemde verbod niet van toepassing is , HEEFT DE VOLGENDE VERORDENING VASTGESTELD : Artikel 1 Artikel 4 van Verordening ( EEG ) nr . 2821/71 wordt als volgt gewijzigd : 1 . Lid 1 , eerste alinea , wordt aangevuld met : \" In een krachtens artikel 1 vastgestelde verordening kan worden bepaald dat het verbod van artikel 85 , lid 1 , van het Verdrag gedurende de periode die in de verordening wordt vastgesteld niet van toepassing is op overeenkomsten en onderling afgestemde feitelijke gedragingen die bestonden op de datum van toetreding en ten gevolge van de toetreding vallen onder de werkingssfeer van artikel 85 , en die niet voldoen aan de voorwaarden van artikel 85 , lid 3 . \" 2 . Lid 2 wordt aangevuld met : \" Lid 1 is slechts van toepassing op overeenkomsten en onderling afgestemde feitelijke gedragingen die uit hoofde van de toetreding onder de werkingssfeer van artikel 85 , lid 1 , van het Verdrag komen te vallen en waarvan overeenkomstig artikel 5 en artikel 25 van Verordening nr . 17 voor 1 juli 1973 moet worden kennis gegeven , indien deze kennisgeving voor genoemde datum heeft plaatsgevonden . \" Artikel 2 Deze verordening treedt in werking met ingang van de toetreding . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 19 december 1972 . Voor de Raad De Voorzitter T . WESTERTERP ( 1 ) PB nr . L 285 van 29 . 12 . 1971 , blz . 46 .",
  "source": "EUR LEX"
}