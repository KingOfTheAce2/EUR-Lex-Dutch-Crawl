{
  "url": "http://www.w3.org/1999/xhtml\"><!--",
  "content": "L_2013213NL.01002001.xml 8.8.2013 NL Publicatieblad van de Europese Unie L 213/20 UITVOERINGSRICHTLIJN 2013/45/EU VAN DE COMMISSIE van 7 augustus 2013 tot wijziging van de Richtlijnen 2002/55/EG en 2008/72/EG van de Raad en van Richtlijn 2009/145/EG van de Commissie wat betreft de botanische benaming van tomaten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 1 ) , en met name artikel 2, lid 2, artikel 44, lid 2, artikel 45 en artikel 48, lid 1, onder b), Gezien Richtlijn 2008/72/EG van de Raad van 15 juli 2008 betreffende het in de handel brengen van teeltmateriaal en plantgoed van groentegewassen, met uitzondering van zaad ( 2 ) , en met name artikel 1, lid 3, Overwegende hetgeen volgt: (1) In het licht van de ontwikkeling van de wetenschappelijke kennis is de Internationale Code voor de botanische nomenclatuur (ICBN) herzien, met name ten aanzien van de botanische benaming van tomaten. (2) Om rekening te houden met die ontwikkeling moeten de Richtlijnen 2002/55/EG en 2008/72/EG van de Raad en Richtlijn 2009/145/EG van de Commissie van 26 november 2009 tot vaststelling van bepaalde afwijkingen voor de toelating van landrassen en rassen van groenten die van oudsher op bepaalde plaatsen en in bepaalde gebieden worden gekweekt en die door genetische erosie worden bedreigd, en van groenterassen die geen intrinsieke waarde hebben voor de commerciële productie van gewassen maar die ontwikkeld zijn voor teelt onder bijzondere omstandigheden, en voor het in de handel brengen van zaaizaad van die landrassen en rassen ( 3 ) , dienovereenkomstig worden gewijzigd. (3) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 Wijziging van Richtlijn 2002/55/EG Richtlijn 2002/55/EG wordt als volgt gewijzigd: 1) In artikel 2, lid 1, onder b), worden de woorden „ Lycopersicon esculentum Mill.” vervangen door de woorden „ Solanum lycopersicum L.”. 2) In bijlage II, punt 3, onder a), worden in de tabel de woorden „ Lycopersicon esculentum ” vervangen door de woorden „ Solanum lycopersicum L.”. 3) In bijlage III, punt 2, worden in de tabel de woorden „ Lycopersicon esculentum ” vervangen door de woorden „ Solanum lycopersicum L.”. Artikel 2 Wijziging van Richtlijn 2008/72/EG In bijlage II bij Richtlijn 2008/72/EG worden in de tabel de woorden „ Lycopersicon esculentum Mill.” vervangen door de woorden „ Solanum lycopersicum L.”. Artikel 3 Wijziging van Richtlijn 2009/145/EG Richtlijn 2009/145/EG wordt als volgt gewijzigd: 1) In bijlage I worden in de tabel de woorden „ Lycopersicon esculentum Mill.” vervangen door de woorden „ Solanum lycopersicum L.”. 2) In bijlage II worden in de tabel de woorden „ Lycopersicon esculentum Mill.” vervangen door de woorden „ Solanum lycopersicum L.”. Artikel 4 Omzetting 1.   De lidstaten doen de nodige wettelijke en bestuursrechtelijke bepalingen in werking treden om uiterlijk op 31 maart 2014 aan deze richtlijn te voldoen. Zij delen de Commissie de tekst van die bepalingen onverwijld mee. Wanneer de lidstaten deze bepalingen aannemen, wordt in die bepalingen naar deze richtlijn verwezen of wordt hiernaar verwezen bij de officiële bekendmaking van die bepalingen. De regels voor deze verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 5 Inwerkingtreding Deze richtlĳn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 6 Adressaten Deze richtlijn is gericht tot de lidstaten. Gedaan te Brussel, 7 augustus 2013. Voor de Commissie De voorzitter José Manuel BARROSO ( 1 ) PB L 193 van 20.7.2002, blz. 33 . ( 2 ) PB L 205 van 1.8.2008, blz. 28 . ( 3 ) PB L 312 van 27.11.2009, blz. 44 .",
  "source": "EUR LEX"
}