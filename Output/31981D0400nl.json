{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0400:NL:HTML\">",
  "content": "EUR-Lex - 31981D0400 - NL Avis juridique important | 31981D0400 81/400/EEG: Beschikking van de Commissie van 15 mei 1981 houdende vaststelling van de status van de Lid-Staten ten aanzien van de uitroeiing van klassieke varkenspest Publicatieblad Nr. L 152 van 11/06/1981 blz. 0037 - 0037 Bijzondere uitgave in het Fins: Hoofdstuk 3 Deel 13 blz. 0091 Bijzondere uitgave in het Spaans: Hoofdstuk 03 Deel 22 blz. 0035 Bijzondere uitgave in het Zweeds: Hoofdstuk 3 Deel 13 blz. 0091 Bijzondere uitgave in het Portugees: Hoofdstuk 03 Deel 22 blz. 0035 BESCHIKKING VAN DE COMMISSIE van 15 mei 1981 houdende vaststelling van de status van de Lid-Staten ten aanzien van de uitroeiing van klassieke varkenspest (81/400/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden (1), en met name op artikel 3, lid 2, Overwegende dat in Denemarken, Ierland, het Verenigd Koninkrijk en Luxemburg sedert meer dan een jaar geen enkel geval van klassieke varkenspest is geconstateerd ; dat in deze Lid-Staten sedert meer dan een jaar niet meer tegen klassieke varkenspest mag worden ingeënt en dat op de bedrijven geen dieren mogen worden gehouden die tegen klassieke varkenspest zijn ingeënt; Overwegende dat België, Frankrijk, Griekenland, Italië, Nederland en de Bondsrepubliek Duitsland niet of slechts gedeeltelijk aan de genoemde voorschriften voldoen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Denemarken, Ierland, Luxemburg en het Verenigd Koninkrijk zijn officieel vrij van klassieke varkenspest in de zin van artikel 2, punt 2, van Richtlijn 80/1095/EEG. België, de Bondsrepubliek Duitsland, Frankrijk, Griekenland, Italië en Nederland moeten een plan opstellen voor de uitroeiing van klassieke varkenspest overeenkomstig het bepaalde in de artikelen 3 en 4 van voornoemde richtlijn. Artikel 2 Deze beschikking is gericht tot de Lid-Staten. Gedaan te Brussel, 15 mei 1981. Voor de Commissie Poul DALSAGER Lid van de Commissie (1) PB nr. L 325 van 1.12.1980, blz. 1.",
  "source": "EUR LEX"
}