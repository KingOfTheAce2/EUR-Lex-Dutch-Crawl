{
  "url": "http://www.w3.org/1999/xhtml\">",
  "content": "L_2007287NL.01001001.xml 1.11.2007 NL Publicatieblad van de Europese Unie L 287/10 VERORDENING (EG) N r. 1290/2007 VAN DE COMMISSIE van 31 oktober 2007 tot opheffing van het verbod op de visserij op kabeljauw in het Skagerrak door vaartuigen die de vlag van Zweden voeren DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( 1 ) , en met name op artikel 26, lid 4, Gelet op Verordening (EEG) nr. 2847/93 van de Raad van 12 oktober 1993 tot invoering van een controleregeling voor het gemeenschappelijk visserijbeleid ( 2 ) , en met name op artikel 21, lid 3, Overwegende hetgeen volgt: (1) Bij Verordening (EG) nr. 41/2007 van de Raad van 21 december 2006 tot vaststelling, voor 2007, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 3 ) zijn de quota voor 2007 vastgesteld. (2) Op 4 juni 2007 heeft Zweden de Commissie overeenkomstig artikel 21, lid 2, van Verordening (EG) nr. 2847/93 meegedeeld dat het de visserij op kabeljauw in het Skagerrak door zijn vaartuigen met ingang van 1 juni 2007 stopzet. (3) Op 21 juni 2007 heeft de Commissie overeenkomstig artikel 21, lid 3, van Verordening (EEG) nr. 2847/93 en artikel 26, lid 4, van Verordening (EG) nr. 2371/2002 bij Verordening (EG) nr. 713/2007 de visserij op kabeljauw in het Skagerrak door vaartuigen die de vlag van Zweden voeren of daar geregistreerd zijn, met ingang van dezelfde datum verboden. (4) Volgens de gegevens die de Commissie van de Zweedse autoriteiten heeft ontvangen, is er binnen het Zweedse quotum nog steeds een hoeveelheid kabeljauw beschikbaar in het Skagerrak. Bijgevolg moet het verbod op de visserij op kabeljauw in deze wateren voor vaartuigen die de vlag van Zweden voeren of daar geregistreerd zijn, worden opgeheven. (5) Dit verbod moet worden opgeheven met ingang van 1 oktober 2007 om ervoor te zorgen dat de betrokken hoeveelheid kabeljauw nog voor het einde van het lopende jaar kan worden gevist. (6) Bijgevolg moet Verordening (EG) nr. 713/2007 van de Commissie met ingang van 1 oktober 2007 worden ingetrokken, HEEFT DE VOLGENDE VERORDENING VASTGESTELD: Artikel 1 Intrekking Verordening (EG) nr. 713/2007 wordt ingetrokken. Artikel 2 Inwerkingtreding Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 oktober 2007. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 oktober 2007. Voor de Commissie Fokion FOTIADIS Directeur-generaal Visserij en maritieme zaken ( 1 ) PB L 358 van 31.12.2002, blz. 59 . Verordening gewijzigd bij Verordening (EG) nr. 865/2007 ( PB L 192 van 24.7.2007, blz. 1 ). ( 2 ) PB L 261 van 20.10.1993, blz. 1 . Verordening laatstelijk gewijzigd bij Verordening (EG) nr. 1967/2006 ( PB L 409 van 30.12.2006, blz. 9 ), gerectificeerd in PB L 36 van 8.2.2007, blz. 6 . ( 3 ) PB L 15 van 20.1.2007, blz. 1 . Verordening laatstelijk gewijzigd bij Verordening (EG) nr. 898/2007 van de Commissie ( PB L 196 van 28.7.2007, blz. 22 ). BIJLAGE Nr. 58 â€” Intrekking verbod Lidstaat Zweden Bestand COD/03AN. Soort Kabeljauw ( Gadus morhua ) Zone Skagerrak Datum 1.10.2007",
  "source": "EUR LEX"
}