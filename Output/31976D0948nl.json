{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0948:NL:HTML\">",
  "content": "EUR-Lex - 31976D0948 - NL Avis juridique important | 31976D0948 76/948/EEG: Beschikking van de Commissie van 3 december 1976 met betrekking tot de uitvoering van de hervorming van de landbouwstructuur in het Groothertogdom Luxemburg overeenkomstig Titel II van Richtlijn 75/268/EEG van de Raad (Slechts de tekst in de Franse taal is authentiek) Publicatieblad Nr. L 364 van 31/12/1976 blz. 0037 - 0037 ++++ BESCHIKKING VAN DE COMMISSIE van 3 december 1976 met betrekking tot de uitvoering van de hervorming van de landbouwstructuur in het Groothertogdom Luxemburg overeenkomstig Titel II van Richtlijn 75/268/EEG van de Raad ( Slechts de tekst in de Franse taal is authentiek ) ( 76/948/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 2 ) , en met name op artikel 13 , Overwegende dat de Luxemburgse Regering op 20 juli 1976 overeenkomstig artikel 13 van Richtlijn 75/268/EEG juncto artikel 17 , lid 4 , van Richtlijn 72/159/EEG mededeling heeft gedaan van het Ministerieel Besluit van 5 juli 1976 tot wijziging van het Ministerieel Besluit van 30 januari 1976 betreffende de toekenning van een compenserende vergoeding aan landbouwbedrijven ; Overwegende dat de Commissie krachtens artikel 18 , lid 3 , van Richtlijn 72/159/EEG , bij beschikking moet vaststellen of , met inachtneming van voornoemd Ministerieel Besluit van 5 juli 1976 , de in het Groothertogdom Luxemburg geldende bepalingen ter uitvoering van Titel II van Richtlijn 75/268/EEG , waarop Beschikking 76/698/EEG van de Commissie van 28 juli 1976 met betrekking tot de uitvoering van de hervorming van de landbouwstructuur in het Groothertogdom Luxemburg overeenkomstig Titel II van de richtlijn van de Raad van 28 april 1975 ( 3 ) betrekking heeft , nog steeds aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG en in artikel 15 van Richtlijn 72/159/EEG genoemde gemeenschappelijke actie voldoen ; Overwegende dat de bij voornoemd Ministerieel Besluit van 5 juli 1976 vastgestelde nieuwe compenserende vergoeding in de zin van Richtlijn 75/268/EEG beantwoordt aan het doel en de voorwaarden van deze richtlijn ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Luxemburgse Regering op 11 juni 1976 medegedeelde bepalingen ter uitvoering van Titel II van Richtlijn 75/268/EEG voldoen , met inachtneming van het op 20 juli 1976 medegedeelde Ministerieel Besluit van 5 juli 1976 , nog steeds aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG en in artikel 15 van Richtlijn 72/159/EEG genoemde gemeenschappelijke actie . Artikel 2 Deze beschikking is gericht tot het Groothertogdom Luxemburg . Gedaan te Brussel , 3 december 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 128 van 19 . 5 . 1975 , blz . 1 . ( 3 ) PB nr . L 236 van 27 . 8 . 1976 , blz . 32 .",
  "source": "EUR LEX"
}