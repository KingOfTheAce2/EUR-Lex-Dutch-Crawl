{
  "url": "http://www.w3.org/1999/xhtml\"><!--",
  "content": "L_2018296NL.01001901.xml 22.11.2018 NL Publicatieblad van de Europese Unie L 296/19 UITVOERINGSVERORDENING (EU) 2018/1799 VAN DE COMMISSIE van 21 november 2018 tot vaststelling van een tijdelijke directe statistische actie voor de verspreiding van geselecteerde thema's van de volks- en woningtelling van 2021, van een geocode voorzien op een raster van 1 km 2 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek ( 1 ) , en met name artikel 14, lid 2, Overwegende hetgeen volgt: (1) De verspreiding van Uniebrede geharmoniseerde thema's van de tellingen op een constant gebiedsraster, met name op een raster van 1 km 2 , is een belangrijke Europese statistische output voor toekomstige beleidsvorming en tellingsstrategieën van de lidstaten. (2) Overeenkomstig artikel 14, lid 1, onder b), van Verordening (EG) nr. 223/2009 kan de Commissie in specifieke en naar behoren gemotiveerde gevallen, om aan onverwachte behoeften te voldoen, een tijdelijke directe statistische actie vaststellen, die moet voldoen aan de voorwaarden die zijn vastgesteld in artikel 14, lid 2, van die verordening. (3) Deze tijdelijke directe statistische actie moet voorzien in de verzameling van gegevens over één referentiejaar. Alle lidstaten moeten op de referentiedatum voor de volks- en woningtelling van 2021 in staat zijn om univariate tellingsgegevens te verzamelen, die van een geocode zijn voorzien op een raster van 1 km 2 ; de Unie moet ook financiële bijdragen leveren aan de nationale bureaus voor de statistiek en andere nationale instanties om de door hen gedragen meerkosten te dekken. Deze actie wordt ondersteund door een kosten-batenanalyse en een schatting van de totale marginale productiekosten die wordt vastgesteld door de Commissie. (4) Deze actie wordt gerechtvaardigd door een gemeenschappelijke behoefte in de hele Unie aan betrouwbare, nauwkeurige en vergelijkbare gegevens over de bevolkingsspreiding met een toereikende ruimtelijke resolutie, gebaseerd op geharmoniseerde outputvereisten en met name bedoeld voor pan-Europese regionale beleidsvorming. (5) Er is geharmoniseerde, ruimtelijk verdeelde demografische informatie in de hele Unie beschikbaar, en het doel is één gegevensreeks per lidstaat te verspreiden, met geselecteerde thema's van de volks- en woningtelling van 2021, van een geocode voorzien op een raster van 1 km 2 . De respondenten zullen niet extra belast worden, aangezien alle noodzakelijke informatie zal worden verkregen uit de gegevens van de telling van 2021. (6) Met name moet, om vergelijkbare geharmoniseerde resultaten in de gehele Unie te bereiken, een Uniebreed constant gebiedsraster bestaande uit cellen van 1 km 2 worden vastgesteld. Bovendien moeten de specifieke thema's en de uitsplitsingen daarvan en het gedetailleerde programma dat moet worden verspreid op dit raster van 1 km 2 worden vastgesteld. Tot slot moeten de vereiste ruimtelijke en statistische metadata voor een dergelijke gegevensverzameling worden gespecifieerd. (7) Richtlijn 2007/2/EG van het Europees Parlement en de Raad ( 2 ) en de desbetreffende uitvoeringsverordeningen van de Commissie bepalen de metagegevens ( 3 ) , het gegevensformaat ( 4 ) en de netwerkdiensten ( 5 ) die nodig zijn voor de verspreiding van ruimtelijke gegevens. Met name punt 1 van bijlage III heeft betrekking op mogelijke statistische rastersystemen voor de verspreiding van ruimtelijke gegevens, en is overeenkomstig punt 10 van bijlage III, van toepassing op ruimtelijke gegevensreeksen onder het thema „Bevolkingsspreiding — demografie”. (8) Verordening (EG) nr. 763/2008 van het Europees Parlement en de Raad ( 6 ) en de bijbehorende uitvoeringsverordeningen van de Commissie stellen gemeenschappelijke regels vast voor de toezending van de gegevens van de telling van 2021, met name het referentiejaar en de vereiste metagegevens ( 7 ) , de technische specificaties voor de thema's van de tellingen en de uitsplitsingen daarvan ( 8 ) , en het technische formaat ( 9 ) . (9) De lidstaten moeten hun gevalideerde gegevens en metagegevens in elektronische vorm verstrekken in een geschikt, door de Commissie vast te stellen technisch formaat. Het initiatief voor de Statistical Data and Metadata eXchange (SDMX) betreffende statistische en technische standaarden voor het uitwisselen en delen van gegevens en metagegevens, waarop de Census Hub is gebaseerd, is gestart door de Bank voor Internationale Betalingen, de Europese Centrale Bank, de Commissie (Eurostat), het Internationaal Monetair Fonds, de Organisatie voor Economische Samenwerking en Ontwikkeling (OESO), de Verenigde Naties en de Wereldbank. SDMX en de Census Hub voorzien in statistische en technische standaarden en indieningsstandaarden ten behoeve van officiële statistieken. Daarom moet een technisch formaat worden ingevoerd, dat aan die normen voldoet. (10) De Commissie (Eurostat) was gastheer voor een project inzake „Geharmoniseerde bescherming van volkstellingsgegevens in het ESS”, dat goede praktijken en richtsnoeren voor de geharmoniseerde bescherming tegen openbaarmaking van 1 km 2 -rastergegevens heeft opgeleverd. (11) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 Onderwerp Hierbij wordt een tijdelijke directe statistische actie vastgesteld met het oog op de ontwikkeling, productie en verspreiding van geselecteerde thema's van de volks- en woningtelling van 2021, van een geocode voorzien op een raster van 1 km 2 („1 km 2 -rastergegevens”). Hiertoe wordt een uniek geharmoniseerd en constant geospatiaal referentieraster voor Europa vastgesteld, dat bestaat uit cellen met een oppervlakte van 1 km 2 . Eveneens worden de specifieke thema's en de uitsplitsingen daarvan vastgesteld, alsmede het gedetailleerde programma en de metagegevens voor de verspreiding van de gegevens van de volks- en woningtelling van 2021, van een geocode voorzien op het referentieraster van 1 km 2 . Artikel 2 Definities Voor de toepassing van deze verordening zijn de definities van artikel 2 van Verordening (EG) nr. 763/2008 van toepassing. De volgende definities zijn eveneens van toepassing: 1. „raster”, „rastercel” en „rasterpunt” hebben de betekenis van raster, rastercel en rasterpunt zoals gedefinieerd in bijlage II, punt 2.1, van Verordening (EU) nr. 1089/2010; 2. „totale populatie”: alle personen van een rastercel van wie de gewone verblijfplaats zich in die rastercel bevindt; 3. „gegevensitem”: een afzonderlijke meting zoals vermeld in de tabel gedefinieerd in bijlage II bij deze verordening; 4. „gegevenswaarde”: de informatie die wordt verschaft door een gegevensitem. Een gegevenswaarde kan hetzij een „numerieke waarde”, hetzij een „bijzondere waarde” zijn; 5. „numerieke waarde”: een heel getal gelijk aan of groter dan „0” dat statistische informatie verschaft over de waarneming van dat gegevensitem; 6. „gevalideerde gegevens”: gegevens die zijn geverifieerd door de lidstaten volgens overeengekomen validatievoorschriften; 7. „waargenomen waarde”: een numerieke waarde die de beste beschikbare waargenomen of toegerekende informatie vertegenwoordigt op basis van alle beschikbare informatie van de telling van 2021, met name vóór de toepassing van eventuele controlemaatregelen op openbaarmaking van statistische gegevens; 8. „vertrouwelijke waarde”: een numerieke waarde die niet mag worden openbaar gemaakt om de statistische vertrouwelijkheid te beschermen overeenkomstig de beschermingsmaatregelen van de lidstaten tegen de openbaarmaking van statistische gegevens; 9. „bijzondere waarde”: een symbool dat wordt ingediend in een gegevensitem in plaats van een numerieke waarde; 10. „vlag”: een code die aan een bepaald gegevensitem kan worden toegevoegd om een specifiek kenmerk van de gegevenswaarde ervan te beschrijven. Artikel 3 Technische specificaties van het referentieraster van 1 km 2 1.   In overeenstemming met punt 1.5 van bijlage IV bij Verordening (EU) nr. 1089/2010 is het statistische referentieraster van 1 km 2 voor pan-Europees gebruik het raster met gelijk oppervlak „ Grid _ETRS89-LAEA1000”. De ruimtelijke omvang van het referentieraster in het coördinatenstelsel dat is gespecificeerd voor dit raster in afdeling 2.2.1 van bijlage II bij bovengenoemde verordening is beperkt tot oostwaarden tussen 900 000 en 7 400 000 meter en noordwaarden tussen 900 000 en 5 500 000 meter voor de toepassing van deze verordening. 2.   In overeenstemming met punt 1.4.1.1 van bijlage IV bij dezelfde verordening wordt elke afzonderlijke cel van het referentieraster van 1 km 2 geïdentificeerd door een unieke rastercelcode, die bestaat uit de tekens „CRS3035RES1000mN”. Deze wordt gevolgd door de noordwaarde in meter van het rasterpunt in de linkerbenedenhoek van de rastercel, gevolgd door de letter „E”, gevolgd door de oostwaarde in meter van het rasterpunt in de linker benedenhoek van de rastercel. 3.   De landencode van de indienende lidstaat, zoals gedefinieerd in de Interinstitutionele schrijfwijzer die is bekendgemaakt door het Bureau voor publicaties van de Europese Unie, gevolgd door het teken „_”, wordt toegevoegd als voorvoegsel aan de celcode van elke rastercel die door die lidstaat wordt ingediend. Artikel 4 Technische specificaties van de thema's van de 1 km 2 -rastergegevens en de uitsplitsingen daarvan De technische specificaties van de thema's die zijn vastgesteld in de bijlage bij Verordening (EU) 2017/543 voor de gegevens van de telling van 2021, zijn van toepassing. De uitsplitsingen van de thema's voor de doeleinden van deze verordening worden vermeld in bijlage I bij deze verordening. Artikel 5 Programma van de 1 km 2 -rastergegevens 1.   Het programma van de 1 km 2 -rastergegevens die door elke lidstaat moeten worden verstrekt aan de Commissie (Eurostat) voor het referentiejaar 2021, wordt vermeld in bijlage II. 2.   De lidstaten vervangen elke vertrouwelijke waarde door de bijzondere waarde „niet beschikbaar”. Artikel 6 De harmonisatie van de output 1.   Om vergelijkbaarheid in de hele Unie mogelijk te maken, moeten de te verspreiden gegevenswaarden worden geharmoniseerd. Daartoe moet zo veel mogelijk de voorkeur worden gegeven aan numerieke waarden boven bijzondere waarden. 2.   Om te zorgen voor voldoende accurate en betrouwbare informatie over de ruimtelijke spreiding van de totale bevolking, moeten de lidstaten voldoen aan de volgende eisen: a) gegevensitems betreffende de totale bevolking worden niet als vertrouwelijk gerapporteerd; b) gegevensitems betreffende de totale bevolking met een waargenomen waarde anders dan „0” worden gemarkeerd met de vlag „bewoond”, en c) gegevensitems betreffende de totale bevolking met een waargenomen waarde „0” worden niet gemarkeerd met de vlag „bewoond”. Artikel 7 Metagegevens De lidstaten verstrekken de Commissie (Eurostat) metagegevens voor de 1 km 2 -rastergegevens in overeenstemming met bijlage III. Artikel 8 Referentiedatum De referentiedatum van de door elke lidstaat verstrekte 1 km 2 -rastergegevens moet identiek zijn aan de referentiedatum die door die lidstaat is gerapporteerd in overeenstemming met artikel 3 van Verordening (EU) 2017/712. Artikel 9 Datum van toezending van gegevens en metagegevens 1.   De lidstaten verstrekken de Commissie (Eurostat) gevalideerde en geaggregeerde gegevens en metagegevens over de totale bevolking uiterlijk op 31 december 2022. 2.   Onverminderd lid 1 verstrekken de lidstaten de Commissie (Eurostat) gevalideerde en geaggregeerde gegevens en metagegevens uiterlijk op 31 maart 2024. Artikel 10 Technisch formaat voor de toezending van gegevens en metagegevens Het voor de toezending van gegevens en metagegevens te gebruiken technisch formaat is het SDMX-formaat, zoals geïmplementeerd door de Census Hub. Bij het indienen van de vereiste gegevens en metagegevens volgen de lidstaten de definities van de door de Commissie (Eurostat) vastgestelde gegevensstructuren en daarmee samenhangende technische specificaties. Zij slaan de voorgeschreven gegevens en metagegevens op tot 31 december 2034, zodat deze eventueel later op verzoek van de Commissie (Eurostat) kunnen worden ingediend. Artikel 11 Kwaliteitseisen 1.   De lidstaten dragen zorg voor de kwaliteit van de verstrekte gegevens. 2.   Voor de toepassing van deze verordening zijn de kwaliteitscriteria van artikel 12, lid 1, van Verordening (EG) nr. 223/2009 van toepassing op de in te dienen gegevens. 3.   De lidstaten verstrekken de Commissie (Eurostat) deze desgevraagd met de aanvullende informatie die nodig is om de kwaliteit van de statistische informatie te beoordelen. Artikel 12 Verspreiding 1.   De Commissie (Eurostat) verspreidt de in artikel 5 bedoelde reeksen 1 km 2 -rastergegevens alsmede de in artikel 7 bedoelde bijbehorende metagegevens. 2.   Voor de toepassing van deze verordening stemt het programma van de 1 km 2 -rastergegevens en metagegevens die moeten worden verzonden door de lidstaten en verspreid door Eurostat overeen met de gegevens die de lidstaten op nationaal niveau verspreiden overeenkomstig Richtlijn 2007/2/EG en de bijbehorende uitvoeringsverordeningen (EG) nr. 1205/2008, (EG) nr. 976/2009 en (EU) nr. 1089/2010. Artikel 13 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 november 2018. Voor de Commissie De voorzitter Jean-Claude JUNCKER ( 1 ) Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek en tot intrekking van Verordening (EG, Euratom) nr. 1101/2008 betreffende de toezending van onder de statistische geheimhoudingsplicht vallende gegevens aan het Bureau voor de Statistiek van de Europese Gemeenschappen, Verordening (EG) nr. 322/97 van de Raad betreffende de communautaire statistiek en Besluit 89/382/EEG, Euratom van de Raad tot oprichting van een Comité statistisch programma van de Europese Gemeenschappen ( PB L 87 van 31.3.2009, blz. 164 ). ( 2 ) Richtlijn 2007/2/EG van het Europees Parlement en de Raad van 14 maart 2007 tot oprichting van een infrastructuur voor ruimtelijke informatie in de Gemeenschap (Inspire) ( PB L 108 van 25.4.2007, blz. 1 ). ( 3 ) Verordening (EG) nr. 1205/2008 van de Commissie van 3 december 2008 ter uitvoering van Richtlijn 2007/2/EG van het Europees Parlement en de Raad betreffende metagegevens ( PB L 326 van 4.12.2008, blz. 12 ). ( 4 ) Verordening (EU) nr. 1089/2010 van de Commissie van 23 november 2010 ter uitvoering van Richtlijn 2007/2/EG van het Europees Parlement en de Raad betreffende de interoperabiliteit van verzamelingen ruimtelijke gegevens en van diensten met betrekking tot ruimtelijke gegevens ( PB L 323 van 8.12.2010, blz. 11 ). ( 5 ) Verordening (EG) nr. 976/2009 van de Commissie van 19 oktober 2009 tot uitvoering van Richtlijn 2007/2/EG van het Europees Parlement en de Raad wat betreft de netwerkdiensten ( PB L 274 van 20.10.2009, blz. 9 ). ( 6 ) Verordening (EG) nr. 763/2008 van het Europees Parlement en de Raad van 9 juli 2008 betreffende volks- en woningtellingen ( PB L 218 van 13.8.2008, blz. 14 ). ( 7 ) Verordening (EU) 2017/712 van de Commissie van 20 april 2017 tot vaststelling van het referentiejaar en van het programma van de statistische gegevens en metagegevens voor volks- en woningtellingen zoals bedoeld in Verordening (EG) nr. 763/2008 van het Europees Parlement en de Raad ( PB L 105 van 21.4.2017, blz. 1 ). ( 8 ) Uitvoeringsverordening (EU) 2017/543 van de Commissie van 22 maart 2017 houdende uitvoeringsbepalingen van Verordening (EG) nr. 763/2008 van het Europees Parlement en de Raad betreffende volks- en woningtellingen, wat de technische specificaties voor de thema's en voor de uitsplitsingen daarvan betreft ( PB L 78 van 23.3.2017, blz. 13 ). ( 9 ) Uitvoeringsverordening (EU) 2017/881 van de Commissie van 23 mei 2017 tot uitvoering van Verordening (EG) nr. 763/2008 van het Europees Parlement en de Raad betreffende volks- en woningtellingen, wat de modaliteiten en de structuur van de kwaliteitsverslagen en het technisch formaat voor de indiening van gegevens betreft en tot wijziging van Verordening (EU) nr. 1151/2010 ( PB L 135 van 24.5.2017, blz. 6 ). BIJLAGE I Technische specificaties van de in artikel 4 bedoelde uitsplitsingen van de thema's van de tellingen De technische specificaties van de uitsplitsingen, voor de toepassing van deze verordening, van de thema's van de tellingen die zijn gespecificeerd in de bijlage bij Verordening (EU) 2017/543, worden als volgt gepresenteerd: — elk geselecteerd thema voor verspreiding op het referentieraster van 1 km 2 wordt vermeld met het opschrift uit de bijlage bij Verordening (EU) 2017/543; — de in de bijlage bij Verordening (EU) 2017/543 vastgestelde technische specificaties die op dat thema in het algemeen betrekking hebben, zijn van toepassing; — vervolgens wordt de uitsplitsing voor dat thema gespecificeerd; — alle uitsplitsingen worden gebruikt voor de onderverdeling van totalen of subtotalen die op personen betrekking hebben. Thema: Gewone verblijfplaats De uitsplitsingscategorieën van dit thema waarover een lidstaat moet rapporteren, zijn alle cellen van het referentieraster van 1 km 2 als bedoeld in artikel 3, lid 1, waarvan het gebied een deel van het grondgebied van die lidstaat omvat, aangevuld met een enkele virtuele rastercel per lidstaat voor personen die niet zijn ingedeeld. Geografisch gebied op basis van het referentieraster van 1 km 2 ( 1 ) GEO.G. x. Alle rastercellen die geheel of ten dele tot het grondgebied van de lidstaat behoren x. y. Eén virtuele rastercel per lidstaat y. Indien de gewone verblijfplaats van een persoon niet bekend is binnen het grondgebied van de rapporterende lidstaat die wordt gedekt door het referentieraster, mogen aanvullende wetenschappelijk onderbouwde, goed gedocumenteerde en openbaar toegankelijke statistische schattingsmethoden worden gebruikt om deze persoon in te delen in een rastercel. Personen die niet zijn ingedeeld in een cel van het referentieraster, worden ingedeeld in de virtuele rastercel GEO.G.y. van die lidstaat. Thema: Geslacht De in de bijlage bij Verordening (EU) 2017/543 gespecificeerde uitsplitsing SEX. voor dit thema is in het kader van deze verordening van toepassing. Thema: Leeftijd De volgende uitsplitsingscategorieën worden gerapporteerd: Leeftijd AGE.G. 1. Jonger dan 15 jaar 1. 2. 15 tot en met 64 jaar 2. 3. 65 jaar en ouder 3. Zoals bepaald in de bijlage bij Verordening (EU) 2017/543, wordt de op de referentiedatum bereikte leeftijd in volle jaren gerapporteerd. Thema: Huidige activiteit (aantal werknemers) De volgende uitsplitsingscategorie die is opgenomen in de uitsplitsing CAS.L. die is gespecificeerd in Verordening (EU) 2017/543 wordt gerapporteerd: Huidige activiteit CAS.L. 1. Werknemers 1.1. De omschrijving van „werkzaamheden in loondienst” in de bijlage bij Verordening (EU) 2017/543 zijn van toepassing op deze categorie. Thema: Geboorteland en -plaats De volgende uitsplitsingscategorieën die zijn opgenomen in de uitsplitsing POB.L. , die is gespecificeerd in Verordening (EU) 2017/543, worden gerapporteerd: Geboorteland en -plaats POB.L. 1. Geboorteplaats in het rapporterende land 1. 2. Geboorteplaats in een andere EU-lidstaat 2.1. 3. Geboorteplaats elders 2.2. Thema: Gewone verblijfplaats één jaar voor de telling De volgende uitsplitsingscategorieën die zijn opgenomen in de uitsplitsing ROY. , die is gespecificeerd in Verordening (EU) 2017/543, worden gerapporteerd: Gewone verblijfplaats één jaar voor de telling ROY. 1. Gewone verblijfplaats onveranderd 1. 2. Verhuisd binnen het rapporterende land 2.1. 3. Verhuisd van buiten het rapporterende land 2.2. Een verhuizing binnen dezelfde rastercel wordt naargelang van het geval gerapporteerd als „Verhuisd binnen het rapporterende land” (ROY.2.1.) of als „Verhuisd van buiten het rapporterende land” (ROY.2.2.). ( 1 ) De codes „x.” zijn rastercel-identificatiecodes zoals omschreven in artikel 3. De code „y.” bestaat uit de tekenreeks „unallocated” voorafgegaan door de landencode van de rapporterende lidstaat volgens het bepaalde in artikel 3, lid 3. BIJLAGE II Programma van de statistische volkstellingsgegevens, van geocodes voorzien op het referentieraster van 1 km 2 als bedoeld in artikel 5 Het programma van de 1km 2 -rastergegevens die moeten worden verstrekt voor het referentiejaar 2021, bestaat uit een tweedimensionale tabel waarin de in bijlage I gedefinieerde reeks rastercellen GEO.G wordt opgenomen in de vorm van kruistabellen met de volgende selectie van categorieën van de uitsplitsingen van de thema's van de tellingen die zijn vermeld in bijlage I: Categorieën van thema's van tellingen die moeten worden uitgesplitst op het referentieraster van 1 km 2 STAT.G. 0. SEX.0.: Totale bevolking 0. 1. SEX.1.: Man 1. 2. SEX.2.: Vrouw 2. 3. AGE.G.1.: Jonger dan 15 jaar 3. 4. AGE.G.2.: 15 tot en met 64 jaar 4. 5. AGE.G.3.: 65 jaar en ouder 5. 6. CAS.L.1.1.: Werknemers ( 1 ) 6. 7. POB.L.1.: Geboorteplaats in het rapporterende land 7. 8. POB.L.2.1.: Geboorteplaats in een andere EU-lidstaat 8. 9. POB.L.2.2.: Geboorteplaats elders 9. 10. ROY.1.: Gewone verblijfplaats één jaar voor de telling onveranderd 10. 11. ROY.2.1.: Gewone verblijfplaats één jaar voor de telling: verhuisd binnen het rapporterende land 11. 12. ROY.2.2.: Gewone verblijfplaats één jaar voor de telling: verhuisd van buiten het rapporterende land 12. ( 1 ) Gegevens over de categorie „werknemers” worden verstrekt voor zover mogelijk, onder voorbehoud van beschikbaarheid in de verstrekkende lidstaat. BIJLAGE III Vereiste metagegevens voor de 1 km 2 -rastergegevens als bedoeld in artikel 7 Metagegevens over gegevensitems 1. Voor zover van toepassing, voegen de lidstaten de volgende vlaggen aan een gegevensitem toe: a) „voorlopig”, b) „bewoond”, c) „herzien”, d) „zie bijgevoegde informatie”, e) „vertrouwelijk” ( 1 ) . 2. Alleen gegevenswaarden betreffende „totale populatie” die zijn gerapporteerd op grond van artikel 9, lid 1, en die door de lidstaat niet worden aangemerkt als definitieve gegevens ten tijde van de evaluatie, worden gemarkeerd met de vlag „voorlopig”. 3. De vlag „bewoond” is alleen van toepassing op „totale populatie”-gegevensitems overeenkomstig het bepaalde in artikel 6, lid 2. 4. Voor elke waarde die is gemarkeerd met ten minste één van de vlaggen „herzien” of „zie bijgevoegde informatie”, moet een verklarende tekst worden gegeven. 5. Elk gegevensitem waarvan de vertrouwelijke waarde is vervangen door de bijzondere waarde „niet beschikbaar”, wordt gemarkeerd met de vlag „vertrouwelijk”. Metagegevens over de thema's In aanvulling op de metagegevens over de thema's die overeenkomstig artikel 6 van Verordening (EU) 2017/712 aan de Commissie (Eurostat) zijn verstrekt, verschaffen de lidstaten metagegevens over elk in bijlage I opgenomen thema betreffende de gegevensbronnen en de methoden die zijn gebruikt om de gegevens voor dat thema op het referentieraster van 1 km 2 te verkrijgen. Met name bevatten de metagegevens: — informatie over de betrouwbaarheid en nauwkeurigheid van de gerapporteerde gegevenswaarden; — een beschrijving van de methode die wordt gebruikt voor de schatting van de gegevenswaarden van het referentieraster van 1 km 2 , met inbegrip van de betrouwbaarheid en nauwkeurigheid van de resulterende waarden; — een beschrijving van de methode die wordt gebruikt om personen in te delen in specifieke rastercellen onder het thema „gewone verblijfplaats”, met inbegrip van gegevens over de kenmerken van personen onder de categorie GEO.G.y. Referentiemetagegevens De metagegevens en de structuur die zijn vastgesteld in de bijlage bij Verordening (EU) 2017/881, worden voor de toepassing van deze verordening aangevuld met de volgende items die specifiek verwijzen naar de 1 km 2 -rastergegevens: — item 3.3 „Verwerking en evaluatie” wordt aangevuld met het extra subitem 3.3.3 „Aanvullende informatie over generieke (niet thema-gerelateerde) methode die is toegepast om de reeks 1 km 2 -rastergegevens te produceren”; — item 3.4 „Verspreiding” wordt aangevuld met specifieke informatie over de controlemaatregelen op openbaarmaking van statistische gegevens met betrekking tot de reeks 1 km 2 -rastergegevens. De lidstaten verstrekken de Commissie (Eurostat) informatie over de maatregelen voor de geharmoniseerde bescherming van 1 km 2 -rastergegevens, met name indien zij de goede praktijken en richtsnoeren van het ESS hebben gebruikt voor de geharmoniseerde bescherming van de 1 km 2 -rastergegevens; — item 4.2 „Tijdigheid en punctualiteit” wordt aangevuld met specifieke kalenderdatums voor de indiening en mogelijke herzieningen van de 1 km 2 -rastergegevens en –metagegevens; — item 4 „Beoordeling van de gegevenskwaliteit” wordt aangevuld met het extra subitem 4.7 „Geografische informatie — gegevenskwaliteit” die betrekking heeft op geografische kwaliteitsprincipes, met name territoriale dekking en vergelijkbaarheid, positionele nauwkeurigheid, alsmede coherentie in de tijd en volledigheid van de geografische gegevens die voor geocodering worden gebruikt. ( 1 ) Deze vlag is niet van toepassing op gegevensitems betreffende de totale bevolking, zoals vastgelegd in artikel 6, lid 2, onder a).",
  "source": "EUR LEX"
}