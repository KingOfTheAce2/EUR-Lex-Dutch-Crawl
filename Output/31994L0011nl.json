{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994L0011:NL:HTML\">",
  "content": "EUR-Lex - 31994L0011 - NL Avis juridique important | 31994L0011 Richtlijn 94/11/EG van het Europees Parlement en de Raad van 23 maart 1994 betreffende de onderlinge aanpassing van de wettelijke en bestuursrechtelijke bepalingen van de Lid-Staten inzake de etikettering van de in de belangrijkste onderdelen van voor de verbruiker bestemd schoeisel gebruikte materialen Publicatieblad Nr. L 100 van 19/04/1994 blz. 0037 - 0041 Bijzondere uitgave in het Fins: Hoofdstuk 13 Deel 26 blz. 0039 Bijzondere uitgave in het Zweeds: Hoofdstuk 13 Deel 26 blz. 0039 RICHTLIJN 94/11/EG VAN HET EUROPEES PARLEMENT EN DE RAAD van  23 maart 1994 betreffende de onderlinge aanpassing van de wettelijke en bestuursrechtelijke  bepalingen van de Lid-Staten inzake de etikettering van de in de belangrijkste onderdelen van voor  de verbruiker bestemd schoeisel gebruikte materialen HET EUROPEES PARLEMENT EN DE  RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 100 A, Gezien het voorstel van de Commissie (1), Gezien het advies van het Economisch en Sociaal Comité (2), Volgens de procedure van artikel 189 B van het Verdrag, Overwegende dat er in bepaalde Lid-Staten voorschriften inzake de etikettering van schoeisel  bestaan, welke tot doel hebben het publiek te beschermen en voor te lichten en de rechtmatige  belangen van de industrie te beschermen; Overwegende dat de verschillen tussen dergelijke voorschriften aanleiding kunnen geven tot  handelsbelemmeringen binnen de Gemeenschap en bijgevolg de goede werking van de interne markt  nadelig kunnen beïnvloeden; Overwegende dat het, om problemen als gevolg van het naast elkaar bestaan van verschillende  systemen te vermijden, dienstig is de onderdelen van een dergelijk gemeenschappelijk systeem voor  de etikettering van schoeisel nauwkeurig te omschrijven; Overwegende dat in de resolutie van de Raad van 9 november 1989 betreffende het beleid inzake  consumentenbescherming (3) maatregelen worden bepleit om de voorlichting van de consument over  produkten te verbeteren; Overwegende dat de invoering van een systeem om de kans op bedrog te verkleinen, door de precieze  aard van de in de belangrijkste onderdelen van het schoeisel gebruikte materialen te vermelden,  zowel in het belang van de consument als van de schoeiselindustrie is; Overwegende dat in de resolutie van de Raad van 5 april 1993 betreffende toekomstige maatregelen op  het gebied van de etikettering van produkten in het belang van de consument (4) wordt gesteld dat  etikettering een belangrijke maatregel vormt om tot betere voorlichting en doorzichtigheid voor de  consument te komen en om te zorgen voor een harmonisch functioneren van de interne markt; Overwegende dat de harmonisatie van de nationale wetgevingen het geschikte middel is om deze  belemmeringen voor het vrije handelsverkeer op te heffen; dat deze doelstelling door de  afzonderlijke Lid-Staten niet voldoende verwezenlijkt kan worden; dat in deze richtlijn alleen de  eisen worden opgesomd die onontbeerlijk zijn voor het vrije verkeer van de produkten waarop zij van  toepassing is, HEBBEN DE VOLGENDE RICHTLIJN VASTGESTELD: Artikel 1 1. Deze richtlijn is van toepassing op de etikettering van de materialen die worden verwerkt in de  belangrijkste onderdelen van voor verkoop aan de verbruiker bestemd schoeisel. In deze richtlijn wordt verstaan onder: \"schoeisel\": alle produkten, bestemd om de voet te beschermen of te bedekken, met zool, met  inbegrip van de in bijlage I genoemde delen die afzonderlijk in de handel worden gebracht. In bijlage II staat een niet-limitatieve lijst van produkten die onder deze richtlijn vallen. Van deze richtlijn zijn uitgesloten: - gebruikte tweedehandsschoenen, - veiligheidsschoenen die onder Richtlijn 89/686/EEG (5) vallen, - schoeisel dat valt onder Richtlijn 76/769/EEG (6), - speelgoedschoeisel. 2. Het etiket bevat, op de wijze als omschreven in artikel 4, de informatie over de samenstelling  van het schoeisel. i) Het etiket bevat informatie over de drie onderdelen van het schoeisel als omschreven in de  bijlage, te weten: a) het bovendeel, b) de voering en de inlegzool en c) de buitenzool. ii) De samenstelling van het schoeisel wordt overeenkomstig de bepalingen van artikel 4 weergegeven  op basis van hetzij pictogrammen hetzij een tekst voor specifieke materialen als beschreven in de  bijlage. iii) Voor het bovendeel geschiedt de vaststelling van het materiaal op basis van het bepaalde in  artikel 4, lid 1, en bijlage I; toebehoren en versterkingen, zoals boordsel, enkelstukken,  versieringen, gespen, lippen, oogjes of soortgelijke voorzieningen, worden daarbij buiten  beschouwing gelaten. iv) Voor de buitenzool wordt de classificatie overeenkomstig artikel 4 gebaseerd op het volume van  de daarin gebruikte materialen. Artikel 2 1. Onverminderd andere toepasselijke communautaire voorschriften, nemen de Lid-Staten de nodige  maatregelen om ervoor te zorgen dat alleen schoeisel dat aan de etiketteringsvoorschriften van deze  richtlijn voldoet, in de handel wordt gebracht. 2. Indien schoeisel dat niet aan de etiketteringsvoorschriften van de richtlijn voldoet, in de  handel wordt gebracht, neemt de betrokken Lid-Staat overeenkomstig zijn nationale recht passende  maatregelen. Artikel 3 Onverminderd ander toepasselijke communautaire voorschriften, mogen de Lid-Staten het in de handel  brengen van schoeisel dat aan de etiketteringsvoorschriften van deze richtlijn voldoet, niet  verbieden of belemmeren door de toepassing van niet-geharmoniseerde nationale bepalingen voor de  etikettering van bepaald schoeisel of van schoeisel in het algemeen. Artikel 4 1. Het etiket bevat informatie over het overeenkomstig bijlage I vastgestelde materiaal dat ten  minste 80 % van de oppervlakte van het bovendeel en de voering en de inlegzool van het schoeisel  vormt, alsmede over het materiaal dat ten minste 80 % van het volume van de buitenzool vormt.  Indien geen van de materialen een aandeel heeft van ten minste 80 %, wordt informatie verstrekt  over de twee hoofdmaterialen in de samenstelling van het schoeisel. 2. Deze informatie wordt op het schoeisel weergegeven. De fabrikant of zijn in de Gemeenschap  gevestigde gemachtigde kan kiezen voor pictogrammen of voor een tekst in ten minste de door de  Lid-Staat van verbruik overeenkomstig het Verdrag bepaalde, officiële taal (talen), zoals  omschreven en afgebeeld in bijlage I. De Lid-Staten zorgen er in hun nationale bepalingen voor dat  de consumenten naar behoren worden ingelicht over de betekenis van deze pictogrammen en zien erop  toe dat deze bepalingen geen belemmeringen voor het handelsverkeer opleveren. 3. In de zin van deze richtlijn houdt etikettering in, dat ten minste één exemplaar per jaar wordt  voorzien van de voorgeschreven vermeldingen, door deze erop te drukken, te lijmen, erin te persen  of eraan vast te binden. 4. De etikettering moet leesbaar, goed bevestigd en begrijpelijk zijn, en de pictogrammen moeten  groot genoeg zijn opdat de informatie op het etiket gemakkelijk te begrijpen is. De etikettering  mag de consument niet misleiden. 5. De fabrikant of zijn in de Gemeenschap gevestigde gemachtigde is verantwoordelijk voor het  leveren van het etiket en voor de juistheid van de informatie daarop. Indien noch de fabrikant,  noch diens gemachtigde in de Gemeenschap gevestigd is, berust deze verplichting bij degene die het  schoeisel in de Gemeenschap voor het eerst verhandelt. De detailhandelaar moet ervoor zorgen dat  het verkochte schoeisel voorzien is van de passende etikettering zoals voorgeschreven in deze  richtlijn. Artikel 5 De krachtens de onderhavige richtlijn vereiste vermeldingen mogen worden uitgebreid met aanvullende  tekstuele informatie die in voorkomend geval van de etikettering wordt aangebracht. De Lid-Staten  mogen echter, overeenkomstig artikel 3, het in de handel brengen van schoeisel dat voldoet aan de  voorschriften van deze richtlijn, niet verbieden of belemmeren. Artikel 6 1. De Lid-Staten dragen zorg voor aanneming en bekendmaking van de nodige wettelijke en  bestuursrechtelijke bepalingen om vóór 23 september 1995 aan deze richtlijn te voldoen. Zij stellen  de Commissie daarvan onverwijld in kennis. 2. Zij passen de in lid 1 bedoelde bepalingen toe vanaf 23 maart 1996. Deze bepalingen zijn tot 23  september 1997 niet van toepassing op voorraden die vóór die datum aan de detailhandelaar worden  gefactureerd of geleverd. 3. Wanneer de Lid-Staten deze bepalingen aannemen, wordt in die bepalingen naar de onderhavige  richtlijn verwezen of wordt hiernaar verwezen bij de officiële bekendmaking van die bepalingen. De  regels voor deze verwijzing worden vastgesteld door de Lid-Staten. 4. Drie jaar nadat deze richtlijn van toepassing is geworden, legt de Commissie de Raad een  evaluatieverslag voor waarin rekening wordt gehouden met de eventuele problemen van de bedrijven  bij de uitvoering van de bijlagen van deze richtlijn, en dient zij in voorkomend geval passende  voorstellen tot herziening in. Artikel 7 Deze richtlijn is gericht tot de Lid-Staten. Gedaan te Brussel, 23 maart 1994. Voor het Europees Parlement De Voorzitter E. KLEPSCH Voor de Raad De Voorzitter Th. PANGALOS (1) PB nr. C 74 van 25. 3. 1992, blz. 10. (2) PB nr. C 287 van 4. 11. 1992, blz. 36. (3) PB nr. C 294 van 22. 11. 1989, blz. 1. (4) PB nr. C 110 van 20. 4. 1993, blz. 3. (5) PB nr. L 399 van 30. 12. 1989, blz. 18. (6) PB nr. L 262 van 27. 9. 1976, blz. 201. BIJLAGE I 1. Omschrijving en bijbehorende pictogrammen of tekstuele aanduiding van de  delen van het schoeisel die moeten worden geïdentificeerd Pictogram Tekst a) Bovendeel Dit is de buitenzijde van het aan de buitenzool bevestigde gedeelte. >REFERENTIE NAAR EEN GRAFIEK> F Tige D Obermaterial IT Tomaia NL Bovendeel EN Upper DK Overdel GR AAÐÁÍÙ ÌAAÑÏÓ ES Empeine P Parte superior b) Voering en inlegzool Dit zijn de voering van het bovendeel en de binnenzool die de binnenzijde van het schoeisel  vormen. >REFERENTIE NAAR EEN GRAFIEK> F Doublure et semelle de propreté D Futter und Decksohle IT Fodera e Sottopiede NL Voering en inlegzool EN Lining and sock DK Foring og bindsaal GR OEÏAEÑAAÓ ES Forro y plantilla P Forro e palmilha c) Buitenzool Dit is de onderzijde van het schoeisel dat aan abrasieve slijtage onderhevig is en aan het  bovendeel is bevestigd. >REFERENTIE NAAR EEN GRAFIEK> F Semelle extérieure D Laufsohle IT Suola esterna NL Buitenzool EN Sole DK Ydersaal GR ÓÏËÁ ES Suela P Sola 2. Omschrijving en bijbehorende symbolen van de materialen De pictogrammen voor de materialen  dienen op het etiket te worden aangebracht naast de pictogrammen die betrekking hebben op de in  artikel 4 en onder punt 1 van de bijlage genoemde drie delen van het schoeisel. Pictogram Tekst a) i) Leder Een algemene term voor huiden of vellen waarvan de oorspronkelijke vezelstructuur min of meer  intact is gebleven en die door looien zijn verduurzaamd. Haren of wol zijn al dan niet verwijderd.  Tevens kan leder worden vervaardigd van voor of na het looien in lagen gespleten of gesegmenteerde  huiden of vellen. Als de gelooide huiden of vellen mechanisch en/of chemisch worden ontbonden tot  vezels, kleine stukken of poeders en vervolgens, al dan niet met behulp van een bindmiddel, tot  vellen of andere objecten worden verwerkt, worden dergelijke vellen of objecten echter niet als  leder beschouwd. Indien het leder van een coating of van een gelamineerde laag is voorzien, mag de  dikte daarvan, ongeacht de wijze van aanbrengen, ten hoogste 0,15 mm bedragen. Zo omvat deze  definitie alle ledersoorten, onverminderd andere wettelijke verplichtingen die bij voorbeeld uit de  Overeenkomst van Washington voortvloeien. Indien in de in artikel 5 bedoelde niet-verplichte aanvullende tekstuele informatie de vermelding  \"volnerfleder\" wordt gebezigd, heeft deze betrekking op een huid met haar oorspronkelijke  nerfstructuur zoals die aanwezig is na verwijdering van de opperhuid en zonder dat door middel van  schuren met puimsteen, afschaven of splijten een laagje is verwijderd. >REFERENTIE NAAR EEN GRAFIEK> F Cuir D Leder IT Cuoio NL Leder EN Leather DK Laeder GR AEAAÑÌÁ ES Cuero P Couros e peles curtidas Pictogram Tekst a) ii) Gecoat leder Een produkt waarvan de dikte van de coating of gelamineerde laag die op het leder is aangebracht,  ten hoogste een derde van de totale dikte van het produkt bedraagt, maar toch meer is dan 0,15 mm. >REFERENTIE NAAR EEN GRAFIEK> F Cuir enduit D Beschichtetes Leder IT Cuoio rivestito NL Gecoat leder EN Coated leather DK Overtrukket laeder GR AAÐAAÍAEAAAEÕÌAAÍÏ AEAAÑÌÁ ES Cuero untado P Couro revestido b) Natuurlijke textielstoffen en synthetische textielstoffen al dan niet geweven Textiel omvat alle produkten die onder het toepassingsgebied van Richtlijn 71/307/EEG en de  eventuele wijzigingen daarop vallen. >REFERENTIE NAAR EEN GRAFIEK> F Textile D Textil IT Tessili NL Textiel EN Textile DK Tekstilmaterialer GR ÕÑÁÓÌÁ ES Textil P Téxteis c) Overige materialen >REFERENTIE NAAR EEN GRAFIEK> F Autres matériaux D Sonstiges Material IT Altre materie NL Overige materialen EN Other materials DK Andre materialer GR ÁËËÁ ÕËÉÊÁ ES Otros materiales P Outros materiais BIJLAGE II VOORBEELDEN VAN SCHOEISEL DAT ONDER DE RICHTLIJN VALT \"Schoeisel\" kan  variëren van sandalen met een bovendeel dat slechts uit verstelbare veters of linten bestaat, tot  lieslaarzen waarvan het bovendeel het been en de lies bedekt. Schoeisel omvat dan ook onder  andere: i) schoenen met een platte of hoge hak voor normaal gebruik binnenshuis of buitenshuis; ii) enkellaarzen, halfhoge laarzen, knielaarzen en lieslaarzen; iii) sandalen van uiteenlopende types, \"espadrilles\" (schoenen met een bovendeel van canvas en  zolen van gevlochten plantaardig materiaal), schoenen voor tennis, hardlopen en andere sporten,  badslippers en ander vrijetijdsschoeisel; iv) speciaal sportschoeisel waaraan punten, spijkers, klemmen, dwarsreepjes en dergelijke zijn of  kunnen worden bevestigd, alsmede schaatsschoenen, skischoenen, worstelschoenen, boksschoenen en  wielrenschoenen. Hieronder valt ook schoeisel met aangezette schaatsen (ijs- en rolschaatsen); v) dansschoenen; vi) schoeisel verkregen uit één stuk, met name door het vormen van rubber of kunststoffen, met  uitzondering van wegwerpprodukten van dun materiaal (papier, kunststoffolie, enz., zonder  aangezette zool); vii) overschoenen gedragen over ander schoeisel; in sommige gevallen zonder hak; viii) wegwerpschoeisel met aangezette zolen, over het algemeen ontworpen voor eenmalig gebruik; ix) orthopedisch schoeisel. Eenvormigheids- en duidelijkheidshalve en onverminderd de bepalingen in de beschrijving van de  onder deze richtlijn vallende produkten, mogen de produkten van hoofdstuk 64 van de gecombineerde  nomenclatuur (\"GN\") in de regel worden geacht tot het toepassingsgebied van deze richtlijn te  behoren.",
  "source": "EUR LEX"
}