{
  "url": "http://www.w3.org/1999/xhtml\">",
  "content": "L_2009038NL.01003301.xml 7.2.2009 NL Publicatieblad van de Europese Unie L 38/33 BESLUIT VAN DE RAAD van 18 december 2008 tot wijziging, wat betreft de externe accountant van de Banque centrale du Luxembourg, van Besluit 1999/70/EG betreffende de externe accountants van de nationale centrale banken (2009/105/EG) DE RAAD VAN DE EUROPESE UNIE, Gelet op het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag tot oprichting van de Europese Gemeenschap, en met name op artikel 27.1, Gelet op Aanbeveling ECB/2008/16 van de Europese Centrale Bank van 17 november 2008 aan de Raad van de Europese Unie betreffende de benoeming van de externe accountant van de Banque centrale du Luxembourg ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants, die op aanbeveling van de raad van bestuur van de ECB zijn benoemd en door de Raad zijn aanvaard. (2) Het mandaat van de huidige externe accountant van de Banque centrale du Luxembourg eindigt na de audit van het boekjaar 2008. Het is derhalve noodzakelijk om met ingang van het boekjaar 2009 een externe accountant te benoemen. (3) De raad van bestuur van de ECB heeft aanbevolen KPMG AUDIT Sarl te benoemen tot externe accountant van de Banque centrale du Luxembourg voor de boekjaren 2009 tot en met 2013. (4) Het is dienstig de aanbeveling van de raad van bestuur van de ECB op te volgen en Besluit 1999/70/EG dienovereenkomstig te wijzigen, BESLUIT: Artikel 1 In artikel 1 van Besluit 1999/70/EG ( 2 ) wordt lid 7 vervangen door: „7.   KPMG AUDIT Sarl wordt aanvaard als externe accountant van de Banque centrale du Luxembourg voor de boekjaren 2009 tot en met 2013.”. Artikel 2 De ECB wordt in kennis gesteld van dit besluit. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 18 december 2008. Voor de Raad De voorzitter M. BARNIER ( 1 ) PB C 299 van 22.11.2008, blz. 5 . ( 2 ) PB L 22 van 29.1.1999, blz. 69 .",
  "source": "EUR LEX"
}