{
  "url": "http://www.w3.org/1999/xhtml\"><!--",
  "content": "L_2015110NL.01001301.xml 29.4.2015 NL Publicatieblad van de Europese Unie L 110/13 BESLUIT (GBVB) 2015/665 VAN HET POLITIEK EN VEILIGHEIDSCOMITÉ van 21 april 2015 inzake de aanvaarding van bijdragen van derde staten aan de militaire GVDB-adviesmissie van de Europese Unie in de Centraal-Afrikaanse Republiek (EUMAM RCA) (EUMAM RCA/2/2015) HET POLITIEK EN VEILIGHEIDSCOMITÉ Gezien het Verdrag betreffende de Europese Unie, en met name artikel 38, derde alinea, Gezien Besluit (GBVB) 2015/78 van de Raad van 19 januari 2015 betreffende een militaire GVDB-adviesmissie van de Europese Unie in de Centraal-Afrikaanse Republiek (EUMAM RCA) ( 1 ) , en met name artikel 8, lid 2, Overwegende hetgeen volgt: (1) Overeenkomstig artikel 8, lid 2, van Besluit (GBVB) 2015/78 heeft de Raad het Politiek en Veiligheidscomité (PVC) gemachtigd om de noodzakelijke besluiten te nemen over de aanvaarding van de door derde staten voorgestelde bijdragen. (2) Op grond van een aanbeveling van de missiecommandant van EUMAM RCA en het advies van het Militair Comité van de Europese Unie inzake de bijdragen van de Republiek Moldavië („Moldavië”) en Georgië, dienen deze bijdragen te worden aanvaard. (3) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 1.   De bijdragen van Moldavië en Georgië aan de militaire adviesmissie van de Europese Unie GVDB in de Centraal-Afrikaanse Republiek (EUMAM RCA) worden aanvaard en worden als aanzienlijk aangemerkt. 2.   Moldavië en Georgië worden vrijgesteld van financiële bijdragen aan de begroting van EUMAM RCA. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 21 april 2015. Voor het Politiek en Veiligheidscomité De voorzitter W. STEVENS ( 1 ) PB L 13 van 20.1.2015, blz. 8 .",
  "source": "EUR LEX"
}