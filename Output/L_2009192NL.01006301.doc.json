{
  "url": "http://www.w3.org/1999/xhtml\">",
  "content": "L_2009192NL.01006301.xml 24.7.2009 NL Publicatieblad van de Europese Unie L 192/63 BESLUIT 2009/558/GBVB VAN DE RAAD van 16 maart 2009 betreffende de sluiting van de Overeenkomst inzake beveiligingsprocedures voor de uitwisseling van gerubriceerde gegevens tussen de Europese Unie en Israël DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gezien de aanbeveling van het voorzitterschap, Overwegende hetgeen volgt: (1) De Raad heeft in de zitting van 18 februari 2008 besloten het voorzitterschap, bijgestaan door de secretaris-generaal/hoge vertegenwoordiger (SG/HV), en met volledige betrokkenheid van de Commissie, machtiging te verlenen om onderhandelingen uit hoofde van artikel 24 van het Verdrag betreffende de Europese Unie te openen met de staat Israël met het oog op de sluiting van een overeenkomst inzake de beveiliging van gegevens. (2) Ingevolge deze machtiging om onderhandelingen te openen, heeft het voorzitterschap, bijgestaan door de SG/HV, overeenstemming bereikt over een overeenkomst inzake beveiligingsprocedures voor de uitwisseling van gerubriceerde gegevens tussen de Europese Unie en Israël. (3) Die overeenkomst dient te worden goedgekeurd, BESLUIT: Artikel 1 De Overeenkomst inzake beveiligingsprocedures voor de uitwisseling van gerubriceerde gegevens tussen de Europese Unie en Israël wordt namens de Europese Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Europese Unie te binden. Artikel 3 Dit besluit wordt van kracht op de datum van zijn aanneming. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Brussel, 16 maart 2009. Voor de Raad De voorzitter A. VONDRA",
  "source": "EUR LEX"
}