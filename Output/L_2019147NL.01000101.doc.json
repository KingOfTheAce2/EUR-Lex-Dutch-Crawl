{
  "url": "http://www.w3.org/1999/xhtml\">",
  "content": "L_2019147NL.01000101.xml 5.6.2019 NL Publicatieblad van de Europese Unie L 147/1 BESLUIT (EU) 2019/854 VAN DE RAAD van 15 april 2019 betreffende de sluiting van de vrijwilligpartnerschapsovereenkomst tussen de Europese Unie en de Socialistische Republiek Vietnam inzake wetshandhaving, governance en handel in de bosbouw DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 3, eerste alinea, en artikel 207, lid 4, eerste alinea, in samenhang met punt a) v) van de tweede alinea van artikel 218, lid 6, en artikel 218, lid 7, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) De Commissie heeft in mei 2003 een mededeling aan het Europees Parlement en de Raad getiteld „Wetshandhaving, governance en handel in de bosbouw (Flegt): voorstel voor een EU-actieplan” goedgekeurd, waarin werd opgeroepen tot maatregelen ter bestrijding van illegale houtkap door middel van vrijwilligpartnerschapsovereenkomsten met houtproducerende landen („het EU-actieplan”). De Raad heeft in oktober 2003 conclusies over het EU-actieplan vastgesteld ( 2 ) en het Europees Parlement heeft op 7 juli 2005 een resolutie over dit onderwerp aangenomen ( 3 ) . (2) Overeenkomstig Besluit (EU) 2018/1528 van de Raad ( 4 ) is de vrijwilligpartnerschapsovereenkomst tussen de Europese Unie en de Socialistische Republiek Vietnam inzake wetshandhaving, governance en handel in de bosbouw („de overeenkomst”) op 19 oktober 2018 ondertekend, onder voorbehoud van de sluiting ervan. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De vrijwilligpartnerschapsovereenkomst tussen de Europese Unie en de Socialistische Republiek Vietnam inzake wetshandhaving, governance en handel in de bosbouw wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad verricht namens de Unie de in artikel 25 van de overeenkomst bedoelde kennisgeving ( 5 ) . Artikel 3 De Unie wordt in het uit hoofde van artikel 18 van de overeenkomst opgerichte gemengd comité voor de uitvoering van de overeenkomst vertegenwoordigd door de Europese Commissie. De lidstaten kunnen als leden van de delegatie van de Unie deelnemen aan de vergaderingen van het gemengd comité voor de uitvoering van de overeenkomst. Artikel 4 Voor de wijziging van de bijlagen bij de overeenkomst op grond van artikel 24 van de overeenkomst wordt de Commissie gemachtigd, volgens de procedure van artikel 11, lid 3, van Verordening (EG) nr. 2173/2005 van de Raad ( 6 ) , dergelijke wijzigingen namens de Unie goed te keuren. Artikel 5 Dit besluit treedt in werking op de datum waarop het wordt vastgesteld. Gedaan te Luxemburg, 15 april 2019. Voor de Raad De voorzitter P. DAEA ( 1 ) Het Europees Parlement gaf zijn goedkeuring op 12 maart 2019. ( 2 ) PB C 268 van 7.11.2003, blz. 1 . ( 3 ) PB C 157 E van 6.7.2006, blz. 482 . ( 4 ) Besluit (EU) 2018/1528 van de Raad van 11 oktober 2018 betreffende de ondertekening namens de Unie van de vrijwilligpartnerschapsovereenkomst tussen de Europese Unie en de Socialistische Republiek Vietnam inzake wetshandhaving, governance en handel in de bosbouw ( PB L 257 van 15.10.2018, blz. 1 ). ( 5 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad worden bekendgemaakt. ( 6 ) Verordening (EG) nr. 2173/2005 van de Raad van 20 december 2005 inzake de opzet van een FLEGT-vergunningensysteem voor de invoer van hout in de Europese Gemeenschap ( PB L 347 van 30.12.2005, blz. 1 ).",
  "source": "EUR LEX"
}