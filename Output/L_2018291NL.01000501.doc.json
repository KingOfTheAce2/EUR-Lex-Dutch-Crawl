{
  "url": "http://www.w3.org/1999/xhtml\"><!--",
  "content": "L_2018291NL.01000501.xml 16.11.2018 NL Publicatieblad van de Europese Unie L 291/5 VERORDENING (EU) 2018/1719 VAN HET EUROPEES PARLEMENT EN DE RAAD van 14 november 2018 tot wijziging van Verordening (EU) nr. 1303/2013 wat betreft de middelen voor economische, sociale en territoriale samenhang en de middelen voor de doelstelling „investeren in groei en werkgelegenheid” HET EUROPEES PARLEMENT EN DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 177, Gezien het voorstel van de Europese Commissie, Na toezending van het ontwerp van wetgevingshandeling aan de nationale parlementen, Na raadpleging van het Europees Economisch en Sociaal Comité, Na raadpleging van het Comité van de Regio’s, Handelend volgens de gewone wetgevingsprocedure ( 1 ) , Overwegende hetgeen volgt: (1) Verordening (EU) nr. 1303/2013 van het Europees Parlement en de Raad ( 2 ) voorziet in de gemeenschappelijke en algemene regels die van toepassing zijn op de Europese structuur- en investeringsfondsen. (2) Bij Verordening (EU) 2017/2305 van het Europees Parlement en de Raad ( 3 ) werd Verordening (EU) nr. 1303/2013 gewijzigd, onder meer wat betreft de middelen voor economische, sociale en territoriale cohesie. (3) In de algemene begroting van de Europese Unie voor het begrotingsjaar 2018 ( 4 ) is de financiële programmering van het jongerenwerkgelegenheidsinitiatief (YEI) gewijzigd, namelijk door de vastleggingskredieten voor de specifieke toewijzing voor het YEI te verhogen met een bedrag van 116,7 miljoen EUR in lopende prijzen, waardoor het totale bedrag aan vastleggingskredieten voor het YEI voor 2018 uitkomt op 350 miljoen EUR in lopende prijzen. (4) Het bedrag van de vastleggingskredieten voor 2020 moet worden verlaagd om rekening te houden met de vervroegde terbeschikkingstelling voor 2018. Verordening (EU) nr. 1303/2013 moet daarom dienovereenkomstig worden gewijzigd. (5) Toen artikel 92, lid 1, van Verordening (EU) nr. 1303/2013 bij Verordening (EU) 2017/2305 werd gewijzigd, waren bepaalde financiële gegevens in artikel 1, lid 2, onder a), van Verordening (EU) 2017/2305 onjuist. Die financiële gegevens moeten worden vervangen door de correcte gegevens. Verordening (EU) nr. 1303/2013 moet derhalve dienovereenkomstig worden gewijzigd. (6) Aangezien de programma’s ter ondersteuning van het YEI dringend moeten worden gewijzigd, is het aangewezen een uitzondering te maken op de periode van acht weken bedoeld in artikel 4 van Protocol nr. 1 betreffende de rol van de nationale parlementen in de Europese Unie, gehecht aan het Verdrag betreffende de Europese Unie, aan het Verdrag betreffende de werking van de Europese Unie en aan het Verdrag tot oprichting van de Europese Gemeenschap voor Atoomenergie. (7) Aangezien de programma’s ter ondersteuning van het YEI dringend moeten worden gewijzigd, moet deze verordening in werking treden op de dag na die van de bekendmaking ervan in het Publicatieblad van de Europese Unie , HEBBEN DE VOLGENDE VERORDENING VASTGESTELD: Artikel 1 Verordening (EU) nr. 1303/2013 wordt als volgt gewijzigd: 1. Artikel 91, lid 1, wordt vervangen door: „1.   De middelen voor economische, sociale en territoriale samenhang die voor de periode 2014-2020 voor vastlegging in de begroting beschikbaar zijn, bedragen 329 982 345 366 EUR in prijzen van 2011, jaarlijks verdeeld zoals weergegeven in bijlage VI, waarvan 325 938 694 233 EUR de globale toewijzing voor het EFRO, het ESF en het Cohesiefonds vormt en 4 043 651 133 EUR een specifieke toewijzing voor het YEI. Ten behoeve van de programmering en vervolgens de opneming in de begroting van de Unie worden de middelen voor economische, sociale en territoriale samenhang geïndexeerd met 2 % per jaar.”. 2. Artikel 92 wordt als volgt gewijzigd: a) lid 1 wordt vervangen door: „1.   De middelen voor de doelstelling „investeren in groei en werkgelegenheid” bedragen 96,09 % van de totale middelen (d.w.z. in totaal 317 073 545 392 EUR) en worden als volgt verdeeld: a) 51,52 % (d.w.z. in totaal 163 359 380 738 EUR) voor de minder ontwikkelde regio’s; b) 10,82 % (d.w.z. in totaal 34 319 221 039 EUR) voor de overgangsregio’s; c) 16,33 % (d.w.z. in totaal 51 773 321 432 EUR) voor de meer ontwikkelde regio’s; d) 20,89 % (d.w.z. in totaal 66 236 030 665 EUR) voor de door het Cohesiefonds ondersteunde lidstaten; e) 0,44 % (d.w.z. in totaal 1 385 591 518 EUR) als aanvullende financiering voor de in artikel 349 VWEU bedoelde ultraperifere gebieden en de regio’s van NUTS-niveau 2 die aan de criteria in artikel 2 van Protocol nr. 6 bij de Toetredingsakte van 1994 voldoen.”; b) lid 5 wordt vervangen door: „5.   De middelen voor het YEI bedragen 4 043 651 133 EUR uit de specifieke toewijzing voor het YEI en ten minste 4 043 651 133 EUR uit de geoormerkte investeringen van het ESF.”. 3. Bijlage VI wordt vervangen door de tekst van de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Straatsburg, 14 november 2018. Voor het Europees Parlement De voorzitter A. TAJANI Voor de Raad De voorzitter K. EDTSTADLER ( 1 ) Standpunt van het Europees Parlement van 23 oktober 2018 (nog niet bekendgemaakt in het Publicatieblad) en Besluit van de Raad van 9 november 2018. ( 2 ) Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( PB L 347 van 20.12.2013, blz. 320 ). ( 3 ) Verordening (EU) 2017/2305 van het Europees Parlement en de Raad van 12 december 2017 tot wijziging van Verordening (EU) nr. 1303/2013 wat betreft de wijzigingen in de middelen voor economische, sociale en territoriale cohesie en in de middelen voor de doelstelling „investeren in groei en werkgelegenheid” en de doelstelling „Europese territoriale samenwerking” ( PB L 335 van 15.12.2017, blz. 1 ). ( 4 ) PB L 57 van 28.2.2018 . BIJLAGE „BIJLAGE VI JAARLIJKSE VERDELING VAN DE VASTLEGGINGSKREDIETEN VOOR DE JAREN 2014 TOT EN MET 2020 Aangepast jaarlijks profiel (met inbegrip van het YEI) 2014 2015 2016 2017 EUR, prijzen van 2011 34 108 069 924 55 725 174 682 46 044 910 736 48 027 317 164 2018 2019 2020 Totaal EUR, prijzen van 2011 48 341 984 652 48 712 359 314 49 022 528 894 329 982 345 366 ”",
  "source": "EUR LEX"
}