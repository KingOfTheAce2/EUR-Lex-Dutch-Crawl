{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2450:NL:HTML\">",
  "content": "EUR-Lex - 31991R2450 - NL Avis juridique important | 31991R2450 Verordening (EEG) nr. 2450/91 van de Commissie van 12 augustus 1991 inzake levering van boter aan Roemenië Publicatieblad Nr. L 225 van 13/08/1991 blz. 0032 - 0032 VERORDENING (EEG) Nr. 2450/91 VAN DE COMMISSIE  van 12 augustus 1991  inzake levering van boter aan Roemenië DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2212/91 van de Commissie van 25 juli 1991 houdende toepassingsbepalingen voor een noodmaatregel bestaande in de levering van boter aan Roemenië en tot wijziging van Verordening (EEG) nr. 569/88 (1), en met name op artikel  3, lid 2, Overwegende dat overeenkomstig Verordening (EEG) nr. 597/91 van de Raad van 5 maart 1991 betreffende een noodmaatregel voor de levering van landbouw- en medische produkten, bestemd voor de bevolking van Roemenië en Bulgarije (2), bij Verordening (EEG)  nr. 2212/91 een inschrijving is geopend voor de vaststelling van de leveringskosten; Overwegende dat, overeenkomstig artikel 3, lid 2, van Verordening (EEG) nr. 2212/91 en rekening houdende met de ontvangen offertes, de Commissie een maximumbedrag voor de leveringskosten moet vaststellen of moet besluiten geen gevolg te geven aan de  offertes; dat gezien de ingediende en door het Duitse en het Franse interventiebureau medegedeelde offertes een maximumbedrag voor de levering van boter ten behoeve van Roemenië moet worden vastgesteld; Overwegende dat, in verband met het feit dat de inschrijvers zo spoedig mogelijk van het resultaat van hun deelneming aan de verschillende inschrijvingen in kennis moeten worden gesteld, dient te worden bepaald dat deze verordening in werking treedt op  de dag van haar bekendmaking, HEEFT DE VOLGENDE VERORDENING VASTGESTELD: Artikel 1 Voor de bij Verordening (EEG) nr. 2212/91 geopende inschrijving en gezien de offertes die op 7 augustus 1991 reeds bij de Commissie waren ingediend, wordt voor de levering van 5 000 ton boter aan Roemenië het maximumbedrag voor de  leveringskosten vastgesteld op 214,90 ecu per ton. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 12 augustus 1991. Voor de Commissie Ray MAC SHARRY Lid van de Commissie (1) PB nr. L 203 van 26. 7. 1991, blz. 47. (2) PB nr. L 67 van 14. 3. 1991, blz. 17.",
  "source": "EUR LEX"
}