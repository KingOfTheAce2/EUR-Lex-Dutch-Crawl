{
  "url": "http://www.w3.org/1999/xhtml\">",
  "content": "L_2010324NL.01004201.xml 9.12.2010 NL Publicatieblad van de Europese Unie L 324/42 VERORDENING (EU) Nr. 1155/2010 VAN DE COMMISSIE van 1 december 2010 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de statistiek- en tariefnomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, moeten bepalingen worden vastgesteld voor de indeling van de in de bijlage bij onderhavige verordening vermelde goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die geheel of gedeeltelijk of met toevoeging van onderverdelingen op de gecombineerde nomenclatuur is gebaseerd en die bij specifieke EU-wetgeving is vastgesteld met het oog op de toepassing van tariefmaatregelen en andere maatregelen in het kader van het goederenverkeer. (3) Volgens deze algemene regels moeten de in kolom 1 van de tabel in de bijlage beschreven goederen worden ingedeeld onder de in kolom 2 van die tabel vermelde GN-code, om de in kolom 3 vermelde redenen. (4) Er moet worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De bepalingen van deze verordening zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op een door de douane van een lidstaat verstrekte bindende tariefinlichting die niet in overeenstemming is met de bepalingen van deze verordening, kan nog gedurende drie maanden een beroep worden gedaan overeenkomstig artikel 12, lid 6, van Verordening (EEG) nr. 2913/92. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 december 2010. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Samengestelde goederen gemaakt van een kunstkersenboomtak en een elektrisch verlichtingstoestel met een elektrische transformator. Deze componenten zijn zodanig aan elkaar bevestigd dat zij praktisch een onafscheidelijk geheel vormen. De kunsttak lijkt op het natuurlijke product (een kersenboomtak met bloesems), dat uit diverse delen is samengesteld (pakpapier als imitatie van de twijgen, ijzerdraad ter ondersteuning, plakband om ze bij elkaar te houden, witte textielstof als imitatie van de bloesemblaadjes en kleine kunststofonderdelen ter ondersteuning van de bloesems). De delen zijn samengebonden, gelijmd en in elkaar gepast. Een elektrische lichtketen met 60 microgloeilampjes is in de kunsttak verwerkt. De gloeilampjes vormen de stampers van de bloesems. Gelet op hun geringe grootte geven de gloeilampjes weinig licht. Het elektrische snoer van de lichtketen waarop de microgloeilampjes zitten, is volledig bedekt door de tak. Het resterende, verscheidene meters lange elektrische snoer komt naar buiten uit de hoofdtak en eindigt in een elektrische transformator. Het artikel kan niet zelfstandig staan noch beschikt het over enig middel waarmee het kan worden opgehangen. Het is bestemd om in een vaas worden geplaatst. (kunstkersenboomtak) (Zie foto's nr. 654 A, B en C) ( 1 ) 6702 90 00 De indeling is vastgesteld op basis van de algemene regels 1, 3 b) en 6 voor de interpretatie van de gecombineerde nomenclatuur, en de tekst van de GN-codes 6702 en 6702 90 00. Het artikel bestaat uit samengestelde goederen in de zin van algemene regel 3 b). Het bestaat uit kunstbloemen van post 6702, een elektrisch verlichtingstoestel van post 9405 en een elektrische transformator van post 8504. Het elektrische verlichtingstoestel is geïntegreerd in de kunstbloementak en vormt daarmee een onafscheidelijk geheel (zie ook de GS-toelichting op de algemene regel 3 b), punt (IX)). Gelet op de objectieve kenmerken van het artikel (het lijkt op een typische kunstbloem; de gloeilampjes zijn uiterst klein en geven weinig licht), is het voornamelijk bestemd om in een vaas te worden geplaatst en als imitatiebloemen de kamer te verfraaien. De verlichting is slechts een bijkomend effect dat het decoratieve effect verhoogt. Derhalve is de kunstbloementak de component die het artikel zijn wezenlijk karakter verleent (namelijk als decoratief artikel) in de zin van de algemene regel 3 b). Het artikel kan niet worden ingedeeld als lamp van post 9405 omdat het niet voornamelijk bestemd is om bijvoorbeeld een kamer te verlichten, noch is het een gespecialiseerde lamp (zie ook de GS-toelichtingen op post 9405, onder I), punten (1) en (3)). De kunstbloementak lijkt op het natuurlijke product (zie ook de GS-toelichting op post 6702, onder 1)). Het artikel moet bijgevolg worden ingedeeld onder post 6702 als „kunstbloemen”. 654 A 654 B 654 C ( 1 ) De foto is louter ter informatie.",
  "source": "EUR LEX"
}