{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1980:NL:HTML\">",
  "content": "EUR-Lex - 31998R1980 - NL Avis juridique important | 31998R1980 Verordening (EG) nr. 1980/98 van de Commissie van 17 september 1998 betreffende de opening en de wijze van beheer van communautaire tariefcontingenten en tariefplafonds en tot instelling van een communautair toezicht in het kader van referentiehoeveelheden voor bepaalde landbouwproducten van oorsprong uit de staten in Afrika, het Caribische gebied en de Stille Oceaan (ACS) Publicatieblad Nr. L 256 van 18/09/1998 blz. 0003 - 0007 VERORDENING (EG) Nr. 1980/98 VAN DE COMMISSIE van 17 september 1998 betreffende de opening en de wijze van beheer van communautaire tariefcontingenten en tariefplafonds en tot instelling van een communautair toezicht in het kader van referentiehoeveelheden voor bepaalde landbouwproducten van oorsprong uit de staten in Afrika, het Caribische gebied en de Stille Oceaan (ACS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1706/98 van de Raad van 20 juli 1998 tot vaststelling van de regeling voor landbouwproducten en door verwerking daarvan verkregen goederen, van oorsprong uit de staten in Afrika, het Caribische gebied en de Stille Oceaan (de ACS-staten) en tot intrekking van Verordening (EEG) nr. 715/90 (1), inzonderheid op artikel 30, Overwegende dat in de vierde ACS-EG-overeenkomst (2), hierna \"de overeenkomst\" genoemd, is bepaald dat sommige producten van oorsprong uit de staten van Afrika, het Caribische gebied en de Stille Oceaan (ACS) bij invoer in de Gemeenschap in het kader van tariefcontingenten, tariefplafonds of referentiehoeveelheden voor vrijstelling of verlaging van de douanerechten in aanmerking komen; dat deze in de overeenkomst bedoelde tariefcontingenten, tariefplafonds en referentiehoeveelheden jaarlijks dienen te worden geopend zolang de overeenkomst van toepassing is; Overwegende dat de Commissie tot taak heeft bepalingen betreffende de opening en de wijze van beheer van communautaire tariefcontingenten, tariefplafonds en referentiehoeveelheden vast te stellen; Overwegende dat in Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek (3), laatstelijk gewijzigd bij Verordening (EG) nr. 1677/98 (4), bepalingen zijn opgenomen betreffende het beheer van de tariefcontingenten, die worden toegewezen in de chronologische volgorde van de data van aanvaarding van de aangiften voor het vrije verkeer, en betreffende het toezicht op de preferentiële invoer; Overwegende dat bij de onderhandelingen over de tussentijdse herziening van de Overeenkomst van Lomé is overeengekomen de wijzigingen van de regeling met ingang van 1 januari 1996 toe te passen; dat, dientengevolge, moet worden bepaald dat de onderhavige verordening met ingang van deze datum van toepassing wordt verklaard en dat de Verordeningen (EG) nr. 1280/94 (5), gewijzigd bij Verordening (EG) nr. 896/95 (6), (EG) nr. 2763/94 (7), laatstelijk gewijzigd bij Verordening (EG) nr. 2411/96 (8), en (EG) nr. 2942/95 (9), gewijzigd bij Verordening (EG) nr. 982/96 (10), van de Commissie met ingang van deze datum worden ingetrokken; Overwegende dat de in deze verordening vervatte maatregelen in overeenstemming zijn met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 1. De in bijlage A vermelde producten van oorsprong uit de staten in Afrika, het Caribische gebied en de Stille Oceaan (ACS) die in de Gemeenschap in het vrije verkeer worden gebracht en die vergezeld gaan van een bewijs van oorsprong dat in overeenstemming is met de bepalingen van het oorsprongsprotocol van de overeenkomst, komen voor vrijstelling of verlaging van de douanerechten in aanmerking binnen de grenzen van de in de genoemde bijlage vermelde tariefcontingenten. 2. De in dit artikel bedoelde tariefcontingenten worden door de Commissie beheerd overeenkomstig het bepaalde in de artikelen 308 bis, 308 ter en 308 quater van Verordening (EEG) nr. 2454/93. 3. Elke lidstaat waarborgt de importeurs van de betrokken producten gelijke en ononderbroken toegang tot de tariefcontingenten zolang daarin een voldoende hoeveelheid aanwezig is. Artikel 2 1. De in bijlage B vermelde producten van oorsprong uit de staten in Afrika, het Caribische gebied en de Stille Oceaan (ACS) die in de Gemeenschap in het vrije verkeer worden gebracht en vergezeld gaan van een bewijs van oorsprong dat in overeenstemming is met de bepalingen van het oorsprongsprotocol van de overeenkomst, komen voor vrijstelling van de douanerechten in aanmerking binnen de grenzen van het in de genoemde bijlage vermelde tariefplafond. 2. Het in dit artikel bedoelde tariefplafond is onderworpen aan communautair toezicht door de Commissie, in nauwe samenwerking met de lidstaten, overeenkomstig het bepaalde in artikel 308 quinquies van Verordening (EEG) nr. 2454/93. Artikel 3 1. De in bijlage C vermelde producten van oorsprong uit de staten in Afrika, het Caribische gebied en de Stille Oceaan (ACS) die in de Gemeenschap in het vrije verkeer worden gebracht en vergezeld gaan van een bewijs van oorsprong dat in overeenstemming is met de bepalingen van het oorsprongsprotocol van de overeenkomst, komen voor vrijstelling van de douanerechten in aanmerking binnen de grenzen van de in de genoemde bijlage vermelde referentiehoeveelheden en worden aan communautair toezicht onderworpen. 2. De benuttingsgraad van de referentiehoeveelheden wordt op het niveau van de Gemeenschap vastgesteld aan de hand van de informatie die de Commissie van de lidstaten ontvangt overeenkomstig het bepaalde in artikel 308 quinquies van Verordening (EEG) nr. 2454/93. Artikel 4 De Commissie neemt in nauwe samenwerking met de lidstaten alle maatregelen die nodig zijn voor de toepassing van deze verordening. Artikel 5 De Verordeningen (EG) nr. 1280/94, (EG) nr. 2763/94 en (EG) nr. 2942/95 worden ingetrokken. Artikel 6 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 1996. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 september 1998. Voor de Commissie Mario MONTI Lid van de Commissie (1) PB L 215 van 1. 8. 1998, blz. 12. (2) PB L 229 van 17. 8. 1991, blz. 3. (3) PB L 253 van 11. 10. 1993, blz. 1. (4) PB L 212 van 30. 7. 1998, blz. 18. (5) PB L 140 van 3. 6. 1994, blz. 10. (6) PB L 92 van 25. 4. 1995, blz. 12. (7) PB L 294 van 15. 11. 1994, blz. 6. (8) PB L 329 van 19. 12. 1996, blz. 8. (9) PB L 308 van 21. 12. 1995, blz. 9. (10) PB L 131 van 1. 6. 1996, blz. 43. BIJLAGE A betreffende de in artikel 1 bedoelde producten De omschrijving van de goederen is, onverminderd de regels voor de interpretatie van de gecombineerde nomenclatuur, slechts ter informatie vermeld. De preferentiële regeling wordt voor de toepassing van deze bijlage bepaald door de strekking van de GN-codes zoals deze van toepassing zijn op het tijdstip waarop de onderhavige verordening wordt vastgesteld. Wanneer de GN-code voorafgegaan wordt door de letters \"ex\", dan wordt de preferentiële regeling zowel door de GN-code als door de desbetreffende omschrijving bepaald. >RUIMTE VOOR DE TABEL> BIJLAGE B betreffende de producten bedoeld in artikel 2 De omschrijving van de goederen is, onverminderd de regels voor de interpretatie van de gecombineerde nomenclatuur, slechts ter informatie vermeld. De preferentiële regeling wordt voor de toepassing van deze bijlage bepaald door de strekking van de GN-codes zoals deze van toepassing zijn op het tijdstip waarop de onderhavige verordening wordt vastgesteld. Wanneer de GN-code voorafgegaan wordt door de letters \"ex\", dan wordt de preferentiële regeling zowel door de GN-code als door de desbetreffende omschrijving bepaald. >RUIMTE VOOR DE TABEL> BIJLAGE C betreffende de producten bedoeld in artikel 3 De omschrijving van de goederen is, onverminderd de regels voor de interpretatie van de gecombineerde nomenclatuur, slechts ter informatie vermeld. De preferentiële regeling wordt voor de toepassing van deze bijlage bepaald door de strekking van de GN-codes zoals deze van toepassing zijn op het tijdstip waarop de onderhavige verordening wordt vastgesteld. Wanneer de GN-code voorafgegaan wordt door de letters \"ex\", dan wordt de preferentiële regeling zowel door de GN-code als door de desbetreffende omschrijving bepaald. >RUIMTE VOOR DE TABEL>",
  "source": "EUR LEX"
}