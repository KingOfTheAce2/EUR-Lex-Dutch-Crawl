{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987Y0128(01):NL:HTML\">",
  "content": "EUR-Lex - 31987Y0128(01) - NL Avis juridique important | 31987Y0128(01) Bijgewerkte versie van de tekst van Verordening (EEG) nr. 2364/75 van de Commissie van 15 september 1975 betreffende de berekening van steun in de vorm van een lening tegen gereduceerde rente of van een rentesubsidie, welke niet in punten is uitgedrukt Publicatieblad Nr. C 021 van 28/01/1987 blz. 0002 - 0002 Bijgewerkte versie van de tekst van Verordening ( EEG ) nr . 2364 /75 van de Commissie van 15 september 1975 betreffende de berekening van steun in de vorm van een lening tegen gereduceerde rente of van een rentesubsidie, welke niet in punten is  uitgedrukt ( 87/C 21/02 ) De tekst van Verordening ( EEG ) nr . 2364/75 van de Commissie van 15 september 1975 betreffende de berekening van steun in de vorm van een lening tegen gereduceerde rente of van een rentesubsidie, welke niet in punten is  uitgedrukt ( PB nr . L 243 van 17 . 9 . 1975, blz . 9 ), alsmede de wijzigingen die daarin zijn aangebracht door de Akte betreffende de toetredingsvoorwaarden voor de Helleense Republiek ( PB nr . L 291 van 19 . 11 . 1979, blz . 111 ) en de Akte van Toetreding van  Spanje en Portugal ( PB nr . L 302 van 15 . 11 . 1985, blz . 230 ), worden in het onderhavige document gecooerdineerd . Aangezien deze cooerdinatie geen enkele juridische waarde heeft, zijn de aanhalingen en consideransen weggelaten . Artikel 1 Bij toekenning van  leningen tegen gereduceerde rente, en rentesubsidies waarbij het aantal punten niet tevoren is vastgesteld, wordt de omvang van de vermindering van de rente of de subsidie berekend met behulp van een referentierentevoet . Artikel 2 De volgende  referentierentevoet geldt in de hieronder vermelde Lid-Staten : België:De rentevoet van leningen met een looptijd van tien of meer jaren verleend door de Nationale Maatschappij voor Krediet aan de Nijverheid . Denemarken:De rentevoet van leningen,  verleend door de Europese Investeringsbank, verhoogd met 1,5 punt . Duitsland:De rentevoet van leningen met een looptijd van tien jaar ( programma M I en M II ), verleend door de Kreditanstalt fuer Wiederaufbau . Frankrijk:De rentevoet van leningen voor  uitrustingen, verleend door de Crédit National . Griekenland:Referentievoet vastgesteld door de Nomismatiki Epitropi . Italië:De door de Staat voor de betaling van rentesubsidies aan de kredietinstellingen vastgestelde referentierentevoet .  Spanje:Rentekosten van de middelen van het Instituto de Crédito Oficial ( ICO ). Verenigd Koninkrijk:De rentevoet, genoemd broad commercial rate . Artikel 3 In alle gevallen gebruikt men de referentie-interestvoet, die van kracht is op de dag van het  besluit tot toekenning van een rentesubsidie of van een lening tegen gereduceerde rente . Deze referentierentevoet wordt aangegeven in de aanvraag voor bijstand uit het Fonds . Artikel 4 Deze verordening treedt in werking op de vijfde dag volgend op die  van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat .",
  "source": "EUR LEX"
}