{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R2409:NL:HTML\">",
  "content": "EUR-Lex - 31990R2409 - NL Avis juridique important | 31990R2409 Verordening (EEG) nr. 2409/90 van de Commissie van 14 augustus 1990 inzake een bijzondere bepaling voor de uitvoer van C-suiker en C-isoglucose Publicatieblad Nr. L 223 van 18/08/1990 blz. 0010 - 0010 Bijzondere uitgave in het Fins: Hoofdstuk 3 Deel 33 blz. 0112 Bijzondere uitgave in het Zweeds: Hoofdstuk 3 Deel 33 blz. 0112 ***** VERORDENING  (EEG) Nr. 2409/90 VAN DE COMMISSIE van 14 augustus 1990 inzake een bijzondere bepaling voor de uitvoer van C-suiker en C-isoglucose DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1785/81 van de Raad van 30 juni 1981 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EEG) nr. 1069/89 (2), en met name op artikel 26, lid 3, Overwegende dat in artikel 26 van Verordening (EEG) nr. 1785/81 is bepaald dat C-suiker die niet krachtens artikel 27 van genoemde verordening naar het volgende verkoopseizoen wordt overgebracht en C-isoglucose, zonder restitutie en zonder heffing, in ongewijzigde staat moeten worden uitgevoerd; Overwegende dat, gezien het bepaalde in Verordening (EEG) nr. 2252/90 van de Commissie van 31 juli 1990 houdende uitvoeringsbepalingen van Verordening (EEG) nr. 2060/90 van de Raad betreffende de overgangsmaatregelen voor het handelsverkeer met de Duitse Democratische Republiek in de sectoren landbouw en visserij (3), invoer in de Duitse Democratische Republiek niet kan worden beschouwd als uitvoer in bovenbedoelde zin; Overwegende dat de in deze verordening vervatte maatregelen in overeenstemming zijn met het advies van de betrokken Comit√©s van beheer, HEEFT DE VOLGENDE VERORDENING VASTGESTELD: Artikel 1 Bij de toepassing van artikel 26 van Verordening (EEG) nr. 1785/81 wordt invoer in de Duitse Democratische Republiek niet beschouwd als uitvoer. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 14 augustus 1990. Voor de Commissie Ray MAC SHARRY Lid van de Commissie (1) PB nr. L 177 van 1. 7. 1981, blz. 4. (2) PB nr. L 114 van 27. 4. 1989, blz. 1. (3) PB nr. L 203 van 1. 8. 1990, blz. 61.",
  "source": "EUR LEX"
}