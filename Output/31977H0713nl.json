{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977H0713:NL:HTML\">",
  "content": "EUR-Lex - 31977H0713 - NL Avis juridique important | 31977H0713 77/713/EEG: Aanbeveling van de Raad van 25 oktober 1977 betreffende het rationeel gebruik van energie in industriebedrijven Publicatieblad Nr. L 295 van 18/11/1977 blz. 0003 - 0004 Bijzondere uitgave in het Grieks: Hoofdstuk 12 Deel 1 blz. 0229 Bijzondere uitgave in het Spaans: Hoofdstuk 12 Deel 3 blz. 0036 Bijzondere uitgave in het Portugees: Hoofdstuk 12 Deel 3 blz. 0036 ++++ AANBEVELING VAN DE RAAD van 25 oktober 1977 betreffende het rationeel gebruik van energie in industriebedrijven ( 77/713/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het ontwerp van de Commissie , Overwegende dat de Raad in zijn resolutie van 17 september 1974 betreffende een nieuwe strategie inzake het energiebeleid voor de Gemeenschap ( 1 ) zijn goedkeuring heeft gehecht aan het streven naar \" vermindering van het groeipercentage van het interne energieverbruik door middel van maatregelen voor rationeel energieverbruik en energiebesparing , zonder daarbij de doelstellingen van de economische en sociale ontwikkeling in gevaar te brengen \" ; Overwegende dat een verbetering van het rationeel gebruik van energie over het algemeen het milieu ten goede komt ; Overwegende dat de Raad in zijn resolutie van 17 december 1974 betreffende een actieprogramma van de Gemeenschappen inzake het rationeel gebruik van energie ( 2 ) , er akte van heeft genomen dat de Commissie , in haar mededeling aan de Raad betreffende het rationele gebruik van energie , een actieprogramma van de Gemeenschap ter zake heeft opgesteld ; Overwegende dat ook de industriële sector mogelijkheden biedt voor een beter gebruik van de energie , met inachtneming van de haar eigen economische doelstellingen , en dat deze mogelijkheden verschillen naar gelang van de omvang van het bedrijf , zijn ligging , zijn fabricageprocédés en zijn produkten ; Overwegende dat de ondernemingen bij hun streven naar het besparen van energie dienen te worden voorgelicht , bewustgemaakt en aangemoedigd overeenkomstig de artikelen 92 en volgende van het Verdrag ; en dat het voorts raadzaam is de in sommige Lid-Staten reeds genomen initiatieven tot oprichting van met deze taken belaste overheids - of erkende organen tot alle Lid-Staten uit te breiden ; Overwegende dat de door grote bedrijven met een hoog energieverbruik reeds gevolgde handelwijze om een functionaris te benoemen die belast is met energiekwesties , een algemene regel zou moeten worden ; Overwegende dat bovenbedoelde organen de door de bedrijven geboekte vooruitgang bij de uitvoering van hun energiebesparingsprogramma's in het oog zouden moeten houden ; Overwegende dat één der vruchtbaarste middelen op Gemeenschapsniveau bestaat uit het stelselmatig en periodiek verspreiden van de verworven kennis inzake energiebesparingsmethoden onder de ondernemingen in de Gemeenschap , meer in het bijzonder onder de kleine en middelgrote bedrijven , en dat derhalve de beroepsorganisaties de door de functionarissen verantwoordelijk voor energiezaken opgedane ervaring alsmede de door hen ontmoette moeilijkheden zouden moeten verzamelen , ten einde deze te verspreiden ; deze zelfde organisaties zouden tevens op gezette tijden vergaderingen of studiebijeenkomsten moeten organiseren om de ervaringen van hun leden uit te wisselen , BEVEELT DE LID-STATEN AAN : 1 . de nodige maatregelen te treffen voor campagnes tot voorlichting en bewustmaking en , overeenkomstig de artikelen 92 en volgende van het Verdrag , stimulansen te geven voor de verwezenlijking van energiebesparingen ; te dien einde , voor zover deze nog niet bestaan , een of meer overheids - of erkende organen of diensten in het leven te roepen die met name met deze taken belast zullen worden , zulks in navolging van door sommigen van hen reeds genomen initiatieven ; 2 . de beroepsorganisaties , zowel de sectoriële als de algemene , alsmede de technisch-wetenschappelijke verenigingen en de bureaus van raadgevende ingenieurs uit te nodigen om periodiek , in de vorm van vergaderingen of studiebijeenkomsten een gedachtenwisseling over de ervaringen te organiseren op nationaal en eventueel op communautair niveau , ten einde een zo ruim en zo snel mogelijke verspreiding daarvan te waarborgen ; 3 . de industriebedrijven aan te moedigen om : - in hun organisatie een dienst voor energiekwesties in te stellen , indien zulks althans nog niet is gebeurd , of een beroep te doen op een adviseur van buiten het bedrijf . De functies en taken van deze diensten of personen zouden overeen kunnen komen met die welke als leidraad worden voorgesteld in de bijlage bij deze aanbeveling ; - een hoofdstuk van hun jaarverslag , indien zij gehouden zijn een dergelijk verslag op te stellen , aan hun energieverbruik te besteden , met inbegrip van de reeds getroffen of nog overwogen energiebesparingsmaatregelen en de resultaten daarvan ; 4 . op de meest passende wijze alle dienstige inlichtingen in te winnen over de resultaten van de energiebesparingen in de in punt 3 genoemde industriebedrijven ; 5 . de op het gebied van deze aanbeveling genomen maatregelen en de daarmee verkregen of daarvan verwachte gevolgen regelmatig aan de Commissie mede te delen . Gedaan te Luxemburg , 25 oktober 1977 . Voor de Raad De Voorzitter W . CLAES ( 1 ) PB nr . C 153 van 9 . 7 . 1975 , blz . 1 . ( 2 ) PB nr . C 153 van 9 . 7 . 1975 , blz . 5 . BIJLAGE Leidraad voor de functies en taken van de diensten belast met energiekwesties in industriebedrijven 1 . De met energie-aangelegenheden belaste diensten of personen kunnen zich , met inachtneming van de economische doelstellingen van het bedrijf , richten naar de volgende taakstelling : i ) Binnen het bedrijf wegen en middelen vaststellen voor de uitvoering van het door de onderneming op te stellen energiebesparingsprogramma , en met name : - er voortdurend op toezien dat elke verspilling van energie in het bedrijf wordt voorkomen ; - aanpassingen voorstellen van de industriële uitrusting en procédés waardoor een rationeler gebruik van de energie mogelijk wordt ; hiertoe moet iedere investering voor nieuwe of aanvullende uitrustingen of procédés niet alleen uit financieel oogpunt , maar ook uit het oogpunt van energieverbruik worden afgewogen ; - verbindingslijnen leggen tussen de verschillende diensten of afdelingen , alsmede met kantoorpersoneel en arbeiders , en deze begrip bijbrengen voor de doelstellingen van energiebesparing . ii ) Naar buiten toe de beroepscontacten onderhouden met de overige betrokken industriële kringen , ten einde de onderneming van de verworven ervaring te doen profiteren . 2 . Ten einde zijn taken op doeltreffende wijze te kunnen waarnemen moet de met energie-aangelegenheden belaste dienst rechtstreeks rekenschap afleggen aan de organen van zijn bedrijf met beslissingsbevoegdheid .",
  "source": "EUR LEX"
}