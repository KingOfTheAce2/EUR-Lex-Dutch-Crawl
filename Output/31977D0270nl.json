{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0270:NL:HTML\">",
  "content": "EUR-Lex - 31977D0270 - NL Avis juridique important | 31977D0270 77/270/Euratom: Besluit van de Raad van 29 maart 1977 waarbij de Commissie wordt gemachtigd tot het aangaan van Euratom-leningen ten einde een bijdrage te leveren tot de financiering van kerncentrales Publicatieblad Nr. L 088 van 06/04/1977 blz. 0009 - 0010 Bijzondere uitgave in het Grieks: Hoofdstuk 10 Deel 1 blz. 0119 Bijzondere uitgave in het Spaans: Hoofdstuk 12 Deel 3 blz. 0024 Bijzondere uitgave in het Portugees: Hoofdstuk 12 Deel 3 blz. 0024 ++++ BESLUIT VAN DE RAAD van 29 maart 1977 waarbij de Commissie wordt gemachtigd tot het aangaan van Euratom-leningen ten einde een bijdrage te leveren tot de financiering van kerncentrales ( 77/270/Euratom ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Atoomenergie , inzonderheid op de artikelen 2 , 172 en 203 , Gezien het voorstel van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comité ( 2 ) , Overwegende dat net gebruik van kernenergie een middel vormt om de al te grote afhankelijkheid van de Gemeenschap van het buitenland inzake energievoorziening te verminderen en aldus de invoervoorwaarden inzake energie te verbeteren ; Overwegende dat de toepassing van kernenergie voor de elektriciteitsproduktie in de huidige technischeconomische situatie economisch rendabel is en voordeliger uitvalt dan het gebruik van aardolieprodukten ; Overwegende dat de omstandigheid dat de investeringen voor nucleaire uitrusting groter zijn dan die voor conventionele uitrusting , gecombineerd met de lasten die ten gevolge van de stijging van de prijzen van de aardolieprodukten de exploitatiekosten van de bestaande conventionele centrales bezwaren , een ruimer beroep van de elektriciteitsproducenten op kredietverlening noodzakelijk maakt ; Overwegende dat krachtens artikel 2 , sub c ) , van het Verdrag de Gemeenschap de investeringen moet vergemakkelijken en , met name door aanmoediging van het initiatief van de ondernemingen , moet zorgen voor de verwezenlijking van de fundamentele installaties die noodzakelijk zijn voor de ontwikkeling van de kernenergie in de Gemeenschap ; dat , om bij te dragen tot de financiering van de kerncentrales , een stelsel voor het aangaan en verstrekken van leningen dient te worden ingesteld ; dat dit noodzakelijk is om de in artikel 2 , sub c ) , van het Verdrag genoemde doelstelling te verwezenlijken zonder dat in het Verdrag in de daartoe vereiste bevoegdheden is voorzien ; Overwegende dat de omvang van de kapitaalbehoeften het wenselijk maakt het financieringspotentieel op te voeren en dat de Gemeenschap op dit gebied een substantiële bijdrage blijkt te kunnen leveren ; Overwegende dat de Gemeenschap alle haar ter beschikking staande middelen moet aanwenden om de verwezenlijking van de doelstellingen die zijn vastgesteld in het kader van de nieuwe strategie voor een gemeenschappelijk energiebeleid te vergemakkelijken , BESLUIT : Artikel 1 De Commissie wordt gemachtigd om namens de Europese Gemeenschap voor Atoomenergie ( Euratom ) , binnen de grenzen van door de Raad vastgestelde bedragen , leningen aan te gaan , waarvan de opbrengst zal worden aangewend in de vorm van leningen voor de financiering van investeringsprojecten voor de industriële produktie van elektriciteit door middel van kernenergie en voor industriële installaties van de splijtstofcyclus . De Commissie gaat slechts leningen aan binnen de grenzen van de leningaanvragen die zij ontvangt . De transacties tot het aangaan van leningen en de overeenkomstige transacties tot het verstrekken van leningen luiden in dezelfde valuta en worden verricht op dezelfde voorwaarden voor terugbetaling van de hoofdsom en de betaling van interesten . De door de Gemeenschap voor de sluiting en uitvoering van elke transactie gemaakte kosten worden gedragen door de begunstigde ondernemingen . Artikel 2 Bij de onderhandelingen over de voorwaarden voor de leningen die zij aangaat , behartigt de Commissie de belangen van de Gemeenschap zo goed mogelijk , uitgaande van de situatie op de kapitaalmarkt en overeenkomstig de eisen in verband met de looptijd van de te verstrekken leningen . Artikel 3 De Commissie beslist over de toekenning van elke afzonderlijke lening . Hierbij laat zij zich in het bijzonder leiden door het beginsel dat voorkeur moet worden verleend aan de aanwending van de middelen onder zo gunstig mogelijke rentabiliteitsvoorwaarden en voor installaties van optimale grootte . Voor de leningen worden de gebruikelijke bankgaranties verstrekt . Artikel 4 De Commissie stelt de Raad en het Europese Parlement op gezette tijden in kennis van de verrichtingen in verband met ontvangsten en uitgaven die voortvloeien uit de uitvoering en de dienst van de aangegane en verstrekte Euratom-leningen . Jaarlijks voegt zij bij de raming een overzicht van het door haar gevoerde beleid inzake het aangaan van leningen . Artikel 5 De financiële controle en de controle van de rekeningen geschieden overeenkomstig het Financieel Reglement van 25 april 1973 van toepassing op de algemene begroting der Europese Gemeenschappen ( 3 ) . Gedaan te Brussel , 29 maart 1977 . Voor de Raad De Voorzitter T . BENN ( 1 ) PB nr . C 157 van 14 . 7 . 1975 , blz . 35 . ( 2 ) PB nr . C 248 van 29 . 10 . 1975 , blz . 8 . ( 3 ) PB nr . L 116 van 1 . 5 . 1973 , blz . 1 .",
  "source": "EUR LEX"
}