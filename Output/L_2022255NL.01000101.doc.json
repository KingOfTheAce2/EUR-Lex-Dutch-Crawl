{
  "url": "http://www.w3.org/1999/xhtml\">",
  "content": "L_2022255NL.01000101.xml 3.10.2022 NL Publicatieblad van de Europese Unie L 255/1 BESLUIT (EU) 2022/1664 VAN DE RAAD van 20 september 2022 betreffende de sluiting namens de Unie van de kaderovereenkomst tussen de Europese Unie en haar lidstaten, enerzijds, en Australië, anderzijds DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, Gezien het Verdrag betreffende de werking van de Europese Unie, en met name artikel 207 en artikel 212, lid 1, in samenhang met artikel 218, lid 6, punt a), en artikel 218, lid 8, tweede alinea, Gezien het gezamenlijk voorstel van de Europese Commissie en de hoge vertegenwoordiger van de Unie voor buitenlandse zaken en veiligheidsbeleid, Gezien de goedkeuring door het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2017/1546 ( 2 ) van de Raad is de kaderovereenkomst tussen de Europese Unie en haar lidstaten, enerzijds, en Australië, anderzijds (hierna “de overeenkomst” genoemd), op 7 augustus 2017 ondertekend en worden sommige van de bepalingen ervan voorlopig toegepast, overeenkomstig artikel 61 van de overeenkomst, onder voorbehoud van de inwerkingtreding van de overeenkomst. (2) Met de overeenkomst wordt gestreefd naar versterking van de samenwerking op uiteenlopende beleidsterreinen, waaronder mensenrechten, non-proliferatie van massavernietigingswapens, terrorismebestrijding, economische en handelsaangelegenheden, gezondheid, milieu, klimaatverandering, energie, onderwijs, cultuur, arbeid, rampenbeheer, visserij en maritieme aangelegenheden, vervoer, juridische samenwerking, en de bestrijding van witwassen, financiering van terrorisme, georganiseerde misdaad en corruptie. (3) De overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De kaderovereenkomst tussen de Europese Unie en haar lidstaten, enerzijds, en Australië, anderzijds, wordt namens de Unie goedgekeurd ( 3 ) . Artikel 2 De voorzitter van de Raad verrichtnamens de Unie de in artikel 61, lid 1, van de overeenkomst bedoelde kennisgeving ( 4 ) . Artikel 3 De hoge vertegenwoordiger van de Unie voor buitenlandse zaken en veiligheidsbeleid zit de in artikel 56 van de overeenkomst bedoelde Gemengde Commissie mede voor. Afhankelijk van het onderwerp worden de Unie of, al naar het geval, de Unie en de lidstaten, in de Gemengde Commissie, vertegenwoordigd. Artikel 4 Dit besluit treedt in werking op de datum waarop het wordt vastgesteld. Gedaan te Brussel, 20 september 2022. Voor de Raad De voorzitter M. BEK ( 1 ) Goedkeuring van 18 april 2018 (nog niet bekendgemaakt in het Publicatieblad). ( 2 ) Besluit (EU) 2017/1546 van 29 september 2016 betreffende de ondertekening namens de Europese Unie en de voorlopige toepassing van de kaderovereenkomst tussen de Europese Unie en haar lidstaten, enerzijds, en Australië, anderzijds ( PB L 237 van 15.9.2017, blz. 5 ). ( 3 ) De tekst van de overeenkomst is bekendgemaakt in het Publicatieblad van de Europese Unie ( PB L 237 van 15.9.2017, blz. 7 ) samen met het besluit tot ondertekening en de voorlopige toepassing daarvan. ( 4 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}