{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987D0565:NL:HTML\">",
  "content": "EUR-Lex - 31987D0565 - NL Avis juridique important | 31987D0565 87/565/EEG: Besluit van de Raad van 16 november 1987 betreffende de sluiting van het protocol tot wijziging van de GATT-Overeenkomst inzake overheidsopdrachten Publicatieblad Nr. L 345 van 09/12/1987 blz. 0024 - 0024 Bijzondere uitgave in het Fins: Hoofdstuk 11 Deel 13 blz. 0088 Bijzondere uitgave in het Zweeds: Hoofdstuk 11 Deel 13 blz. 0088 ***** BESLUIT  VAN DE RAAD van 16 november 1987 betreffende de sluiting van het Protocol tot wijziging van de GATT-Overeenkomst inzake overheidsopdrachten (87/565/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat de Gemeenschap en de andere partijen die de GATT-Overeenkomst inzake overheidsopdrachten (1) hebben ondertekend, ingevolge artikel IX, lid 6, onder b), daarvan onderhandelingen hebben gevoerd ten einde een aantal bepalingen van de Overeenkomst te verbeteren; Overwegende dat de resultaten van deze onderhandelingen voor de Gemeenschap aanvaardbaar zijn, BESLUIT: Artikel 1 Het Protocol tot wijziging van de GATT-Overeenkomst inzake overheidsopdrachten wordt namens de Europese Economische Gemeenschap goedgekeurd. De tekst van het Protocol is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is het Protocol te ondertekenen ten einde daardoor de Gemeenschap te binden. Gedaan te Brussel, 16 november 1987. Voor de Raad De Voorzitter P. SIMONSEN (1) PB nr. L 71 van 17. 3. 1980, blz. 44.",
  "source": "EUR LEX"
}