{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2762:NL:HTML\">",
  "content": "EUR-Lex - 31999R2762 - NL Avis juridique important | 31999R2762 Verordening (EG) nr. 2762/1999 van de Commissie van 22 december 1999 tot aanpassing van het maximal toegestane visserijinspanningsniveau voor sommige visserijtakken Publicatieblad Nr. L 331 van 23/12/1999 blz. 0059 - 0061 VERORDENING (EG) Nr. 2762/1999 VAN DE COMMISSIE van 22 december 1999 tot aanpassing van het maximaal toegestane visserijinspanningsniveau voor sommige visserijtakken DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2027/95 van de Raad van 15 juni 1995 tot invoering van een regeling voor het beheer van de visserijinspanning voor bepaalde vangstgebieden en visbestanden van de Gemeenschap(1), gewijzigd bij Verordening (EG) nr. 149/1999(2), inzonderheid op artikel 4, tweede streepje, Overwegende hetgeen volgt: (1) De Commissie dient overeenkomstig artikel 4, tweede streepje, van Verordening (EG) nr. 2027/95 op verzoek van een lidstaat de nodige maatregelen te nemen om ervoor te zorgen dat die lidstaat zijn quota kan exploiteren overeenkomstig de bepalingen van artikel 6, lid 2, derde alinea, van Verordening (EG) nr. 685/95 van de Raad van 27 maart 1995 betreffende het beheer van de visserijinspanningen voor bepaalde vangstgebieden en visbestanden van de Gemeenschap(3). (2) Spanje heeft bij de Commissie een verzoek ingediend om het jaarlijkse maximale visserijinspanningsniveau aan te passen, dat wil zeggen voor de visserij op demersale soorten een deel van de voor passief vistuig toegestane visserijinspanningen over te hevelen naar die voor gesleept vistuig, teneinde de vaartuigen die de Spaanse vlag voeren in de gelegenheid te stellen de quota die jaarlijks worden toegewezen uit hoofde van de gemeenschappelijke reglementering volledig te benuttigen. (3) Het gaat bij deze overheveling van visserijinspanningen enkel om een niet aan de bestaande evenwichtigheden rakende herverdeling die het mogelijk maakt de oorspronkelijk toegestane inspanningsniveaus aan de actuele situatie van de vloot aan te passen en de visserijactiviteiten te diversifiëren en te richten op andere demersale soorten. (4) De verordening dient onmiddellijk in werking te treden opdat Spanje zijn quota doelmatiger kan exploiteren. (5) De in deze verordening vervatte maatregelen zijn in overeenstemming met het advies van het Comité van beheer voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 De in de bijlage bij Verordening (EG) nr. 2027/95 voor het Koninkrijk Spanje vermelde maximaal toegestane inspanningsniveaus voor de visserij met gesleept vistuig en de visserij met passief vistuig op demersale soorten worden aangepast zoals aangegeven in de bijlage. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 december 1999. Voor de Commissie Franz FISCHLER Lid van de Commissie (1) PB L 199 van 24.8.1995, blz. 1. (2) PB L 18 van 23.1.1999, blz. 3. (3) PB L 71 van 31.3.1995, blz. 5. BIJLAGE >PIC FILE= \"L_1999331NL.006002.EPS\"> >PIC FILE= \"L_1999331NL.006101.EPS\">",
  "source": "EUR LEX"
}