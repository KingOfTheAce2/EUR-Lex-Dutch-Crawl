{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003B0405:NL:HTML\">",
  "content": "EUR-Lex - 32003B0405 - NL Avis juridique important | 32003B0405 2003/405/EG: Besluit van het Europees Parlement van 8 april 2003 over het verlenen van kwijting aan de Commissie voor het financieel beheer van het zesde, zevende en achtste Europees Ontwikkelingsfonds in het begrotingsjaar 2001 Publicatieblad Nr. L 148 van 16/06/2003 blz. 0001 - 0002 Publicatieblad Nr. 064 E van 12/03/2004 blz. 0113 - 0114 Besluit van het Europees Parlement van 8 april 2003 over het verlenen van kwijting aan de Commissie voor het financieel beheer van het zesde, zevende en achtste Europees Ontwikkelingsfonds in het begrotingsjaar 2001 (2003/405/EG) HET EUROPEES PARLEMENT, gezien de jaarrekeningen en financiële balansen van het zesde, zevende en achtste Europees Ontwikkelingsfonds betreffende het begrotingsjaar 2001 (COM(2002) 211 - C5-0190/2002), gezien het jaarlijks verslag van de Rekenkamer over de activiteiten in het kader van het zesde, zevende en achtste Europees Ontwikkelingsfonds over het begrotingsjaar 2001, en de antwoorden van de instellingen (C5-0539/2002)(1), gezien de betrouwbaarheidsverklaring voor de Europese Ontwikkelingsfondsen van de Rekenkamer (C5-0539/2002), gezien de aanbeveling van de Raad van 7 maart 2003 betreffende de aan de Commissie voor het financieel beheer van de Europese Ontwikkelingsfondsen te verlenen kwijting voor het begrotingsjaar 2001 (C5-0091/2003, C5-0092/2003, C5-0093/2003), gelet op artikel 33 van het Intern Akkoord van 20 december 1995 tussen de vertegenwoordigers van de regeringen van de lidstaten van de Europese Gemeenschap in het kader van Raad bijeen, betreffende de financiering en het beheer van de steun van de Gemeenschap in het kader van het Tweede Financieel Protocol bij de Vierde ACS-EG-Overeenkomst(2), gelet op artikel 276 van het EG-Verdrag, gelet op artikel 74 van het Financieel Reglement van 16 juni 1998(3) van toepassing op de samenwerking inzake ontwikkelingsfinanciering in het kader van de Vierde ACS-EG-Overeenkomst, gelet op artikel 93 en 93 bis, derde streepje, en Bijlage V van zijn Reglement, gezien het verslag van de Commissie begrotingscontrole en het advies van de Commissie ontwikkelingssamenwerking (A5-0072/2003), A. overwegende dat de Europese Rekenkamer in haar betrouwbaarheidsverklaring inzake de Europese Ontwikkelingsfondsen concludeert dat de jaarrekeningen over het begrotingsjaar 2001 behoudens enkele uitzonderingen een getrouw beeld geven van de ontvangsten en de uitgaven voor het begrotingsjaar en de financiële situatie aan het eind van het jaar, B. overwegende dat de conclusies van de Europese Rekenkamer over de wettigheid en regelmatigheid van de onderliggende verrichtingen gebaseerd zijn op een steekproefcontrole van verrichtingen, C. overwegende dat de Europese Rekenkamer op basis van de onderzochte stukken van oordeel is dat de in de rekeningen opgenomen ontvangsten, de aan de EOF's toegewezen bedragen en de verplichtingen en betalingen van het begrotingsjaar over het geheel genomen wettig en regelmatig zijn, 1. verleent de Commissie kwijting voor het financieel beheer van het zesde, zevende en achtste Europees Ontwikkelingsfonds voor het begrotingsjaar 2001; 2. formuleert zijn opmerkingen in bijgaande resolutie; 3. verzoekt zijn Voorzitter dit besluit en zijn resolutie met opmerkingen te doen toekomen aan de Raad, de Commissie, het Hof van Justitie, de Europese Rekenkamer en de Europese Investeringsbank, en te zorgen voor publicatie ervan in het Publicatieblad van de Europese Unie (serie L). De secretaris-generaal Julian Priestley De voorzitter Pat Cox (1) PB C 295 van 28.11.2002, blz. 289. (2) PB L 156 van 29.5.1998, blz. 108. (3) PB L 191 van 7.7.1998, blz. 53.",
  "source": "EUR LEX"
}