{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2094:NL:HTML\">",
  "content": "EUR-Lex - 31997R2094 - NL Avis juridique important | 31997R2094 Verordening(EG) Nr. 2094/97 van de Commissie van 24 oktober 1997 betreffende een inschrijving voor de vaststelling van de subsidie voor de verzending van langkorrelige gedopte rijst naar het eiland Réunion en tot intrekking van Verordening (EEG) nr. 2879/92 Publicatieblad Nr. L 292 van 25/10/1997 blz. 0014 - 0015 VERORDENING (EG) Nr. 2094/97 VAN DE COMMISSIE van 24 oktober 1997 betreffende een inschrijving voor de vaststelling van de subsidie voor de verzending van langkorrelige gedopte rijst naar het eiland Réunion en tot intrekking van Verordening (EEG) nr. 2879/92 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3072/95 van de Raad van 22 december 1995 houdende een gemeenschappelijke ordening van de rijstmarkt (1), en met name op artikel 10, lid 1, Overwegende dat bij Verordening (EEG) nr. 2692/89 van de Commissie (2) uitvoeringsbepalingen zijn vastgesteld inzake de verzending van rijst naar Réunion; Overwegende dat bij het onderzoek van de situatie inzake de voorziening van het eiland Réunion is gebleken dat er niet voldoende rijst beschikbaar is; dat, aangezien er op de markt van de Gemeenschap rijst beschikbaar is, het eiland Réunion de mogelijkheid moet worden geboden om zich op de markt van de Gemeenschap te bevoorraden; dat het, gezien de bijzondere situatie op het eiland Réunion, dienstig is om de te verzenden hoeveelheden te beperken en derhalve het bedrag van de subsidie bij openbare inschrijving vast te stellen; Overwegende dat Verordening (EEG) nr. 2879/92 van 1 oktober 1992 tot vaststelling van de subsidies voor de verzending van rijst en breukrijst naar het eiland Réunion (3), duidelijkheidshalve moet worden ingetrokken; Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 1. Er wordt een inschrijving gehouden voor de in artikel 10, lid 1, van Verordening (EG) nr. 3072/95 bedoelde subsidie voor de verzending naar het eiland Réunion van langkorrelige gedopte rijst van GN-code 1006 20 98. 2. De in lid 1 bedoelde inschrijving blijft open tot en met 25 juni 1998. Tijdens de geldigheidsduur worden wekelijkse inschrijvingen gehouden waarvoor de data voor de indiening van de offertes in het bericht van inschrijving worden vastgesteld. 3. De inschrijving wordt gehouden overeenkomstig de bepalingen van Verordening (EEG) nr. 2692/89 en de bepalingen van deze verordening. Artikel 2 Een offerte is slechts ontvankelijk indien zij betrekking heeft op een hoeveelheid van ten minste 50 ton en ten hoogste 3 000 ton. Artikel 3 De in artikel 7, lid 3, onder a), van Verordening (EEG) nr. 2692/89 bedoelde zekerheid bedraagt 20 ecu per ton. Artikel 4 De in het kader van deze inschrijving afgegeven documenten inzake de subsidie worden, voor de bepaling van de geldigheidsduur ervan, geacht te zijn afgegeven op de laatste dag van de termijn voor de indiening van de offertes. Artikel 5 De ingediende offertes moeten uiterlijk anderhalf uur nadat de in het bericht van inschrijving vastgestelde termijn voor de wekelijkse indiening van de offertes verstrijkt, door bemiddeling van de lidstaten aan de Commissie worden medegedeeld. Zij moeten volgens het in de bijlage opgenomen schema worden medegedeeld. Indien geen offertes zijn ingediend, stellen de lidstaten de Commissie hiervan in kennis binnen dezelfde termijn als in de vorige alinea is vermeld. Artikel 6 De tijdstippen die voor de indiening van de offertes zijn vastgesteld, zijn uitgedrukt in Belgische tijd. Artikel 7 1. Op grond van de ingediende offertes besluit de Commissie volgens de procedure van artikel 22 van Verordening (EG) nr. 3072/95: - een maximumsubsidie vast te stellen; - dan wel geen gevolg te geven aan de inschrijving. 2. Als een maximumsubsidie wordt vastgesteld, wordt de opdracht toegewezen aan de inschrijver(s) wiens(wier) offerte ten hoogste gelijk is aan de maximumsubsidie. Artikel 8 De termijn voor de indiening van de offertes voor de eerste deelinschrijving verstrijkt op 6 november 1997 om 10.00 uur. De uiterste datum voor de indiening van de offertes is 25 juni 1998. Artikel 9 Verordening (EEG) nr. 2879/92 wordt ingetrokken. Artikel 10 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 oktober 1997. Voor de Commissie Franz FISCHLER Lid van de Commissie (1) PB L 329 van 30. 12. 1995, blz. 18. (2) PB L 261 van 7. 9. 1989, blz. 8. (3) PB L 287 van 2. 10. 1992, blz. 10. BIJLAGE >BEGIN VAN DE GRAFIEK> >EIND VAN DE GRAFIEK>",
  "source": "EUR LEX"
}