{
  "url": "http://www.w3.org/1999/xhtml\">",
  "content": "L_2013141NL.01004801.xml 28.5.2013 NL Publicatieblad van de Europese Unie L 141/48 UITVOERINGSBESLUIT VAN DE COMMISSIE van 22 mei 2013 tot vaststelling van een model voor de nationale actieplannen voor energie-efficiëntie in het kader van Richtlijn 2012/27/EU van het Europees Parlement en de Raad (Kennisgeving geschied onder nummer C(2013) 2882) (Voor de EER relevante tekst) (2013/242/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2012/27/EU van het Europees Parlement en de Raad van 25 oktober 2012 betreffende energie-efficiëntie, tot wijziging van Richtlijnen 2009/125/EG en 2010/30/EU en houdende intrekking van de Richtlijnen 2004/8/EG en 2006/32/EG ( 1 ) , en met name artikel 24, lid 2, en bijlage XIV, Overwegende hetgeen volgt: (1) Overeenkomstig Richtlijn 2012/27/EU moet elke lidstaat uiterlijk op 30 april 2014 en daarna elke drie jaar een nationaal actieplan voor energie-efficiëntie indienen. Deze plannen omvatten maatregelen voor een significante verbetering van de energie-efficiëntie en de verwachte en/of bereikte energiebesparingen, onder andere bij de levering, het transport en de distributie van energie, en bij het eindenergieverbruik, teneinde de in artikel 3, lid 1, bedoelde nationale energie-efficiëntiestreefcijfers te halen. De nationale actieplannen voor energie-efficiëntie omvatten in elk geval de in deel 2 van bijlage XIV bij Richtlijn 2012/27/EU gespecificeerde informatie. De nationale actieplannen voor energie-efficiëntie worden aangevuld met geactualiseerde schattingen van het verwachte algemene verbruik van primaire energie in 2020 en het geschatte niveau van het verbruik van primaire energie in de sectoren die zijn aangegeven in deel 1 van bijlage XIV bij Richtlijn 2012/27/EU. (2) Overeenkomstig artikel 24, lid 2, tweede alinea, van Richtlijn 2012/27/EU verstrekt de Commissie een model als leidraad voor de nationale actieplannen voor energie-efficiëntie die overeenkomstig de in artikel 26, lid 2, van die richtlijn bedoelde raadplegingsprocedure wordt vastgesteld. Krachtens artikel 26, lid 1, van de richtlijn wordt de Commissie bijgestaan door een comité in de zin van Verordening (EU) nr. 182/2011 van het Europees Parlement en de Raad ( 2 ) en overeenkomstig artikel 26, lid 2, is artikel 4 van die verordening van toepassing. (3) De in dit besluit vervatte maatregelen houden zoveel mogelijk rekening met de besprekingen in het Comité energie-efficiëntie, HEEFT HET VOLGENDE BESLUIT VASTGESTELD: Artikel 1 Het model voor de nationale actieplannen voor energie-efficiëntie dat verplicht is op grond van artikel 24, lid 2, van en bijlage XIV bij Richtlijn 2012/27/EU, zoals opgenomen in de bijlage bij dit besluit, wordt hierbij vastgesteld. Artikel 2 Dit besluit is gericht tot de lidstaten. Gedaan te Brussel, 22 mei 2013. Voor de Commissie Günther OETTINGER Lid van de Commissie ( 1 ) PB L 315 van 14.11.2012, blz. 1 . ( 2 ) PB L 55 van 28.2.2011, blz. 13 . BIJLAGE MODEL VOOR VERPLICHTE ELEMENTEN NATIONAAL ACTIEPLAN VOOR ENERGIE-EFFICIËNTIE Voeg hier de datum van het plan in ( opmerking: het eerste plan moet op 30 april 2014 worden ingediend ) INHOUDSOPGAVE (LIJST MET VERPLICHTE ELEMENTEN) 1. Inleiding 2. Overzicht van de nationale energie-efficiëntiestreefcijfers en besparingen 2.1. Nationale energie-efficiëntiestreefcijfers voor 2020 2.2. Aanvullende energie-efficiëntiestreefcijfers 2.3. Primaire energiebesparingen 2.4. Eindenergiebesparing 3. Beleidsmaatregelen tot uitvoering van de richtlijn energie-efficiëntie (REE) 3.1. Horizontale maatregelen 3.1.1. Regelingen voor energie-efficiëntieverplichtingen en alternatieve beleidsmaatregelen (REE: artikel 7, bijlage XIV, deel 2, punt 3.2) 3.1.2. Energie-audits en energiebeheersystemen (REE: artikel 8) 3.1.3. Meteropneming en facturatie (REE: artikelen 9 tot en met 11) 3.1.4. Programma's voor consumentenvoorlichting en opleiding (REE: artikelen 12 en 17) 3.1.5. Beschikbaarheid van regelingen voor kwalificatie, accreditatie en certificering (REE: artikel 16) 3.1.6. Energiediensten (REE: artikel 18) 3.1.7. Andere energie-efficiëntiemaatregelen van horizontale aard (REE: artikelen 19 en 20) 3.2. Energie-efficiëntie van gebouwen 3.2.1. Renovatiestrategie voor gebouwen (REE: artikel 4) 3.2.2. Overige energie-efficiëntie in de bouwsector 3.3. Energie-efficiëntie van overheidsinstanties 3.3.1. Gebouwen centrale overheid (REE: artikel 5) 3.3.2. Gebouwen van andere overheidsinstanties (REE: artikel 5) 3.3.3. Aankopen door overheidsinstanties (REE: artikel 6) 3.4. Andere efficiëntiemaatregelen voor energie-eindgebruik in industrie en vervoer 3.5. Bevordering van efficiënte verwarming en koeling 3.5.1. Uitgebreide beoordeling (REE: artikel 14) 3.5.2. Andere maatregelen in verband met efficiënte verwarming en koeling (REE: artikel 14) 3.6. Omzetting, transport en distributie van energie en vraagrespons 3.6.1. Energie-efficiëntiecriteria voor de regulering van energienetten en voor elektriciteitsnettarieven (REE: artikel 15) 3.6.2. Vergemakkelijken en bevorderen vraagrespons (REE: artikel 15) 3.6.3. Energie-efficiëntie voor het ontwerp en de regulering van energienetten (REE: artikel 15) 1. Inleiding In dit model wordt de informatie gespecificeerd die de lidstaten in hun nationale actieplannen voor energie-efficiëntie (hierna „NAPEE's” genoemd) moeten verstrekken inzake maatregelen die zijn goedgekeurd of waarvan de goedkeuring gepland is en waarmee de belangrijkste onderdelen van de richtlijn energie-efficiëntie (Richtlijn 2012/27/EU, hierna „REE” genoemd), zoals vastgesteld in artikel 24, lid 2, van en bijlage XIV bij die richtlijn, ten uitvoer worden gelegd. Bijgevolg, wanneer in het model verplicht te rapporteren elementen worden aangegeven, wordt hierbij niet verwezen naar maatregelen die door de lidstaten (nog) niet zijn vastgesteld of gepland. Zoals gespecificeerd in artikel 24, lid 2, van REE wordt het model aan de lidstaten verstrekt als leidraad voor hun NAPEE's. Wanneer in de tekst van het model wordt vermeld dat in het eerste en/of het tweede NAPEE informatie moet worden verstrekt, is dit overeenkomstig de bewoordingen van REE; wanneer een dergelijke vermelding ontbreekt, moet de betrokken informatie in de eerste en alle volgende NAPEE's worden verstrekt. Dit model wordt aangevuld met de richtsnoeren inzake NAPEE's [voeg hier verwijzingen in naar het werkdocument van de diensten van de Commissie waarin nader advies wordt verstrekt]. 2. Overzicht van de nationale energie-efficiëntiestreefcijfers en besparingen 2.1. Nationale energie-efficiëntiestreefcijfers voor 2020 1. Deel het indicatieve nationale energie-efficiëntiestreefcijfer voor 2020 mee, zoals vereist overeenkomstig artikel 3, lid 1, van REE (REE: artikel 3, lid 1, en bijlage XIV, deel 2, punt 1) . 2. Geef aan wat het verwachte effect van het streefcijfer op het algemene verbruik van primaire energie in 2020 is, en leg uit hoe en op basis van welke gegevens dit is berekend (REE: artikel 3, lid 1) . 3. Geef een schatting van het primaire energieverbruik in 2020, algemeen en per sector (REE: artikel 24, lid 2, bijlage XIV, deel 2, punt 2) . 2.2. Aanvullende energie-efficiëntiestreefcijfers Maak een lijst van alle andere bestaande nationale streefcijfers op het gebied van energie-efficiëntie, ofwel gericht op de volledige economie of op specifieke sectoren (REE: bijlage XIV, deel 2, punt 1) . 2.3. Primaire energiebesparingen Geef een overzicht van de primaire energiebesparingen die zijn bereikt wanneer gerapporteerd wordt over en ramingen worden gemaakt van de verwachte besparingen voor 2020 (REE: artikel 3, lid 1, artikel 24, lid 2, en bijlage XIV, deel 2, punt 2, onder a)) . 2.4. Eindenergiebesparing 1. Geef, voor de doeleinden van Richtlijn 2006/32/EG van het Europees Parlement en de Raad ( 1 ) , in het eerste en het tweede NAPEE informatie over de bereikte eindenergiebeparingen en de voorspelde verwachtingen inzake eindenergiegebruik tegen 2016 (artikel 4, leden 1 en 2, van Richtlijn 2006/32/EG; REE: bijlage XIV, deel 2, punt 2, onder b)) . 2. Geef, voor de doeleinden van Richtlijn 2006/32/EG, in het eerste en het tweede NAPEE de meet- en/of berekeningsmethodologie die voor de berekening van de eindenergiebesparingen is gebruikt (REE: bijlage XIV, deel 2, punt 2, onder b), tweede alinea) . 3. Beleidsmaatregelen tot uitvoering van de richtlijn energie-efficiëntie (REE) 3.1. Horizontale maatregelen 3.1.1. Regelingen voor energie-efficiëntieverplichtingen en alternatieve beleidsmaatregelen (REE: artikel 7, bijlage XIV, deel 2, punt 3.2) 1) Geef informatie over de totale energiebesparingen gedurende de verplichtingsperiode om te voldoen aan het overeenkomstig artikel 7, lid 1, vastgestelde streefcijfer en, indien van toepassing, over hoe de mogelijkheden van artikel 7, leden 2 en 3, worden gebruikt ( REE: artikel 7, bijlage XIV, deel 2, punt 2, onder a) ). 2) Geef een korte beschrijving van de nationale regelingen voor energie-efficiëntieverplichtingen zoals bedoeld in artikel 7, lid 1, met inbegrip van informatie over hoe wordt gezorgd voor toezicht en controle ( REE: artikel 7, leden 1 en 6, artikel 20, lid 6, bijlage XIV, deel 2, punt 3.2. ). 3) Geef informatie over alternatieve beleidsmaatregelen die zijn goedgekeurd overeenkomstig artikel 7, lid 9, en artikel 20, lid 6, met inbegrip van informatie over hoe wordt gezorgd voor toezicht en controle, en hoe de gelijkwaardigheid hiervan wordt gegarandeerd ( REE: artikel 7, leden 9 en 10, artikel 20, lid 6, bijlage XIV, deel 2, punt 3.2 ). 4) Presenteer, indien van toepassing, gepubliceerde energiebesparingen die zijn bereikt door de uitvoering van de regeling voor energie-efficiëntieverplichtingen ( REE: artikel 7, leden 6 en 8, bijlage XIV, deel 2, punt 2, onder a) ). 5) Presenteer, indien van toepassing, gepubliceerde energiebesparingen die zijn bereikt door de uitvoering van de alternatieve beleidsmaatregelen ( REE: artikel 7, lid 10, bijlage XIV, deel 2, punt 2, onder a) ). 6) Geef details van de nationale coëfficiënten die overeenkomstig REE, bijlage IV zijn gekozen ( REE: bijlage XIV, deel 2, punt 3.2 ). 7) Geef informatie over de methoden, andere dan die welke in REE: bijlage V, punt 2, onder e), zijn vastgesteld, die gebruikt worden om rekening te houden met de levensduur van besparingen, en leg uit hoe ervoor wordt gezorgd dat dit ten minste tot dezelfde totale hoeveelheid besparingen leidt ( REE: bijlage V, punt 2, onder e) ). 3.1.2. Energie-audits en energiebeheersystemen (REE: artikel 8) Geef een overzicht van maatregelen die gepland zijn of die reeds zijn ondernomen om energie-audits en energiebeheerssystemen te bevorderen, met inbegrip van informatie over de aantallen uitgevoerde energie-audits, waarin nader wordt aangegeven hoeveel audits in grote bedrijven zijn uitgevoerd, met een indicatie van het totale aantal grote bedrijven op het grondgebied van de lidstaat en het aantal bedrijven waarop artikel 8, lid 5, van toepassing is (REE: bijlage XIV, deel 2, punt 3.3) . 3.1.3. Meteropneming en facturatie (REE: artikelen 9 tot en met 11) Geef een beschrijving van de uitgevoerde en geplande maatregelen op het gebied van meteropneming en facturatie die zijn goedgekeurd of die volgens planning worden goedgekeurd (REE: artikel 9, artikel 10, artikel 11, bijlage XIV, deel 2, punt 2, eerste zin) . 3.1.4. Programma's voor consumentenvoorlichting en opleiding (REE: artikelen 12 en 17) Geef informatie over maatregelen op het gebied van de bevordering en het vergemakkelijken van efficiënt energiegebruik door mkb's (kmo's) en huishoudens, die zijn goedgekeurd of die volgens planning worden goedgekeurd (REE: artikel 12, artikel 17, bijlage XIV, deel 2, punt 2, eerste zin) . 3.1.5. Beschikbaarheid van regelingen voor kwalificatie, accreditatie en certificering (REE: artikel 16) Geef informatie over bestaande of geplande certificerings- of accreditatieregelingen of gelijkwaardige kwalificatieregelingen (met inbegrip van, indien van toepassing, opleidingsprogramma's) voor leveranciers van energiediensten en van energie-audits, energiebeheerders en installateurs van met energie verband houdende onderdelen van gebouwen in de zin van artikel 2, lid 9, van Richtlijn 2010/31/EU van het Europees Parlement en de Raad ( 2 ) (REE: artikel 16, bijlage XIV, deel 2, punt 3.7) . 3.1.6. Energiediensten (REE: artikel 18) 1. Geef informatie over maatregelen ter bevordering van het verlenen van energiediensten, die zijn goedgekeurd of waarvan de goedkeuring is gepland. De beschrijving moet een internetlink naar de lijst van beschikbare leveranciers van energiediensten en hun kwalificaties bevatten (REE: bijlage XIV, deel 2, punt 2, eerste zin, bijlage XIV, deel 2, punt 3.8) . 2. Geef een beschrijving van de kwalitatieve toetsing van de nationale markt voor energiediensten, onder meer van de huidige situatie en de toekomstige marktontwikkelingen (REE: artikel 18, lid 1, onder e)) . 3.1.7. Andere energie-efficiëntiemaatregelen van horizontale aard (REE: artikelen 19 en 20) 1. Geef in het eerste NAPEE aan welke energie-efficiëntiemaatregelen zijn genomen om uitvoering te geven aan artikel 19 van REE. Geef met name de lijst van maatregelen die zijn genomen om al dan niet wettelijke belemmeringen voor energie-efficiëntie weg te nemen (bv. opsplitsing van prikkels in gebouwen met meerdere eigenaars, overheidsaankopen en jaarlijkse begroting, en boekhouding van overheidsinstanties) (REE: artikel 19, bijlage XIV, deel 2, punt 3.9) . 2. Geef informatie over het nationale fonds voor energie-efficiëntie (REE: artikel 20, bijlage XIV, deel 2, punt 2, eerste zin) . 3.2. Energie-efficiëntie van gebouwen 3.2.1. Renovatiestrategie voor gebouwen (REE: artikel 4) Laat weten wat de nationale langetermijnstrategie voor bouw en renovatie is (REE: artikel 4, laatste alinea) . 3.2.2. Overige energie-efficiëntie in de bouwsector Geef nadere gegevens over belangrijke verbeteringsmaatregelen op het gebied van energie-efficiëntie van gebouwen met het oog op het bereiken van de in artikel 3, lid 1, bedoelde nationale energie-efficiëntiestreefcijfers (REE: artikel 24, lid 2, bijlage XIV, deel 2, punt 2, eerste zin) . 3.3. Energie-efficiëntie van overheidsinstanties 3.3.1. Gebouwen centrale overheid (REE: artikel 5) Geef informatie over de gepubliceerde inventaris van verwarmde en gekoelde gebouwen van de centrale overheid (REE: artikel 5, lid 5, bijlage XIV, deel 2, punt 2, eerste zin) . 3.3.2. Gebouwen van andere overheidsinstanties (REE: artikel 5) 1. Geef informatie over maatregelen die zijn genomen of gepland om overheidsinstanties en publiekrechtelijke socialehuisvestingmaatschappijen te stimuleren om energie-efficiëntieplannen goed te keuren waarmee de voorbeeldfunctie van overheidsinstanties voor de energie-efficiëntie van gebouwen wordt aangetoond (REE: artikel 5, lid 7, onder a), bijlage XIV, deel 2, punt 2, eerste zin) . 2. Geef een lijst van overheidsinstanties die een energie-efficiëntieplan hebben ontwikkeld (REE: bijlage XIV, deel 2, punt 3.1) . 3.3.3. Aankopen door overheidsinstanties (REE: artikel 6) Geef informatie over de stappen die zijn genomen of gepland om ervoor te zorgen dat de centrale overheid producten, diensten en gebouwen met hoge energie-efficiëntieprestaties koopt (REE: artikel 6, lid 1) , en over maatregelen die zijn genomen of gepland om andere overheidsinstanties te stimuleren hetzelfde te doen (REE: artikel 6, lid 3, bijlage XIV, deel 2, punt 2, eerste zin) . 3.4. Andere efficiëntiemaatregelen voor energie-eindgebruik in industrie en vervoer 1. Geef nadere gegevens over belangrijke verbeteringsmaatregelen op het gebied van energie-efficiëntie in de industrie met het oog op het bereiken van de in artikel 3, lid 1, van REE bedoelde nationale energie-efficiëntiestreefcijfers (REE: artikel 24, lid 2, bijlage XIV, deel 2, punt 2, eerste zin) . 2. Geef nadere gegevens over belangrijke verbeteringsmaatregelen op het gebied van energie-efficiëntie in het passagiers- en het goederenvervoer met het oog op het bereiken van de in artikel 3, lid 1, van REE bedoelde nationale energie-efficiëntiestreefcijfers (REE: artikel 24, lid 2, bijlage XIV, deel 2, punt 2, eerste zin) . 3. Geef nadere gegevens over andere significante efficiëntiemaatregelen voor energie-eindgebruik die bijdragen tot het bereiken van de nationale energie-efficiëntiestreefcijfers die niet elders in het NAPEE zijn gerapporteerd (REE: artikel 24, lid 2, bijlage XIV, deel 2, punt 2, eerste zin) . 3.5. Bevordering van efficiënte verwarming en koeling 3.5.1. Uitgebreide beoordeling (REE: artikel 14) 1. Geef in de tweede en volgende NAPEE's een beoordeling van de behaalde vooruitgang bij de uitvoering van de uitgebreide beoordeling van het potentieel voor de toepassing van hoogrenderende warmtekrachtkoppeling en efficiënte stadsverwarming en –koeling als bedoeld in artikel 14, lid 1, (REE: artikel 14, lid 1, bijlage XIV, deel 2, punt 3.4) . 2. Geef een beschrijving van de procedure en de methodologie die gebruikt is voor de uitvoering van een kosten-batenanalyse om aan de criteria van bijlage IX bij REE te voldoen (REE: artikel 14, lid 3, bijlage IX, deel 1, laatste alinea, bijlage XIV, deel 2, punt 2, eerste zin) . 3.5.2. Andere maatregelen in verband met efficiënte verwarming en koeling (REE: artikel 14) Geef een beschrijving van de strategieën, beleidslijnen en maatregelen, met inbegrip van programma's en plannen op nationaal, regionaal en lokaal niveau om het economische potentieel van hoogrenderende warmtekrachtkoppeling en efficiënte stadsverwarming en –koeling en andere efficiënte verwarmings- en koelingssystemen te ontwikkelen, alsmede het gebruik van verwarming en koeling uit afvalwarmte en hernieuwbare energiebronnen te bevorderen (REE: artikel 14, leden 2 en 4, bijlage XIV, deel 2, punt 2, eerste zin) . 3.6. Omzetting, transport en distributie van energie en vraagrespons 3.6.1. Energie-efficiëntiecriteria voor de regulering van energienetten en voor elektriciteitsnettarieven (REE: artikel 15) 1. Beschrijf de geplande of goedgekeurde maatregelen die zorgen voor de opheffing van prikkels in de tarieven die de algehele efficiëntie van de productie, het transport, de distributie en de levering van energie, of de marktdeelname van de vraagrespons in verband met de balancerings- en nevendiensten kunnen belemmeren (REE: artikel 15, lid 4, bijlage XIV, deel 2, punt 2, eerste zin) . 2. Beschrijf geplande of goedgekeurde maatregelen om netwerkbeheerders te stimuleren de efficiëntie te verbeteren door het ontwerp en het beheer van de infrastructuur te verbeteren (REE: artikel 15, lid 4, bijlage XIV, deel 2, punt 2, eerste zin). 3. Beschrijf geplande of goedgekeurde maatregelen die ervoor moeten zorgen dat de tarieven de leveranciers in staat stellen de participatie van afnemers aan systeemefficiëntie te verhogen, met inbegrip van vraagrespons (REE: artikel 15, lid 4, bijlage XIV, deel 2, punt 2, eerste zin) . 3.6.2. Vergemakkelijken en bevorderen vraagrespons (REE: artikel 15) Geef informatie over andere maatregelen die zijn goedgekeurd of gepland om de vraagrespons mogelijk te maken en tot ontwikkeling te brengen, met inbegrip van die waarmee tarieven tot stand worden gebracht die een dynamische prijsstelling steunen (REE: bijlage XI, punt 3, bijlage XIV, deel 2, punt 3.6) . 3.6.3. Energie-efficiëntie voor het ontwerp en de regulering van energienetten (REE: artikel 15) Rapporteer over de voortgang die is gemaakt bij de beoordeling van het energie-efficiëntiepotentieel van de nationale gas- en elektriciteitsinfrastructuur, alsmede over de goedgekeurde en geplande maatregelen en investeringen voor het invoeren van kosteneffectieve verbeteringen van de energie-efficiëntie in de netwerkinfrastructuur, met een tijdschema voor de invoering ervan (REE: artikel 15, lid 2, bijlage XIV, deel2, punt 3.5) . ( 1 ) PB L 114 van 27.4.2006, blz. 64 . ( 2 ) PB L 153 van 18.6.2010, blz. 13 .",
  "source": "EUR LEX"
}