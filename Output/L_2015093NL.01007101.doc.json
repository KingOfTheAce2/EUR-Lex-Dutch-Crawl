{
  "url": "http://www.w3.org/1999/xhtml\">",
  "content": "L_2015093NL.01007101.xml 9.4.2015 NL Publicatieblad van de Europese Unie L 93/71 UITVOERINGSBESLUIT (EU) 2015/568 VAN DE COMMISSIE van 7 april 2015 tot wijziging van bijlage I bij Uitvoeringsbesluit 2012/725/EU wat de definitie van runderlactoferrine betreft (Kennisgeving geschied onder nummer C(2015) 2173) (Slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( 1 ) , en met name artikel 7, Overwegende hetgeen volgt: (1) Bij Uitvoeringsbesluit 2012/725/EU van de Commissie ( 2 ) is een vergunning voor het in de handel brengen van runderlactoferrine als nieuw voedselingrediënt verleend. (2) Bijlage I bij Uitvoeringsbesluit 2012/725/EU stelt de specificaties van runderlactoferrine vast. Die specificaties bevatten een definitie van runderlactoferrine. Die definitie moet worden gewijzigd om het toegelaten nieuwe voedselingrediënt beter te beschrijven. (3) Uitvoeringsbesluit 2012/725/EU moet daarom dienovereenkomstig worden gewijzigd. (4) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 In bijlage I van Uitvoeringsbesluit 2012/725/EU wordt de definitie van runderlactoferrine vervangen door: „Runderlactoferrine (bLF) is een natuurlijk eiwit in koemelk. Het is een ijzerbindend glycoproteïne van circa 77 kDa en bestaat uit één polypeptideketen van 689 aminozuren. bLF wordt geïsoleerd uit magere melk of kaaswei met behulp van een ionenuitwisselaar, gevolgd door ultrafiltratiestappen. Het wordt ten slotte gedroogd door vriesdroging of verstuiving en de grote poederdeeltjes worden eruit gezeefd.” . Artikel 2 Dit besluit is gericht tot Morinaga Milk Industry Co., Ltd, 33-1, Shiba 3-chome, Minato-ku, Tokyo 108-8384, Japan. Gedaan te Brussel, 7 april 2015. Voor de Commissie Vytenis ANDRIUKAITIS Lid van de Commissie ( 1 ) PB L 43 van 14.2.1997, blz. 1 . ( 2 ) Uitvoeringsbesluit 2012/725/EU van de Commissie van 22 november 2012 tot verlening van een vergunning voor het in de handel brengen van runderlactoferrine als nieuw voedselingrediënt krachtens Verordening (EG) nr. 258/97 van het Europees Parlement en de Raad (Morinaga) ( PB L 327 van 27.11.2012, blz. 46 ).",
  "source": "EUR LEX"
}