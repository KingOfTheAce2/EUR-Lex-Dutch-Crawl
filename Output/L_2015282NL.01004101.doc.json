{
  "url": "http://www.w3.org/1999/xhtml\"><!--",
  "content": "L_2015282NL.01004101.xml 28.10.2015 NL Publicatieblad van de Europese Unie L 282/41 RICHTSNOER (EU) 2015/1938 VAN DE EUROPESE CENTRALE BANK van 27 augustus 2015 tot wijziging van Richtsnoer (EU) 2015/510 van de Europese Centrale Bank betreffende de tenuitvoerlegging van het monetairbeleidskader van het Eurosysteem (ECB/2015/27) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, met name het eerste streepje van artikel 127, lid 2, Gezien de statuten van het Europees Stelsel van centrale banken en van de Europese Centrale Bank, met name het eerste streepje van artikel 3.1, artikel 9.2, artikel 12.1, artikel 14.3, artikel 18.2, en het eerste lid van artikel 20, Overwegende: (1) De verwezenlijking van een gemeenschappelijk monetair beleid vergt de vaststelling van instrumenten en procedures voor gebruik door het Eurosysteem dat bestaat uit de Europese Centrale Bank (ECB) en de nationale centrale banken van de eurogebiedlidstaten (hierna de NCB's), teneinde dat beleid in de eurogebiedlidstaten uniform toe te passen. (2) De tenuitvoerlegging van het monetairbeleidskader van het Eurosysteem moet garanderen dat een breed scala aan wederpartijen uit hoofde van uniforme criteria kan deelnemen. Deze criteria beogen de gelijke behandeling te waarborgen van wederpartijen in alle eurogebiedlidstaten en tevens te waarborgen dat wederpartijen aan bepaalde prudentiële en operationele voorschriften voldoen. (3) Gezien recente wetgevingsontwikkelingen inzake de tenuitvoerlegging van de bankenunie heeft de Raad van bestuur besloten de regels die van toepassing zijn op wederpartijen bij monetairbeleidstransacties van het Eurosysteem, aan te scherpen. (4) De Raad van bestuur heeft besloten een nieuwe categorie beleenbare niet-verhandelbare activa in het onderpandkader van het Eurosysteem op te nemen, te weten niet-verhandelbare schuldinstrumenten gedekt door beleenbare kredietvorderingen. (5) Richtsnoer ECB/2014/60 ( 1 ) moet derhalve dienovereenkomstig gewijzigd worden, HEEFT HET VOLGENDE RICHTSNOER VASTGESTELD: Artikel 1 Richtsnoer ECB/2014/60 wordt als volgt gewijzigd: 1) De titel van Richtsnoer ECB/2014/60 wordt als volgt vervangen: „Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (algemene documentatie richtsnoer) (ECB/2014/60)”. 2) In artikel 2 wordt lid 10 als volgt vervangen: „10. „bevoegde autoriteit” : een bij nationale wetgeving officieel erkende overheidsinstantie of lichaam die/dat bij nationale wetgeving gemachtigd is toezicht op instellingen uit te oefenen als onderdeel van het toezichtstelsel in de betrokken lidstaat, met inbegrip van de ECB met betrekking tot de uitoefening van de haar bij Verordening (EU) nr. 1024/2013 van de Raad ( *1 ) opgedragen taken; ( *1 ) Verordening (EU) nr. 1024/2013 van de Raad van 15 oktober 2013 waarbij aan de Europese Centrale Bank specifieke taken worden opgedragen betreffende het beleid inzake het prudentieel toezicht op kredietinstellingen ( PB L 287 van 29.10.2013, blz. 63 ).”.\" 3) In artikel 2 wordt lid 23 als volgt vervangen: „23. „binnenlands gebruik” : een in een eurogebiedlidstaat gevestigde wederpartij dient als onderpand in: a) verhandelbare activa die zijn uitgegeven en worden aangehouden in dezelfde lidstaat als die van haar eigen NCB; b) kredietvorderingen indien op de kredietvorderingsovereenkomst de wetgeving van de lidstaat van haar eigen NCB van toepassing is; c) RMBD's die in de lidstaat van haar eigen NCB gevestigde entiteiten hebben uitgegeven; d) niet-verhandelbare schuldinstrumenten gedekt door beleenbare kredietvorderingen die zijn uitgegeven en worden aangehouden in dezelfde lidstaat als die van haar eigen NCB;”. 4) In artikel 2 wordt het volgende lid 42 bis ingevoegd: „42 bis „herkapitalisatie in natura met overheidsschuldinstrumenten” : iedere verhoging van het geplaatste kapitaal van een kredietinstelling indien een betaling geheel of gedeeltelijk bestaat uit een directe plaatsing bij de kredietinstelling van staatsschuldinstrumenten of overheidsschuldinstrumenten, uitgegeven door de soevereine staat of een publiekrechtelijk lichaam dat nieuw kapitaal aan de kredietinstelling verschaft;”. 5) In artikel 2 wordt lid 70 als volgt vervangen: „70. „niet-verhandelbaar activum” : is een van de volgende activa: termijndeposito's, kredietvorderingen, RMBD's en niet-verhandelbare schuldinstrumenten gedekt door beleenbare kredietvorderingen;”. 6) In artikel 2 wordt het volgende lid 70 bis ingevoegd: „70 bis „niet-verhandelbare schuldinstrumenten gedekt door beleenbare kredietvorderingen” (hierna „DECC's”) zijn schuldinstrumenten: a) die direct of indirect zijn gedekt door kredietvorderingen die voldoen aan alle beleenbaarheidscriteria voor kredietvorderingen van het Eurosysteem overeenkomstig afdeling 1, hoofdstuk 1 van titel III, deel vier, met inachtneming van de bepalingen van artikel 107 septies; b) die een dubbele regresmogelijkheid bieden: i) op een kredietinstelling als initiator van de onderliggende kredietvorderingen, en ii) op een dynamische cover pool van onderliggende kredietvorderingen zoals bedoeld onder a); c) waarvoor geen onderverdeling van het risico bestaat;”. 7) Artikel 8, lid 3 wordt als volgt vervangen: „3.   De ECB kan op iedere werkdag van het Eurosysteem finetuningtransacties uitvoeren teneinde liquiditeitsonevenwichtigheden in de reserveperiode op te vangen. Indien de transactiedag, de afwikkelingsdatum en de einddatum geen NCB-werkdagen zijn, is de betrokken NCB niet verplicht dergelijke transacties uit te voeren.”. 8) Artikel 55 wordt als volgt vervangen: „Artikel 55 Criteria voor deelname aan monetairbeleidstransacties van het Eurosysteem Met betrekking tot monetairbeleidstransacties van het Eurosysteem staat het Eurosysteem met inachtneming van artikel 57 alleen deelname toe door instellingen die aan de volgende criteria voldoen: a) conform artikel 19.1 van de ESCB-statuten is op hen het stelsel van reserveverplichtingen van het Eurosysteem van toepassing en zijn ze niet uitgezonderd van hun verplichtingen ingevolge het stelsel van reserveverplichtingen van het Eurosysteem krachtens Verordening (EG) nr. 2531/98 en Verordening (EG) nr. 1745/2003 (ECB/2003/9); b) ze zijn een van het volgende: i) op hen is ten minste één vorm van binnen de Unie/EER geharmoniseerd, door bevoegde autoriteiten uitgeoefend toezicht van toepassing in overeenstemming met Richtlijn 2013/36/EU en Verordening (EU) nr. 575/2013; ii) overheidskredietinstellingen in de zin van artikel 123, lid 2, van het Verdrag, die onderworpen zijn aan toezicht dat vergelijkbaar is met de standaarden voor toezicht door een bevoegde autoriteit krachtens Richtlijn 2013/36/EU en Verordening (EU) nr. 575/2013; iii) instellingen waarop niet-geharmoniseerd toezicht door bevoegde autoriteiten van toepassing is, dat aan vergelijkbare normen voldoet als binnen de Unie/EER geharmoniseerd toezicht door bevoegde autoriteiten krachtens Richtlijn 2013/36/EU en Verordening (EU) nr. 575/2013, zoals bijkantoren die gevestigd zijn in eurogebiedlidstaten van instellingen die zijn opgericht buiten de EER; c) ze zijn financieel gezond in de zin van artikel 55 bis; d) ze voldoen aan alle operationele criteria die zijn vastgelegd in de door de eigen NCB of de ECB toegepaste contracten of reglementen met betrekking tot het specifieke instrument of de specifieke transactie.”. 9) Het volgende artikel 55 bis wordt toegevoegd: „Artikel 55 bis Beoordeling van de financiële soliditeit van instellingen 1.   Bij de beoordeling van de financiële soliditeit van individuele instellingen binnen het kader van dit artikel kan het Eurosysteem rekening houden met de volgende prudentiële informatie: a) kwartaalinformatie over kapitaal-, hefboom- en liquiditeitsratio's gerapporteerd krachtens Verordening (EU) nr. 575/2013 op een individuele en geconsolideerde basis in overeenstemming met de toezichtvereisten, of b) indien van toepassing, prudentiële informatie van een standaard die vergelijkbaar is met de onder a) genoemde informatie. 2.   Indien dergelijke prudentiële informatie door de toezichthouder van de instelling niet ter beschikking wordt gesteld aan de eigen NCB van de instelling en de ECB, kan de eigen NCB of de ECB van de instelling verlangen dergelijke informatie ter beschikking te stellen. Als deze informatie rechtstreeks wordt verstrekt door een instelling, verstrekt de instelling ook een door de relevante toezichthouder opgestelde beoordeling van deze informatie. Een aanvullende certificering van een externe accountant kan ook worden vereist. 3.   Bijkantoren verstrekken informatie over kapitaal-, hefboom- en liquiditeitsratio's overeenkomstig Verordening (EU) nr. 575/2013 of, indien van toepassing, informatie van vergelijkbare standaard ten aanzien van de instelling waartoe het bijkantoor behoort, op een individuele en geconsolideerde basis overeenkomstig de toezichtvereisten. 4.   Aangaande de beoordeling van de financiële soliditeit van instellingen waarop herkapitalisatie in natura met overheidsschuldinstrumenten van toepassing was, kan het Eurosysteem rekening houden met de methoden gebruikt voor en de rol van dergelijke herkapitalisaties in natura, met inbegrip van het type en liquiditeit van die instrumenten en de markttoegang van de emittent van die instrumenten om naleving van de uit hoofde van Verordening (EU) nr. 575/2013 gerapporteerde kapitaalratio's te waarborgen. 5.   Vehikels voor activabeheer voortvloeiend uit een afwikkelingsmaatregel in de vorm van de toepassing van een instrument van afsplitsing van activa, overeenkomstig artikel 26 van Verordening (EU) nr. 806/2014 van het Europees Parlement en de Raad ( *2 ) of nationale wetgeving ter uitvoering van artikel 42 van Richtlijn 2014/59/EU van het Europees Parlement en de Raad ( *3 ) , komen niet in aanmerking voor toegang tot monetairbeleidstransacties. ( *2 ) Verordening (EU) nr. 806/2014 van het Europees Parlement en de Raad van 15 juli 2014 tot vaststelling van eenvormige regels en een eenvormige procedure voor de afwikkeling van kredietinstellingen en bepaalde beleggingsondernemingen in het kader van een gemeenschappelijk afwikkelingsmechanisme en een gemeenschappelijk afwikkelingsfonds en tot wijziging van Verordening (EU) nr. 1093/2010 ( PB L 225 van 30.7.2014, blz. 1 ).\" ( *3 ) Richtlijn 2014/59/EU van het Europees Parlement en de Raad van 15 mei 2014 betreffende de totstandbrenging van een kader voor het herstel en de afwikkeling van kredietinstellingen en beleggingsondernemingen en tot wijziging van Richtlijn 82/891/EEG van de Raad en de Richtlijnen 2001/24/EG, 2002/47/EG, 2004/25/EG, 2005/56/EG, 2007/36/EG, 2011/35/EU, 2012/30/EU en 2013/36/EU en de Verordeningen (EU) nr. 1093/2010 en (EU) nr. 648/2012 van het Europees Parlement en de Raad ( PB L 173 van 12.6.2014, blz. 190 ).”.\" 10) Artikel 96, lid 3 wordt als volgt vervangen: „3.   Ten aanzien van debiteuren of garanten die multilaterale ontwikkelingsbanken of internationale organisaties zijn, gelden de regels van respectievelijk lid 1 en lid 2 niet en deze komen dus in aanmerking ongeacht hun plaats van vestiging.”. 11) Artikel 99 wordt als volgt vervangen: „Artikel 99 Aanvullende juridische vereisten voor kredietvorderingen 1.   Om te waarborgen dat een geldig zekerheidsrecht wordt gevestigd op kredietvorderingen en de kredietvordering vlot te gelde kan worden gemaakt bij verzuim van een wederpartij, moet aan additionele juridische vereisten worden voldaan. Deze juridische vereisten hebben betrekking op: a) controle of de kredietvorderingen daadwerkelijk bestaan; b) geldigheid van de overeenkomst voor de mobilisatie van kredietvorderingen; c) volledige werking van de mobilisatie ten overstaan van derden; d) geen beperkingen met betrekking tot de mobilisatie en de tegeldemaking van kredietvorderingen; e) geen beperkingen in verband met bankgeheim en vertrouwelijkheid. 2.   Deze juridische vereisten worden uiteengezet in de artikelen 100 tot en met 105. Nadere details over de kenmerken van de nationale jurisdicties worden gegeven in de betreffende nationale documentatie van de NCB's.”. 12) In hoofdstuk 1 van titel III van deel vier wordt de volgende afdeling toegevoegd: „Afdeling 4 Beleenbaarheidscriteria voor DECC's Artikel 107 bis Beleenbaar type activum 1.   Het beleenbaar type activum is een schuldinstrument volgens de definitie van DECC's overeenkomstig artikel 2, lid 70 bis. 2.   DECC's hebben een vaste onvoorwaardelijke hoofdsom en een couponstructuur die voldoet aan de in artikel 63 genoemde criteria. De cover pool bevat uitsluitend kredietvorderingen waarvoor: a) een specifiek sjabloon voor leningsgewijze gegevens van DECC's, of b) een sjabloon voor leningsgewijze gegevens van effecten op onderpand van activa (ABS) overeenkomstig artikel 73 beschikbaar is. 3.   De onderliggende kredietvorderingen betreffen de vorderingen die zijn toegekend aan debiteuren die gevestigd zijn in een eurogebiedlidstaat. De initiator is een Eurosysteemwederpartij, gevestigd in een eurogebiedlidstaat en de emittent heeft de kredietvordering van de initiator verkregen. 4.   De emittent van de DECC is een lege financiële instelling (SVP), gevestigd in een eurogebiedlidstaat. Partijen bij de transactie, niet zijnde de emittent, de debiteuren van de onderliggende kredietvorderingen en de initiator, zijn in de EER gevestigd. 5.   DECC's luiden in euro of in een van de voormalige munteenheden van de eurogebiedlidstaten. 6.   Na een positieve beoordeling keurt het Eurosysteem de DECC-structuur goed als beleenbaar Eurosysteemonderpand. 7.   Het recht van het rechtsgebied waar de emittent is gevestigd, is van toepassing op de DECC, de initiator, de debiteuren, en indien van toepassing, de garanten van de onderliggende kredietvorderingen, de overeenkomsten betreffende de onderliggende kredietvorderingen en enige overeenkomst ter waarborging van de directe of indirecte overdracht van de onderliggende kredietvordering van de initiator aan de emittent. 8.   DECC's voldoen aan de vereisten van de plaats van uitgifte en de afwikkelingsprocedures zoals bedoeld in artikel 66 en 67. Artikel 107 ter Niet-achterstelling met betrekking tot DECC's DECC's genereren geen rechten op de hoofdsom en/of de interest die zijn achtergesteld aan rechten van houders van andere schuldinstrumenten van dezelfde emittent. Artikel 107 quater Kredietkwaliteitsvereisten DECC's voldoen aan de kredietkwaliteitsvereisten van het Eurosysteem zoals vastgelegd in afdeling 3 van hoofdstuk 2 van titel III van dit deel vier. Artikel 107 quinquies Verwerving van de onderliggende kredietvorderingen door de emittent De emittent verwerft de pool van onderliggende kredietvorderingen van de initiator op een wijze die het Eurosysteem als een „echte verkoop” of equivalent aan een „echte verkoop” beschouwt, die ten overstaan van iedere derde afdwingbaar is en door de initiator noch diens schuldeisers kan worden aangetast, hetgeen ook geldt in geval van een faillissement van de initiator. Artikel 107 sexies Transparantievereisten voor DECC's 1.   DECC's voldoen aan transparantievereisten op het niveau van de structuur van de DECC's en op het niveau van de onderliggende individuele kredietvorderingen. 2.   Op het niveau van de structuur van DECC's wordt gedetailleerde informatie betreffende de belangrijkste DECC's-transactiegegevens zoals identificatie van de partijen bij de transactie, een samenvatting van de belangrijkste structurele kenmerken van de DECC's, een korte beschrijving van onderpand en de voorwaarden van DECC's openbaar gemaakt. Het Eurosysteem kan in de loop van het beoordelingsproces iedere noodzakelijk geachte transactiedocumentatie en juridisch advies eisen van iedere relevant geachte derde, met inbegrip van, maar niet beperkt tot de emittent en/of de initiator. 3.   Op het niveau van de onderliggende individuele kredietvorderingen worden alomvattende en gestandaardiseerde leningsgewijze gegevens inzake de pool van onderliggende kredietvorderingen ter beschikking gesteld, overeenkomstig de procedures als bepaald in bijlage VIII, met uitzondering van de rapportagefrequentie en de overgangsperiode. Opdat DECC's beleenbaar kunnen zijn, moeten alle onderliggende kredietvorderingen homogeen zijn, d.w.z. het moet mogelijk zijn ze middels één sjabloon voor leningsgewijze gegevens te rapporteren. Het Eurosysteem kan na beoordeling van de relevante gegevens bepalen dat een DECC niet homogeen is. 4.   Leningsgewijze gegevens worden ten minste maandelijks gerapporteerd, zulks niet later dan één maand na de sluitingsdatum. De sluitingsdatum voor de rapportage van leningsgewijze gegevens is de laatste kalenderdag van de maand. De DECC is niet langer beleenbaar indien leningsgewijze gegevens niet worden gerapporteerd of bijgewerkt binnen één maand volgende op de sluitingsdatum. 5.   De gegevenskwaliteitsvereisten voor ABS zijn van toepassing op DECC's, met inbegrip van het specifieke DECC-sjabloon voor leningsgewijze gegevens. Op een DECC wordt geen overgangsperiode toegepast om de minimaal aanvaardbare score van de kwaliteit van leningsgewijze gegevens te verwezenlijken. 6.   Bij de beleenbaarheidsbeoordeling houdt het Eurosysteem rekening met: a) niet-ingediende verplichte gegevens, en b) hoe vaak specifieke velden geen zinvolle leningsgewijze gegevens bevatten. Artikel 107 septies Typen beleenbare onderliggende kredietvorderingen 1.   Iedere onderliggende kredietvordering voldoet aan de beleenbaarheidscriteria voor kredietvorderingen genoemd in afdeling 1, hoofdstuk 1 van titel III van deel vier, met inachtneming van de in dit artikel opgenomen wijzigingen. 2.   Om te waarborgen dat een geldig zekerheidsrecht wordt gevestigd op onderliggende kredietvorderingen, waardoor de emittent en de houders van de DECC's deze vorderingen vlot te gelde kunnen maken in geval van verzuim van de initiator, wordt voldaan aan de volgende aanvullende juridische vereisten, zoals gespecificeerd in de leden 3 tot en met 9: a) controle of de onderliggende kredietvorderingen daadwerkelijk bestaan; b) geldigheid van de overeenkomst voor de mobilisatie van onderliggende kredietvorderingen; c) volledige werking van mobilisatie ten overstaan van derden; d) geen beperkingen op de overdracht van de onderliggende kredietvordering; e) geen beperkingen op de tegeldemaking van de onderliggende kredietvordering; f) geen beperkingen in verband met bankgeheim en vertrouwelijkheid. Nadere details over de specifieke kenmerken van de nationale jurisdicties worden gegeven in de betreffende nationale documentatie van de NCB's. 3.   De NCB van het land waar de initiator is gevestigd, of toezichthouders of externe accountants, voeren een eenmalige controle uit betreffende de deugdelijkheid van de procedures die de initiator heeft gebruikt om de informatie over de onderliggende kredietvorderingen aan het Eurosysteem te verstrekken. 4.   De NCB van het land waar de initiator is gevestigd, neemt ten minste alle volgende maatregelen om te controleren of de onderliggende kredietvorderingen daadwerkelijk bestaan: a) ten minste op kwartaalbasis ontvangt zij schriftelijke bevestiging van de initiator, waarin de initiator bevestigt dat: i) de onderliggende kredietvordering daadwerkelijk bestaat: deze bevestiging kan worden vervangen door vergelijkende controles van in centrale kredietregisters aangehouden gegevens, indien aanwezig; ii) de onderliggende kredietvorderingen voldoen aan de beleenbaarheidscriteria van het Eurosysteem; iii) de onderliggende kredietvorderingen niet tegelijkertijd worden gebruikt als onderpand ten gunste van een derde partij en dat de initiator dergelijke onderliggende kredietvorderingen niet als onderpand mobiliseert ten gunste van het Eurosysteem of een derde partij; iv) de initiator toezegt niet later dan gedurende de eerstvolgende werkdag elke gebeurtenis aan de betreffende NCB te zullen mededelen, die een substantiële invloed heeft op de waarde van het onderpand van de onderliggende kredietvorderingen, met name vroege, gedeeltelijke of volledige aflossingen, neerwaarts bijgestelde ratings en substantiële wijzigingen in de voorwaarden van de onderliggende kredietvordering; b) de NCB van het land waar de initiator is gevestigd, dan wel de betrokken centrale kredietregisters, bevoegde bankentoezichtautoriteiten of externe accountants voeren steekproefcontroles uit met betrekking tot de kwaliteit en accuraatheid van de schriftelijke bevestiging van de initiatoren, zulks door middel van verkregen fysieke documentatie of bezoeken ter plekke. De ten aanzien van iedere onderliggende kredietvordering gecontroleerde informatie bestrijkt minimaal de eigenschappen die bepalend zijn voor het bestaan en de beleenbaarheid van onderliggende kredietvorderingen. Voor initiatoren met door het ECAF goedgekeurde op interne ratings gebaseerde systemen (IRB-systemen) worden aanvullende controles uitgeoefend ten aanzien van de kredietkwaliteitsbeoordeling van onderliggende kredietvorderingen, hetgeen controles van de kans op verzuim behelst met betrekking tot debiteuren van kredietvorderingen die onderpand vormen voor DECC's die worden gebruikt als onderpand in Eurosysteemkrediettransacties; c) inzake controles die worden uitgevoerd in overeenstemming met artikel 107 septies, lid 3, of lid 4, onder a) of b), door de NCB van het land waar de initiator is gevestigd, toezichthouders, externe accountants of centrale kredietregisters, worden zij gemachtigd om deze controles te verrichten, zo nodig contractueel of in overeenstemming met de toepasselijke nationale vereisten. 5.   De overeenkomst voor de overdracht of mobilisatie van de onderliggende kredietvordering aan de emittent in de vorm van een overdracht, cessie of pandrecht geldt uit hoofde van het toepasselijke nationale recht tussen de emittent en de initiator en/of de verkrijger/cessionaris/pandnemer, naargelang van het geval. Alle juridische formaliteiten die noodzakelijk zijn voor de geldigheid van de overeenkomst en de geldige directe of indirecte overdracht van de onderliggende kredietvorderingen als onderpand, worden vervuld door de initiator en/of de verkrijger, naargelang van het geval. Met betrekking tot de mededeling aan de schuldenaar geldt, afhankelijk van het toepasselijke nationale recht, het volgende: a) een mededeling aan de schuldenaar of openbare registratie kan in voorkomende gevallen noodzakelijk zijn: i) bij de overdracht (direct of indirect) van de onderliggende kredietvordering aan de emittent, of ii) indien wederpartijen DECC's naar de eigen NCB mobiliseren als onderpand ter garantie van volledige werking van een dergelijke overdracht of mobilisatie ten overstaan van derden, en met name iii) ter verzekering van de voorrang van het zekerheidsbelang van de emittent (met betrekking tot de onderliggende kredietvorderingen) en/of het zekerheidsbelang van de eigen NCB (met betrekking tot de DECC's als onderpand) ten overstaan van de overige schuldeisers. In dergelijke gevallen wordt aan deze mededelings- of registratievereisten voldaan: i) voorafgaande aan of ten tijde van de daadwerkelijke (directe of indirecte) overdracht van de onderliggende kredietvordering aan de emittent, of ii) wanneer de wederpartijen de DECC's als onderpand naar de eigen NCB mobiliseren; b) indien ex-ante mededeling aan de schuldenaar of openbare registratie overeenkomstig punt a) niet vereist is, zoals uiteengezet in de toepasselijke nationale documentatie, vindt ex-post mededeling aan de schuldenaar plaats. Ex-post mededeling aan de schuldenaar betekent dat de schuldenaar, zoals uiteengezet in de nationale documentatie, onmiddellijk na een geval van verzuim, of een soortgelijke kredietgebeurtenis, zoals nader uiteengezet in de nationale documentatie, in kennis wordt gesteld van de overdracht of mobilisatie van de onderliggende kredietvorderingen. c) punten a) en b) zijn minimumvereisten. Het Eurosysteem kan bepalen dat ex-ante mededeling of registratie ook in andere dan de bovenstaande gevallen vereist is, inclusief voor instrumenten aan toonder. 6.   Onderliggende kredietvorderingen zijn volledig overdraagbaar en kunnen zonder beperking worden overgedragen aan de emittent. In de onderliggende kredietvorderingsovereenkomst, of andere contractuele regelingen tussen de initiator en de schuldenaar, is de overdracht van onderpand niet beperkt. In de onderliggende kredietvorderingsovereenkomst of andere contractuele regelingen tussen de initiator en de schuldenaar is het te gelde maken van de onderliggende kredietvordering niet beperkt, waaronder formele of temporele beperkingen of andere vereisten met betrekking tot tegeldemaking, zodat het Eurosysteem het DECC-onderpand kan uitwinnen. 7.   Onverminderd lid 6 worden de bepalingen die de cessie beperken van aandelen in syndicaatsleningen aan banken, financiële instellingen en entiteiten die regelmatig betrokken zijn bij of opgericht zijn ten behoeve van het creëren, aankopen of investeren in leningen, effecten of andere financiële activa, niet beschouwd als een beperking ten aanzien van de tegeldemaking van de onderliggende kredietvordering. 8.   Onverminderd leden 6 en 7 wordt een facilitair agent voor de inning en distributie van betalingen en het beheer van de lening niet beschouwd als een beperking van de overdracht en tegeldemaking van een aandeel in een syndicaatslening, op voorwaarde dat: a) de facilitair agent een kredietinstelling is die is gevestigd in een lidstaat, en b) de dienstverleningsrelatie tussen het betreffende syndicaatslid en de facilitair agent overgedragen kan worden samen met of als onderdeel van het aandeel in de syndicaatslening. 9.   De initiator en de schuldenaar zijn contractueel overeengekomen dat de debiteur onvoorwaardelijk instemt met de openbaarmaking door de initiator, emittent en wederpartij, die de DECC mobiliseren naar het Eurosysteem, van gegevens met betrekking tot die onderliggende kredietvordering en de debiteur die de relevante NCB vereist om te waarborgen dat een geldig zekerheidsrecht wordt gevestigd op onderliggende kredietvorderingen en om te waarborgen dat de onderliggende kredietvorderingen vlot te gelde kunnen worden gemaakt ingeval van verzuim van de initiator/emittent.”. 13) In hoofdstuk 2 van titel III van deel vier wordt de volgende afdeling toegevoegd: „Afdeling 3 Kredietkwaliteitsvereisten van het Eurosysteem voor DECC's Artikel 112 bis Kredietkwaliteitsvereisten van het Eurosysteem voor DECC's 1.   Van DECC's wordt niet verlangd dat zij beoordeeld worden door een van de vier kredietbeoordelingsbronnen die het Eurosysteem overeenkomstig de algemene aanvaardingscriteria in titel V van deel vier heeft aanvaard. 2.   Iedere onderliggende kredietvordering in de cover pool van DECC's heeft een kredietbeoordeling die is uitgevoerd door een van de vier kredietbeoordelingsbronnen die het Eurosysteem overeenkomstig de algemene aanvaardingscriteria in titel V van deel vier heeft aanvaard. Het gebruikte kredietbeoordelingssysteem of de gebruikte kredietbeoordelingsbron is bovendien identiek aan het door de initiator overeenkomstig artikel 110 geselecteerde systeem of de geselecteerde bron. De in afdeling 1 vastgelegde regels inzake de kredietkwaliteitsvereisten van het Eurosysteem voor de onderliggende kredietvorderingen zijn van toepassing. 3.   De kredietkwaliteit van iedere onderliggende kredietvordering in de cover pool van DECC's wordt beoordeeld op basis van de kredietkwaliteit van de debiteur of garant die minimaal voldoen aan kredietkwaliteitscategorie 3, zoals vastgelegd in de geharmoniseerde Eurosysteemratingschaal.”. 14) In hoofdstuk 2 van titel VI van deel vier wordt het volgende artikel toegevoegd: „Artikel 133 bis Instelling van risicobeheersingsmaatregelen voor DECC's Op iedere onderliggende kredietvordering in de cover pool is op individueel niveau een surpluspercentage van toepassing volgens de regels zoals bedoeld in artikel 131. De totale waarde van de onderliggende kredietvorderingen in de cover pool is na de toepassing van het surpluspercentage steeds gelijk aan of hoger dan de waarde van de uitstaande hoofdsom van de DECC. De waarde van de DECC is nihil indien de totale waarde lager uitvalt dan de in de vorige zin vermelde drempel.”. 15) In titel VIII van deel vier wordt artikel 138 bis toegevoegd: „Artikel 138 bis Gebruik van schuldinstrumenten in verband met herkapitalisatie in natura met overheidsschuldinstrumenten Overheidsschuldinstrumenten gebruikt bij een herkapitalisatie in natura van een wederpartij mogen alleen als onderpand gebruikt worden door die wederpartij of een andere wederpartij die „nauwe banden” onderhoudt met die wederpartij, zoals bepaald in artikel 138, lid 2, indien het Eurosysteem het markttoegangsniveau van hun emittent als adequaat beschouwt, mede rekening houdend met de rol van dergelijke instrumenten bij de herkapitalisatie.”. 16) Artikel 148 wordt als volgt vervangen: „Artikel 148 Algemene beginselen 1.   Wederpartijen mogen voor het verwerken van alle typen Eurosysteemkrediettransacties in het hele eurogebied beleenbare activa grensoverschrijdend gebruiken. 2.   Wederpartijen mogen beleenbare activa, met uitzondering van DECC's en termijndeposito's, voor grensoverschrijdend gebruik als volgt mobiliseren: a) verhandelbare activa worden gemobiliseerd middels: i) in aanmerking komende koppelingen tussen EER-SSS'en die krachtens het Gebruikersbeoordelingskader van het Eurosysteem („Eurosystem User Assessment Framework”) positief beoordeeld werden; ii) toepasselijke CCBM-procedures; iii) in aanmerking komende koppelingen in combinatie met de CCBM, en b) kredietvorderingen en RMBD's worden overeenkomstig de toepasselijke CCBM-procedures gemobiliseerd aangezien zij niet middels SSS'en overgedragen kunnen worden. 3.   Verhandelbare activa kunnen gebruikt worden middels een NCB-rekening bij een SSS dat in een ander land is gevestigd dan de betrokken NCB, zulks indien het Eurosysteem het gebruik van een dergelijke rekening goedgekeurd heeft. 4.   De Nederlandsche Bank kan haar rekening bij Euroclear Bank gebruiken om onderpandtransacties af te wikkelen met de in die ICSD uitgegeven Eurobonds. De Banc Ceannais na hÉireann/Central Bank of Ireland kan een dergelijke rekening bij Euroclear Bank openen. Deze rekening kan gebruikt worden voor alle bij Euroclear Bank aangehouden beleenbare activa, bijvoorbeeld voor via in aanmerking komende koppelingen aan Euroclear Bank overgedragen beleenbare activa. 5.   Wederpartijen voeren de overdracht van beleenbare activa uit via hun effectenafwikkelingsrekeningen bij een SSS dat krachtens het Gebruikersbeoordelingskader van het Eurosysteem („Eurosystem User Assessment Framework”) positief beoordeeld werd. 6.   Een wederpartij zonder een effectenrekening bij een NCB of een effectenafwikkelingsrekening bij een SSS dat krachtens het Gebruikersbeoordelingskader van het Eurosysteem („Eurosystem User Assessment Framework”) positief beoordeeld werd, mag de transacties via de effectenafwikkelingsrekening of de effectenrekening van een correspondent-kredietinstelling afwikkelen.”. 17) Artikel 158 wordt als volgt vervangen: „Artikel 158 Discretionaire maatregelen uit overwegingen van prudentieel handelen of in gevallen van verzuim 1.   Uit overwegingen van prudentieel handelen kan het Eurosysteem enige van de volgende maatregelen treffen: a) schorst of beperkt de toegang van de wederpartij tot monetairbeleidstransacties van het Eurosysteem of sluit die toegang uit, zulks krachtens door de eigen NCB of de ECB gehanteerde contracten of reglementen; b) verwerpt, beperkt het gebruik van activa die zijn gemobiliseerd als onderpand in Eurosysteemkrediettransacties door een bepaalde wederpartij, of past aanvullende surpluspercentages daarop toe, zulks op basis van enige informatie die het Eurosysteem relevant acht, met name indien de kredietkwaliteit van de wederpartij een hoge correlatie vertoont met de kredietkwaliteit van de activa die zijn gemobiliseerd als onderpand. 2.   Voor wederpartijen die onder toezicht staan zoals bedoeld in artikel 55, onder b), i), maar niet voldoen aan de eigenvermogensvereisten vastgelegd in Verordening (EU) nr. 575/2013, op individuele en/of geconsolideerde basis, in overeenstemming met de toezichtvereisten, en wederpartijen die onder vergelijkbaar toezicht staan zoals bedoeld in artikel 55, onder b), iii), maar niet aan de voorwaarden voldoen die vergelijkbaar zijn met eigenvermogensvereisten vastgelegd in Verordening (EU) nr. 575/2013, op individuele en/of geconsolideerde basis, wordt toegang tot monetairbeleidstransacties van het Eurosysteem uit overwegingen van prudentieel handelen geschorst, beperkt of uitgesloten. Indien het Eurosysteem bepaalt dat door middel van door de Raad van bestuur vastgestelde adequate en tijdige herkapitalisatiemaatregelen naleving kan worden hersteld, wordt een uitzondering gemaakt. 3.   In het kader van de beoordeling van de financiële soliditeit van een wederpartij krachtens artikel 55, onder c), en onverminderd andere discretionaire maatregelen, kan het Eurosysteem uit overwegingen van prudentieel handelen de toegang van de volgende wederpartijen tot monetairbeleidstransacties van het Eurosysteem schorsen, beperken of uitsluiten: a) wederpartijen waarvoor geen informatie betreffende kapitaalratio's krachtens Verordening (EU) nr. 575/2013 tijdig en ten laatste binnen 14 weken, te rekenen vanaf het einde van het relevante kwartaal, ter beschikking is gesteld aan de relevante NCB en de ECB; b) wederpartijen die krachtens Verordening (EU) nr. 575/2013 geen kapitaalratio's moeten rapporteren, maar waarvoor geen informatie van een vergelijkbare standaard, zoals bedoeld in artikel 55, onder b), iii), aan de relevante NCB en de ECB tijdig, en ten laatste binnen 14 weken, te rekenen vanaf het einde van het relevante kwartaal, ter beschikking is gesteld. Indien toegang tot monetairbeleidstransacties van het Eurosysteem is geschorst, beperkt of uitgesloten, kan de toegang worden hersteld zodra de relevante informatie ter beschikking is gesteld aan de relevante NCB en de ECB en het Eurosysteem vaststelt dat de wederpartij voldoet aan het criterium van financiële stabiliteit krachtens artikel 55, onder c). 4.   Onverminderd andere discretionaire maatregelen beperkt het Eurosysteem uit overwegingen van prudentieel handelen toegang tot monetairbeleidstransacties van het Eurosysteem door wederpartijen die volgens de relevante autoriteiten „falen of waarschijnlijk zullen falen” op basis van de voorwaarden die zijn neergelegd in artikel 18, lid 4, onder a) tot en met d), van Verordening (EU) nr. 806/2014 of nationale wetgeving die artikel 32, lid 4, onder a) tot en met d), van Richtlijn 2014/59/EU implementeert. De beperking is evenredig met het toegangsniveau tot Eurosysteemkrediettransacties, zoals bestaand op het moment dat de wederpartijen worden geacht te „falen of waarschijnlijk zullen falen”. 5.   In aanvulling op de beperking van de toegang tot monetairbeleidstransacties van het Eurosysteem krachtens lid 4, kan het Eurosysteem uit overwegingen van prudentieel handelen voor wederpartijen de toegang tot monetairbeleidstransacties van het Eurosysteem schorsen, verder beperken of uitsluiten, wanneer zij worden geacht te „falen of waarschijnlijk zullen falen” zoals bepaald in lid 4, en voldoen aan enige van het volgende: a) de afwikkelingsautoriteit past op hen geen afwikkelingsmaatregel toe, aangezien er een redelijke kans bestaat dat een alternatieve maatregel van de particuliere sector of een toezichtmaatregel, zoals bedoeld in artikel 18, lid 1 onder b), van Verordening (EU) nr. 806/2014 en nationale wetgeving die artikel 32, lid 1, onder b), van Richtlijn 2014/59/EU implementeert, binnen een redelijk tijdsbestek het falen van de instelling zou voorkomen, zulks gezien de ontwikkeling van de alternatieve maatregel van de particuliere sector of de toezichtmaatregel; b) krachtens een beoordeling blijkt dat ze voldoen aan de voorwaarden voor afwikkeling krachtens artikel 18, lid 1, van Verordening (EU) nr. 806/2014 of nationale wetgeving die artikel 32, lid 1, van Richtlijn 2014/59/EU implementeert, gezien de ontwikkeling van de afwikkelingsmaatregel; c) zij resulteren uit een afwikkelingsmaatregel zoals bepaald in artikel 3, lid 10, van Verordening (EU) nr. 806/2014 en nationale wetgeving die artikel 2, lid 40, van Richtlijn 2014/59/EU implementeert, of uit een alternatieve maatregel van de particuliere sector of toezichtmaatregel zoals bedoeld in artikel 18, lid 1, onder b), van Verordening (EU) nr. 806/2014 en nationale wetgeving die artikel 32, lid 1, onder b), van Richtlijn 2014/59/EU implementeert. 6.   Wederpartijen die werden geacht te „falen of waarschijnlijk te zullen falen” maar waarvoor geen afwikkelingsmaatregel voorzien is en waarvoor geen redelijke kans bestaat dat een alternatieve maatregel van de particuliere sector, of een toezichtmaatregel, het falen van de instelling binnen redelijk tijdsbestek kan voorkomen, zoals bedoeld in artikel 18, lid 1, onder b), van Verordening (EU) nr. 806/2014 en nationale wetgeving die artikel 32, lid 1, onder b), van Richtlijn 2014/59/EU implementeert, worden, naast beperking van toegang tot monetairbeleidstransacties van het Eurosysteem krachtens lid 4, door het Eurosysteem uit overwegingen van prudentieel handelen geschorst, verder beperkt in of uitgesloten van toegang tot monetairbeleidstransacties van het Eurosysteem. 7.   Indien een discretionaire maatregel is gebaseerd op prudentiële informatie, gebruikt het Eurosysteem die door de toezichthouders of wederpartijen verstrekte informatie uitsluitend voor zover noodzakelijk voor de vervulling van de taken van het Eurosysteem ten aanzien van de uitvoering van het monetaire beleid. 8.   Indien wederpartijen uit hoofde van door het Eurosysteem toegepaste contracten of reglementen in verzuim zijn, kan het Eurosysteem hun toegang tot monetairbeleidstransacties schorsen, beperken of uitsluiten. 9.   Alle discretionaire maatregelen van het Eurosysteem worden evenredig en niet-discriminatoir toegepast en worden naar behoren gemotiveerd door het Eurosysteem.”. 18) Artikel 170, lid 2, wordt als volgt vervangen: „2.   De geschillenbeslechting moet, onverminderd de bevoegdheid van het Hof van Justitie van de Europese Unie, geschieden voor de rechterlijke instanties van de eurogebiedlidstaat waar de NCB is gevestigd.”. Artikel 2 Inwerkingtreding en implementatie 1.   Dit richtsnoer treedt op de dag van notificatie aan de NCB's in werking. 2.   De NCB's nemen de nodige maatregelen om aan dit richtsnoer te voldoen en passen die vanaf 2 november 2015 toe. Zij stellen de ECB ten laatste op 6 oktober 2015 in kennis van de met die maatregelen verband houdende teksten en middelen. Artikel 3 Geadresseerden Dit richtsnoer is gericht tot alle centrale banken van het Eurosysteem. Gedaan te Frankfurt am Main, 27 augustus 2015. Namens de Raad van bestuur van de ECB De president van de ECB Mario DRAGHI ( 1 ) Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (ECB/2014/60) ( PB L 91 van 2.4.2015, blz. 3 ).",
  "source": "EUR LEX"
}