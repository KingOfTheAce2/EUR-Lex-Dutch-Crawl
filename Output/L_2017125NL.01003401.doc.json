{
  "url": "http://www.w3.org/1999/xhtml\">",
  "content": "L_2017125NL.01003401.xml 18.5.2017 NL Publicatieblad van de Europese Unie L 125/34 BESLUIT (EU) 2017/846 VAN HET EUROPEES PARLEMENT van 16 maart 2017 tot verlenging van de duur van het mandaat van de enquêtecommissie die onderzoek moet doen naar vermeende inbreuken op en gevallen van wanbeheer bij de toepassing van het Unierecht met betrekking tot witwaspraktijken, belastingontwijking en belastingontduiking HET EUROPEES PARLEMENT, — gezien het voorstel van de Conferentie van voorzitters, — gezien artikel 226 van het Verdrag betreffende de werking van de Europese Unie, — gezien Besluit 95/167/EG, Euratom, EGKS van het Europees Parlement, de Raad en de Commissie van 19 april 1995 tot vaststelling van de wijze van uitoefening van het enquêterecht van het Europees Parlement ( 1 ) , — gezien Besluit (EU) 2016/1021 van 8 juni 2016 over de instelling, bevoegdheden, aantal leden en duur van het mandaat van een enquêtecommissie die onderzoek moet doen naar vermeende inbreuken op en gevallen van wanbeheer bij de toepassing van het Unierecht met betrekking tot witwaspraktijken, belastingontwijking en belastingontduiking ( 2 ) , — gezien artikel 198, lid 11, van zijn Reglement, A. overwegende dat de enquêtecommissie heeft verzocht de duur van haar mandaat te verlengen om haar in staat te stellen haar mandaat volledig en naar behoren uit te voeren, rekening houdend met het aantal documenten dat nog moet worden onderzocht, de in opdracht gegeven analyses en de belanghebbenden die nog moeten worden gehoord; 1. besluit de duur van het mandaat van de enquêtecommissie met drie maanden te verlengen. Voor het Europees Parlement De voorzitter A. TAJANI ( 1 ) PB L 113 van 19.5.1995, blz. 1 . ( 2 ) PB L 166 van 24.6.2016, blz. 10 .",
  "source": "EUR LEX"
}