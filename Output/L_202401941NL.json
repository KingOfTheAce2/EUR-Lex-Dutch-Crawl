{
  "url": "http://www.w3.org/1999/xhtml\"><!--",
  "content": "L_202401941NL.000101.fmx.xml Publicatieblad van de Europese Unie NL L-serie 2024/1941 24.7.2024 UITVOERINGSBESLUIT (EU) 2024/1941 VAN DE COMMISSIE van 22 juli 2024 tot aanwijzing van een referentielaboratorium van de Europese Unie voor voedselverbeteraars overeenkomstig Verordening (EU) 2017/625 van het Europees Parlement en de Raad (Kennisgeving geschied onder nummer C(2024) 5053) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 93, lid 1, Overwegende hetgeen volgt: (1) Bij Gedelegeerde Verordening (EU) 2024/1004 van de Commissie ( 2 ) is het referentielaboratorium van de Europese Unie voor voedselverbeteraars (“EURL FIA”) opgericht. (2) De Commissie heeft overeenkomstig artikel 93, lid 2, punt a), van Verordening (EU) 2017/625 een openbare selectieprocedure gevolgd voor de aanwijzing van het referentielaboratorium van de Europese Unie voor voedselverbeteraars. De ontvangen aanvragen werden beoordeeld aan de hand van de eisen en taken als vastgesteld in artikel 93, lid 3, en artikel 94 van Verordening (EU) 2017/625 en aan de hand van de vastgestelde criteria in de selectieprocedure. (3) Op basis van de resultaten van de evaluatie moet het Belgische laboratorium Sciensano worden aangewezen als referentielaboratorium van de Europese Unie voor voedselverbeteraars. Het werkprogramma van dat laboratorium moet worden vastgesteld in overeenstemming met de doelstellingen en de prioriteiten van de desbetreffende, door de Commissie overeenkomstig Verordening (EU) 2021/690 van het Europees Parlement en de Raad ( 3 ) vastgestelde, werkprogramma’s. (4) Om ervoor te zorgen dat de deugdelijkheid van de analyse-, test- en diagnosemethoden, van de ontwikkeling van gevalideerde methoden en van de gecoördineerde ondersteuning van dat officiële laboratorium gehandhaafd blijft, moet de aanwijzing als referentielaboratorium van de Europese Unie overeenkomstig artikel 93, lid 2, punt b), van Verordening (EU) 2017/625 regelmatig worden geëvalueerd. (5) Het aangewezen EURL FIA moet voldoende tijd krijgen om zijn werkprogramma voor de volgende begrotingsperiode op te stellen. Dit besluit moet derhalve met ingang van 1 augustus 2024 van toepassing zijn, HEEFT HET VOLGENDE BESLUIT VASTGESTELD: Artikel 1 1.   Het volgende laboratorium wordt aangewezen als het referentielaboratorium van de Europese Unie voor voedselverbeteraars (“EURL FIA”): Sciensano, Juliette Wytsmanstraat 14, 1050 Brussel, België. 2.   De in lid 1 bedoelde aanwijzing wordt regelmatig geëvalueerd. Artikel 2 Dit besluit is van toepassing met ingang van 1 augustus 2024. Artikel 3 Dit besluit is gericht tot de lidstaten. Gedaan te Brussel, 22 juli 2024. Voor de Commissie Stella KYRIAKIDES Lid van de Commissie ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 2 ) Gedelegeerde Verordening (EU) 2024/1004 van de Commissie van 22 januari 2024 tot aanvulling van Verordening (EU) 2017/625 van het Europees Parlement en de Raad door de oprichting van het referentielaboratorium van de Europese Unie voor voedselverbeteraars ( PB L, 2024/1004, 3.4.2024, ELI: http://data.europa.eu/eli/reg_del/2024/1004/oj ). ( 3 ) Verordening (EU) 2021/690 van het Europees Parlement en de Raad van 28 april 2021 tot vaststelling van een programma voor de interne markt, het concurrentievermogen van ondernemingen, met inbegrip van kleine en middelgrote ondernemingen, het gebied van planten, dieren, levensmiddelen en diervoeders, en Europese statistieken (programma voor de interne markt), en tot intrekking van de Verordeningen (EU) nr. 99/2013, (EU) nr. 1287/2013, (EU) nr. 254/2014, en (EU) nr. 652/2014 ( PB L 153 van 3.5.2021, blz. 1 , ELI: http://data.europa.eu/eli/reg/2021/690/oj ). ELI: http://data.europa.eu/eli/dec_impl/2024/1941/oj ISSN 1977-0758 (electronic edition)",
  "source": "EUR LEX"
}