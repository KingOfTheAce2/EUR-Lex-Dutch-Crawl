{
  "url": "http://www.w3.org/1999/xhtml\">",
  "content": "L_2005036NL.01000801.xml 9.2.2005 NL Publicatieblad van de Europese Unie L 36/8 BESLUIT VAN DE COMMISSIE van 7 februari 2005 met betrekking tot de voortzetting in 2005 van de communautaire vergelijkende proeven en tests voor zaaizaad en teeltmateriaal van Gramineae, Medicago sativa L. en Beta, op grond van de Richtlijnen 66/401/EEG en 2002/54/EG van de Raad, waarmee in 2004 een aanvang is gemaakt (2005/114/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , Gelet op Richtlijn 2002/54/EG van de Raad van 13 juni 2002 betreffende het in de handel brengen van bietenzaad ( 2 ) , Gelet op Beschikking 2004/11/EG van de Commissie van 18 december 2003 tot vaststelling van de voorschriften voor de uitvoering van de communautaire vergelijkende proeven en tests voor zaaizaad en teeltmateriaal van bepaalde landbouw- en groentegewassen en wijnstokken op grond van de Richtlijnen 66/401/EEG, 66/402/EEG, 68/193/EEG, 92/33/EEG, 2002/54/EG, 2002/55/EG, 2002/56/EG en 2002/57/EG van de Raad voor de jaren 2004 en 2005 ( 3 ) , en met name op artikel 3, Overwegende hetgeen volgt: (1) Bij Beschikking 2004/11/EG zijn de regelingen vastgesteld voor de vergelijkende proeven en tests die in 2004 en 2005 moeten worden uitgevoerd op grond van de Richtlijnen 66/401/EEG en 2002/54/EG van de Raad voor Gramineae, Medicago sativa L. en Beta. (2) De in 2004 uitgevoerde proeven en tests moeten in 2005 worden voortgezet, BESLUIT: Enig artikel De communautaire vergelijkende proeven en tests voor zaaizaad en teeltmateriaal van Gramineae, Medicago sativa L. en Beta, waarmee in 2004 een aanvang is gemaakt, worden in 2005 voortgezet overeenkomstig Beschikking 2004/11/EG. Gedaan te Brussel, 7 februari 2005. Voor de Commissie Markos KYPRIANOU Lid van de Commissie ( 1 ) PB 125 van 11.7.1966, blz. 2298/66 . Richtlijn laatstelijk gewijzigd bij Richtlijn 2004/117/EG ( PB L 14 van 18.1.2005, blz. 18 ). ( 2 ) PB L 193 van 20.7.2002, blz. 12 . Richtlijn laatstelijk gewijzigd bij Richtlijn 2004/117/EG. ( 3 ) PB L 3 van 7.1.2004, blz. 38 .",
  "source": "EUR LEX"
}