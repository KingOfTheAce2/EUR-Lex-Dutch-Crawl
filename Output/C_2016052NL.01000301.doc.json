{
  "url": "http://www.w3.org/1999/xhtml\">",
  "content": "C_2016052NL.01000301.xml 11.2.2016 NL Publicatieblad van de Europese Unie C 52/3 BESLUIT VAN DE COMMISSIE van 8 februari 2016 betreffende de sluiting namens de Europese Gemeenschap voor Atoomenergie van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, in verband met de toetreding van de Republiek Kroatië tot de Europese Unie (2016/C 52/03) DE EUROPESE COMMISSIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, lid 2, Gezien het besluit van de Raad tot goedkeuring van de sluiting door de Commissie, namens de Europese Gemeenschap voor Atoomenergie, van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, in verband met de toetreding van de Republiek Kroatië tot de Europese Unie (hierna het „protocol” genoemd), Overwegende hetgeen volgt: (1) Op de sluiting van het protocol is een aparte procedure van toepassing wat betreft aangelegenheden die vallen onder het Verdrag betreffende de Europese Unie en het Verdrag betreffende de werking van de Europese Unie, enerzijds, en aangelegenheden die vallen onder het Verdrag tot oprichting van de Europese Gemeenschap voor Atoomenergie, anderzijds. (2) Op 1 oktober 2015 stelde de Raad Besluit (EU) 2015/1891 ( 1 ) vast betreffende de sluiting van het protocol namens de Europese Unie en haar lidstaten krachtens artikel 218, lid 6, van het Verdrag betreffende de werking van de Europese Unie en artikel 6, lid 2, van de Akte van toetreding van Kroatië. (3) Op 18 februari 2014, en op 1 oktober 2015 voor de versie in de Ierse taal, stelde de Raad Besluit (EU) 2015/1892 ( 2 ) vast tot goedkeuring van de sluiting van het protocol door de Commissie, namens de Europese Gemeenschap voor Atoomenergie. (4) Het protocol dient ook namens de Europese Gemeenschap voor Atoomenergie te worden gesloten, wat betreft aangelegenheden die onder het Verdrag tot oprichting van de Europese Gemeenschap voor Atoomenergie vallen, HEEFT HET VOLGENDE BESLUIT VASTGESTELD: Artikel 1 De sluiting namens de Europese Gemeenschap voor Atoomenergie van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, in verband met de toetreding van de Republiek Kroatië tot de Europese Unie ( 3 ) , wordt goedgekeurd. Artikel 2 De voorzitter van de Commissie wordt hierbij gemachtigd om namens de Europese Gemeenschap voor Atoomenergie alle noodzakelijke stappen te zetten ten einde te verklaren dat de Europese Gemeenschap voor Atoomenergie ermede instemt gebonden te zijn door het protocol, en meer bepaald ten einde de in artikel 12 van het protocol bedoelde kennisgeving neder te leggen. Artikel 3 Dit besluit treedt in werking op de dag van vaststelling ervan. Gedaan te Brussel, 8 februari 2016. Voor de Commissie De voorzitter Jean-Claude JUNCKER ( 1 ) Besluit (EU) 2015/1891 van de Raad van 1 oktober 2015 betreffende de sluiting namens de Europese Unie en haar lidstaten van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, om rekening te houden met de toetreding van de Republiek Kroatië tot de Europese Unie ( PB L 279 van 23.10.2015, blz. 1 ). ( 2 ) Besluit (EU) 2015/1892 van de Raad van 18 februari 2014 houdende goedkeuring van de sluiting door de Europese Commissie, namens de Europese Gemeenschap voor Atoomenergie, van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, om rekening te houden met de toetreding van de Republiek Kroatië tot de Europese Unie ( PB L 279 van 23.10.2015, blz. 3 ). ( 3 ) PB L 276 van 18.9.2014, blz. 3 .",
  "source": "EUR LEX"
}