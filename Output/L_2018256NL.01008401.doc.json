{
  "url": "http://www.w3.org/1999/xhtml\"><!--",
  "content": "L_2018256NL.01008401.xml 12.10.2018 NL Publicatieblad van de Europese Unie L 256/84 UITVOERINGSBESLUIT (EU) 2018/1521 VAN DE COMMISSIE van 10 oktober 2018 houdende wijziging van Beschikking 2009/11/EG tot toelating van methoden voor de indeling van karkassen in Spanje (Kennisgeving geschied onder nummer C(2018) 6507) (Alleen de Spaanse tekst is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 20, onder p) en t), Overwegende hetgeen volgt: (1) Krachtens bijlage IV, punt B.IV.1, van Verordening (EU) nr. 1308/2013 moet, met het oog op de indeling van varkenskarkassen, het aandeel mager vlees worden geschat volgens door de Commissie toegestane indelingsmethoden en mogen in dit verband uitsluitend statistisch bewezen schattingsmethoden op basis van de fysieke opmeting van een of meer anatomische delen van het varkenskarkas worden toegestaan. Indelingsmethoden mogen slechts worden toegestaan als een maximumtolerantie voor de statistische fout bij de schatting in acht wordt genomen. Deze tolerantie is vastgesteld in deel A van bijlage V bij Gedelegeerde Verordening (EU) 2017/1182 van de Commissie ( 2 ) . (2) Bij Beschikking 2009/11/EG van de Commissie ( 3 ) wordt het gebruik van acht methoden voor de indeling van geslachte varkens in Spanje toegestaan. (3) Spanje heeft de Commissie verzocht een nieuwe methode voor de indeling van geslachte varkens op zijn grondgebied toe te staan, en heeft in het in artikel 11, lid 3, van Gedelegeerde Verordening (EU) 2017/1182 bedoelde protocol een gedetailleerde beschrijving van de versnijdingsproef gegeven met opgave van de beginselen waarop deze methode is gebaseerd, de resultaten van de versnijdingsproef en de vergelijking die wordt toegepast voor de beoordeling van het percentage mager vlees. (4) Uit het onderzoek van dit verzoek is gebleken dat aan de voorwaarden voor het toestaan van deze indelingsmethode is voldaan. Deze indelingsmethode dient derhalve te worden toegestaan in Spanje. (5) Beschikking 2009/11/EG moet daarom dienovereenkomstig worden gewijzigd. (6) Wijzigingen van de apparatuur of van de indelingsmethoden zijn verboden, tenzij deze expliciet bij een uitvoeringsbesluit van de Commissie worden toegestaan. (7) De in dit besluit vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 Beschikking 2009/11/EG wordt als volgt gewijzigd: 1) Artikel 1 wordt vervangen door: „Artikel 1 Voor de indeling van geslachte varkens overeenkomstig punt B.IV.1 van bijlage IV bij Verordening (EU) nr. 1308/2013 van het Europees Parlement en de Raad ( *1 ) mogen in Spanje de volgende methoden worden gebruikt: a) het „Fat-O-Meat'er (FOM)” genaamde apparaat en de bijbehorende schattingsmethoden, die nader zijn beschreven in deel 1 van de bijlage; b) het „Fully Automatic Ultrasonic Carcass Grading (Autofom)” genaamde apparaat en de bijbehorende schattingsmethoden, die nader zijn beschreven in deel 2 van de bijlage; c) het „UltraFOM 300” genaamde apparaat en de bijbehorende schattingsmethoden, die nader zijn beschreven in deel 3 van de bijlage; d) het „Automatic Vision System (VCS2000)” genaamde apparaat en de bijbehorende schattingsmethoden, die nader zijn beschreven in deel 4 van de bijlage; e) het „Fat-O-Meat'er II (FOM II)” genaamde apparaat en de bijbehorende schattingsmethoden, die nader zijn beschreven in deel 5 van de bijlage; f) het „AutoFOM III” genaamde apparaat en de bijbehorende schattingsmethoden, die nader zijn beschreven in deel 6 van de bijlage; g) de met behulp van een liniaal toe te passen „manuele methode (ZP)” en de bijbehorende schattingsmethoden, die nader zijn beschreven in deel 7 van de bijlage; h) het „CSB-Image-Meater” genaamde apparaat en de bijbehorende schattingsmethoden, die nader zijn beschreven in deel 8 van de bijlage; i) het „gmSCAN”-apparaat en de bijbehorende schattingsmethoden, die nader zijn beschreven in deel 9 van de bijlage. De in de eerste alinea, onder g), vermelde, met behulp van een liniaal toe te passen manuele methode ZP is alleen toegestaan voor slachthuizen: a) waar op jaarbasis gemiddeld niet meer dan 500 varkens per week worden geslacht; en b) die een slachtlijn met een verwerkingscapaciteit van ten hoogste 40 varkens per uur hebben. ( *1 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 ).”\n                                       \" 2) De bijlage wordt gewijzigd overeenkomstig de bijlage bij dit Besluit. Artikel 2 Dit Besluit is gericht tot het Koninkrijk Spanje. Gedaan te Brussel, 10 oktober 2018. Voor de Commissie Phil HOGAN Lid van de Commissie ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2017/1182 van de Commissie van 20 april 2017 tot aanvulling van Verordening (EU) nr. 1308/2013 van het Europees Parlement en de Raad wat betreft de schema's van de Unie voor de indeling van runder-, varkens- en schapenkarkassen en wat betreft de mededeling van de marktprijzen voor bepaalde categorieën karkassen en levende dieren ( PB L 171 van 4.7.2017, blz. 74 ). ( 3 ) Beschikking 2009/11/EG van de Commissie van 19 december 2008 tot toelating van methoden voor de indeling van karkassen in Spanje ( PB L 6 van 10.1.2009, blz. 79 ). BIJLAGE In de bijlage bij Beschikking 2009/11/EG wordt het volgende deel 9 toegevoegd: „ Deel 9 gmSCAN 1. De in dit deel vastgestelde voorschriften zijn van toepassing wanneer de geslachte varkens worden ingedeeld met het „gmSCAN” genaamde apparaat. 2. De „gmSCAN” maakt gebruik van magnetische inductie om zonder contact de diëlektrische eigenschappen van de karkassen te bepalen. Het meetsysteem bestaat uit een aantal zendspoelen die een variabel magnetisch veld met een lage intensiteit genereren. De ontvangspoelen zetten het signaal van de door het karkas veroorzaakte verstoring van het magnetisch veld om in een complex elektrisch signaal waaruit de diëlektrische eigenschappen van het spier- en vetweefsel van het karkas kunnen worden afgeleid. 3. Het aandeel mager vlees van een varkenskarkas wordt berekend aan de hand van de volgende formule: Ŷ = 55,14067 + 1 598,66166 × (Q1/CW) – 579,58575 × (Q2/CW) + 970,83879 × (Q3/CW) – 0,18993 × CW waarbij Ŷ = het geschatte percentage mager vlees van het varkenskarkas; Q1, Q2 en Q3 = magnetische-inductierespons (volt) van respectievelijk de ham, het midden en de schouder; CW = het warm geslacht gewicht (in kilogram). De formule is geldig voor geslachte varkens met een gewicht tussen 60 en 120 kg (warm geslacht gewicht).”.",
  "source": "EUR LEX"
}