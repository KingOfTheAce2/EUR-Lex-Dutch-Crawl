{
  "url": "http://www.w3.org/1999/xhtml\">",
  "content": "L_2010114NL.01000501.xml 7.5.2010 NL Publicatieblad van de Europese Unie L 114/5 VERORDENING (EU) Nr. 389/2010 VAN DE COMMISSIE van 6 mei 2010 tot wijziging van Verordening (EG) nr. 2104/2004, wat betreft het beheer van de vissersvloten in bepaalde Franse ultraperifere gebieden DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 639/2004 van de Raad van 30 maart 2004 betreffende het beheer van de in ultraperifere gebieden geregistreerde vissersvloten ( 1 ) , en met name op artikel 1, lid 2, en artikel 4, lid 3, Overwegende hetgeen volgt: (1) Bij Verordening (EG) nr. 2104/2004 van de Commissie ( 2 ) zijn bepalingen ter uitvoering van Verordening (EG) nr. 639/2004 van de Raad betreffende het beheer van de in ultraperifere gebieden van de Gemeenschap geregistreerde vissersvloten vastgesteld. (2) Naar aanleiding van de gezamenlijke verklaring die de Raad en de Commissie tijdens de Raad Visserij van 27 juli 2006 ( 3 ) hebben afgelegd, zijn de in de bijlage bij Verordening (EG) nr. 2104/2004 vastgestelde referentieniveaus voor de in de ultraperifere gebieden geregistreerde vissersvloten herzien bij Verordening (EG) nr. 1274/2007 van de Commissie ( 4 ) . (3) Wat bepaalde vlootsegmenten van de Franse ultraperifere gebieden betreft, had Verordening (EG) nr. 1274/2007 tot doel een groot aantal vaartuigen die vóór 31 december 2006 visserijactiviteiten hadden verricht en actief waren zonder in het vlootregister van de Europese Unie te zijn opgenomen, te regulariseren. Deze regularisaties werden beschouwd als een uitbreiding van de ontwikkelingsplannen die voor de betrokken ultraperifere gebieden waren ingediend. (4) Uit een door de Franse autoriteiten opgemaakte, meer recente en uitvoerige inventaris van de kleinschalige vloten die in de Franse ultraperifere gebieden Guyana en Martinique actief zijn, is gebleken dat het aantal vaartuigen dat moet worden geregulariseerd, ten tijde van de bovenbedoelde herziening van de referentieniveaus is onderschat. Frankrijk heeft verzocht om de niet in aanmerking genomen vaartuigen alsnog te regulariseren in het kader van de ontwikkelingsplannen die in 2007 voor Guyana en Martinique zijn ingediend. (5) De vlootsegmenten waarvoor om verhoging van de referentieniveaus wordt verzocht, doen aan gerichte kustvisserij, een visserijtak die volgens de meest recente wetenschappelijke informatie geen instandhoudingsproblemen kent. (6) In het belang van de duurzame ontwikkeling van de visserijsector in de ultraperifere gebieden dient te worden overwogen of de betrokken vaartuigen in het kader van de desbetreffende ontwikkelingsplannen moeten worden geregulariseerd en of de betrokken referentieniveaus moeten worden verhoogd met het oog op inschrijving van deze vaartuigen in het vlootregister van de EU. (7) Verordening (EG) nr. 2104/2004 moet daarom dienovereenkomstig worden gewijzigd. (8) De in deze verordening vastgestelde maatregelen zijn in overeenstemming met het advies van het Comité van beheer voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2104/2004 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is overeenkomstig de Verdragen rechtstreeks toepasselijk in elke lidstaat. Gedaan te Brussel, 6 mei 2010. Voor de Commissie De voorzitter José Manuel BARROSO ( 1 ) PB L 102 van 7.4.2004, blz. 9 . ( 2 ) PB L 365 van 10.12.2004, blz. 19 . ( 3 ) Document van de Raad nr. 11823/06 ADD 1, 20 juli 2006. ( 4 ) PB L 284 van 30.10.2007, blz. 6 . BĲLAGE In het deel van de bijlage bij Verordening (EG) nr. 2104/2004 dat betrekking heeft op „Frankrijk”, worden de gegevens inzake de vlootsegmenten „Frans-Guyana. Demersale en pelagische soorten. Lengte < 12 m” en „Martinique. Pelagische soorten. Lengte ≥ 12 m” vervangen door de gegevens in de volgende tabel: Frankrijk Vlootsegment Segmentcode GT kW „Frans-Guyana. Demersale en pelagische soorten. Lengte < 12 m 4FF 903 11 644” „Martinique. Pelagische soorten. Lengte ≥ 12 m 4FK 1 046 3 294”",
  "source": "EUR LEX"
}