{
  "url": "http://www.w3.org/1999/xhtml\">",
  "content": "L_2013200NL.01001201.xml 25.7.2013 NL Publicatieblad van de Europese Unie L 200/12 UITVOERINGSVERORDENING (EU) Nr. 709/2013 VAN DE COMMISSIE van 24 juli 2013 houdende wijziging van Verordening (EU) nr. 717/2010 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Bij Verordening (EU) nr. 717/2010 van de Commissie ( 2 ) werd een zogenaamde \"uitlaatgastemperatuursensor\" ingedeeld onder GN-code 8533 40 10  als andere regelbare en instelbare weerstand. (2) Het bij Verordening (EU) nr. 717/2010 ingedeelde product moet evenwel worden aangemerkt als een vaste weerstand, omdat deze niet willekeurig regelbaar en instelbaar is, maar uitsluitend temperatuurafhankelijk. De indeling van het product moet derhalve worden gewijzigd naar GN-code 8533 21 00 . (3) Verordening (EU) nr. 717/2010 moet bijgevolg dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EU) nr. 717/2010 wordt vervangen door de tekst die is opgenomen in de bijlage bij deze verordening. Artikel 2 Op grond van artikel 12, lid 6, van Verordening (EEG) nr. 2913/92 ( 3 ) kan een door de douane van een lidstaat afgegeven bindende tariefinlichting die in strijd is met Verordening (EU) nr. 717/2010, als gewijzigd bij onderhavige verordening, nog voor een periode van drie maanden vanaf de inwerkingtreding van onderhavige verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juli 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 210 van 11.8.2010, blz. 24 . ( 3 ) PB L 302 van 19.10.1992, blz. 1 . BIJLAGE \"BIJLAGE Omschrijving Indeling (GN-code) Motivering (1) (2) (3) Een product (een zogenaamde „temperatuursensor voor uitlaatgassen”) bestaande uit: — een thermistor met een vermogen van niet meer dan 20W, in een eigen behuizing, — een bevestigingsbout, — een schacht voor het vereenvoudigen van de montage in het uitlaatsysteem van een voertuig, en — een elektrische kabel, met een hittebestendig omhulsel, die het product verbindt met een stekker, die op zijn beurt verbinding mogelijk maakt met het motorbeheersysteem van het voertuig. Afhankelijk van de temperatuur verandert de weerstand van de thermistor. Als de thermistor is aangesloten, leidt een verandering van de weerstand tot een verandering van de elektrische stroom die naar het motorbeheersysteem wordt doorgestuurd. Het product kan de geproduceerde elektrische stroom niet in een temperatuurmeting omzetten noch de temperatuur weergeven. 8533 21 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 8533  en 8533 21 00 . Indeling onder post 9025  als thermometer of deel daarvan is uitgesloten omdat het product de temperatuur niet kan meten noch kan weergeven. Het product is een niet-lineaire temperatuurafhankelijke weerstand die niet regelbaar en instelbaar is (zie ook de toelichtingen bij het geharmoniseerd systeem op post 8533 , onder A) 5) en B)). Het moet bijgevolg worden ingedeeld onder GN-code 8533 21 00  als andere vaste weerstanden voor een vermogen van niet meer dan 20 W.\"",
  "source": "EUR LEX"
}