{
  "url": "http://www.w3.org/1999/xhtml\">",
  "content": "L_2018119NL.01003901.xml 15.5.2018 NL Publicatieblad van de Europese Unie L 119/39 UITVOERINGSBESLUIT (GBVB) 2018/713 VAN DE RAAD van 14 mei 2018 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië, en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het Comité van de Veiligheidsraad van de Verenigde Naties, ingesteld krachtens Resolutie1970 (2011) van de Veiligheidsraad van de Verenigde Naties, heeft op 18 april 2018 en 29 april 2018 de lijst van vaartuigen die aan beperkende maatregelen onderworpen zijn, geactualiseerd. (3) Bijlage V bij Besluit (GBVB) 2015/1333 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage V bij Besluit (GBVB) 2015/1333 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 14 mei 2018. Voor de Raad De voorzitter E. ZAHARIEVA ( 1 ) PB L 206 van 1.8.2015, blz. 34 . BIJLAGE In rubriek B (Entiteiten) van bijlage V bij Besluit (GBVB) 2015/1333 worden vermelding 1 (betreffende het vaartuig Nadine) en vermelding 2 (betreffende het vaartuig Lynn S) geschrapt.",
  "source": "EUR LEX"
}