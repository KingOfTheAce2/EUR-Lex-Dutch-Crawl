{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996Y1211(01):NL:HTML\">",
  "content": "EUR-Lex - 31996Y1211(01) - NL Avis juridique important | 31996Y1211(01) Resolutie van de Raad van 12 november 1996 inzake een strategie voor veiligheid van en zelfvoorziening met bloed in de Europese Gemeenschap Publicatieblad Nr. C 374 van 11/12/1996 blz. 0001 - 0001 RESOLUTIE VAN  DE RAAD van 12 november 1996 inzake een strategie voor veiligheid van en zelfvoorziening met bloed  in de Europese Gemeenschap (96/C  374/01) DE RAAD VAN DE EUROPESE UNIE, ONDER VERWIJZING naar de mededeling van de Commissie van 25 mei 1993 over zelfvoorziening met bloed  in de Europese Gemeenschap en naar de conclusies van de Raad van 13 december 1993  (1), ONDER VERWIJZING naar de mededeling van de Commissie van 21 december 1994 over veiligheid van en  zelfvoorziening met bloed in de Europese Gemeenschap en de resolutie van de Raad van 2 juni 1995   (2) - NEEMT NOTA VAN de resolutie van het Europees Parlement van 14 juli 1995 over de  veiligheid van bloed in de Europese Unie  (3); NEEMT NOTA VAN de resolutie van het Europees Parlement van 17 april 1996 over de mededeling van de  Commissie over veiligheid van en zelfvoorziening met bloed in de Europese Gemeenschap  (4); SPREEKT ZIJN WAARDERING UIT over de werkzaamheden van de Raad van Europa op het gebied van  bloedtransfusie; NEEMT NOTA VAN de conclusies en aanbevelingen waarover unanieme overeenstemming is bereikt op het  colloquium over veiligheid van en zelfvoorziening met bloed, gehouden op 4 tot en met 6 september  1996 in Adare, Ierland; WIJST EROP dat in deze conclusies en aanbevelingen rekening is gehouden met de vergadering van  deskundigen inzake bewustmaking van het publiek in verband met bloed, gehouden te Rome in april  1996; IS HET EROVER EENS dat de conclusies en aanbevelingen van het colloquium van Adare voorzien in  concrete stappen om de in vorige resoluties bepleite strategie tot stand te brengen, waardoor de  veiligheid van het bloed wordt bevordered en in het bijzonder het vertrouwen in de veiligheid van  de bloedtransfusieketen wordt versterkt en de zelfvoorziening met bloed in de Gemeenschap wordt  bevorderd; WIJST ER OPNIEUW OP dat de zelfvoorziening in de Gemeenschap gebaseerd moet zijn op het beginsel  van vrijwillige en gratis afgifte; WENST dat stappen worden ondernomen om ervoor te zorgen dat op korte termijn vooruitgang wordt  geboekt bij de verdere werkzaamheden; VERZOEKT derhalve - de Lid-Staten hun beleid, procedures en programma's, gericht op de veiligheid van de  bloedtransfusieketen, te herzien in het licht van de conclusies en aanbevelingen van het colloquium  van Adare over de veiligheid van en de zelfvoorziening met bloed, teneinde de doelstellingen van  deze resolutie te helpen verwezenlijken; - de Commissie dringend voorstellen in te dienen ter ondersteuning van het optreden van de  Lid-Staten, om de ontwikkeling te bevorderen van een gecooerdineerde aanpak op het gebied van de  veiligheid van bloed en bloedprodukten, rekening houdend met bovengenoemde resoluties en met  gebruikmaking van de conclusies en de aanbevelingen van het Colloquium van Adare over de veiligheid  van en de zelfvoorziening met bloed als basis voor haar werkzaamheden. (1) PB  nr. C 15 van 18. 1. 1994, blz. 6. (2) PB nr. C 164 van 30. 6. 1995, blz. 1. (3) PB nr. C 249 van 25. 9. 1995, blz. 231. (4) PB nr. C 141 van 13. 5. 1996, blz. 131.",
  "source": "EUR LEX"
}