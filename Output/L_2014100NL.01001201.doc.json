{
  "url": "http://www.w3.org/1999/xhtml\">",
  "content": "L_2014100NL.01001201.xml 3.4.2014 NL Publicatieblad van de Europese Unie L 100/12 BESLUIT 2014/183/GBVB VAN DE RAAD van 1 april 2014 betreffende de aanvang van een militaire operatie van de Europese Unie in de Centraal-Afrikaanse Republiek (EUFOR RCA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien Besluit 2014/73/GBVB van de Raad van 10 februari 2014 inzake een militaire operatie van de Europese Unie in de Centraal-Afrikaanse Republiek (EUFOR RCA) ( 1 ) , en met name artikel 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 10 februari 2014 heeft de Raad Besluit 2014/73/GBVB vastgesteld. (2) Op 17 maart 2014 heeft de Raad het operatieplan en de inzetregels van EUFOR RCA goedgekeurd. (3) Na de aanbeveling van de operationeel commandant van de EU van EUFOR RCA moet EUFOR RCA een aanvang nemen. (4) Overeenkomstig artikel 5 van het Protocol (nr. 22) betreffende de positie van Denemarken, gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en uitvoering van besluiten en acties van de Unie die gevolgen hebben op defensiegebied. Aangezien Denemarken niet deelneemt aan de vaststelling van dit besluit, is het bijgevolg niet bindend voor, noch van toepassing op Denemarken, HEEFT HET VOLGENDE BESLUIT VASTGESTELD: Artikel 1 De militaire operatie van de Europese Unie in de Centraal-Afrikaanse Republiek („EUFOR RCA”) neemt een aanvang. Artikel 2 De operationeel commandant van de EU van EUFOR RCA wordt hierbij met onmiddellijke ingang gemachtigd te beginnen met de uitvoering van de operatie. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 1 april 2014. Voor de Raad De voorzitter D. KOURKOULAS ( 1 ) PB L 40 van 11.2.2014, blz. 59 .",
  "source": "EUR LEX"
}