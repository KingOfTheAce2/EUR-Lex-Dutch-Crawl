{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R2048:NL:HTML\">",
  "content": "EUR-Lex - 31990R2048 - NL Avis juridique important | 31990R2048 Verordening (EEG) nr. 2048/90 van de Commissie van 18 juli 1990 houdende bepalingen voor de uitvoering van de steunregeling voor kleine katoenproducenten Publicatieblad Nr. L 187 van 19/07/1990 blz. 0029 - 0031 ***** VERORDENING  (EEG) Nr. 2048/90 VAN DE COMMISSIE van 18 juli 1990 houdende bepalingen voor de uitvoering van de steunregeling voor kleine katoenproducenten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1152/90 van de Raad van 27 april 1990 tot invoering van een steunregeling voor kleine katoenproducenten (1), en met name op artikel 3, lid 2, en op artikel 7, lid 1, Overwegende dat in artikel 3, lid 2, van Verordening (EEG) nr. 1152/90 is bepaald dat de maximumoppervlakte wordt vastgesteld waarvoor de Gemeenschapsgarantie geldt in de drie verkoopseizoenen waarop die verordening betrekking heeft; dat deze oppervlakte gelijk is aan het gemiddelde van het door de kleine producenten in 1987 en 1988 voor katoen gebruikte areaal; dat rekening houdend met de van de producerende Lid-Staten ontvangen inlichtingen de betrokken oppervlakte moet worden vastgesteld; Overwegende dat in artikel 3, lid 1, van voornoemde verordening is bepaald dat de steun wordt verleend voor ingezaaide en geoogste percelen; dat voor een goede werking van de steunregeling een controleregeling moet worden vastgesteld met behulp waarvan kan worden bepaald welke oppervlakten voor steun in aanmerking komen dat dient te worden bepaald dat iedere kleine katoenproducent een steunaanvraag moet indienen die ten minste de gegevens bevat die nodig zijn om na te gaan of de oppervlakten waarop de steunaanvraag betrekking heeft, ook werkelijk geoogst zijn; dat moet worden bepaald dat de controle door middel van steekproeven geschiedt en betrekking moet hebben op een representatief aantal steunaanvragen; dat moet worden bepaald dat deze controles ter plaatse worden uitgevoerd; dat evenwel wat de aanvragen betreft die voor het verkoopseizoen 1989/1990 worden ingediend, moet worden bepaald dat de Lid-Staten geen controles ter plaatse uitvoeren, maar nagaan in welke mate de hoeveelheden niet-geëgreneerde katoen die in de egreneringsbedrijven onder controle zijn geplaatst, in overeenstemming zijn met de oppervlakten waarvoor de steunaanvragen zijn ingediend; Overwegende dat om een correcte toepassing van de steunregeling te waarborgen, de sanctie moet worden vastgesteld die moet worden toegepast als steun is aangevraagd door een producent die geen recht heeft op steun omdat zijn katoenareaal groter is dan 2,5 hectare; Overwegende dat de Commissie op grond van artikel 7, lid 2, van Verordening (EEG) nr. 1152/90 de overschrijding van de gegarandeerde maximumoppervlakte vaststelt en de daaruit voortvloeiende verlaging van het steunbedrag bepaalt; dat, om die werkzaamheden te vergemakkelijken, moet worden bepaald dat de producerende Lid-Staten de Commissie meedelen welke oppervlakte, rekening houdend met de voorgenoemde controleregeling, voor de steun in aanmerking komt; Overwegende dat, om voor de belanghebbenden zo veel mogelijk de nadelen van een late betaling van de steun te vermijden, voor de vaststelling van de overschrijding van de gegarandeerde maximumoppervlakte, voor de eventuele bepaling van de verlaging van het steunbedrag en voor de betaling van dat bedrag termijnen moeten worden vastgesteld; Overwegende dat de in deze verordening vervatte maatregelen in overeenstemming zijn met het advies van het Comité van beheer voor vlas en hennep, HEEFT DE VOLGENDE VERORDENING VASTGESTELD: Artikel 1 De in artikel 3, lid 1, van Verordening (EEG) nr. 1152/90 bedoelde gegarandeerde maximumoppervlakte wordt vastgesteld op 73 093 hectare. Artikel 2 1. Steun wordt uitsluitend toegekend voor percelen: a) die volledig zijn ingezaaid en geoogst en waarvoor de normale teeltwerkzaamheden zijn uitgevoerd, b) waarvoor zijn ingediend: - een aangifte van de ingezaaide oppervlakte overeenkomstig artikel 8, lid 1, van Verordening (EEG) nr. 1201/89 van de Commissie (2), - een steunaanvraag overeenkomstig artikel 3 van onderhavige verordening. 2. Elke Lid-Staat verleent slechts steun voor de op zijn grondgebied geoogste oppervlakte. Artikel 3 1. Elke kleine producent in de zin van artikel 4 van Verordening (EEG) nr. 1152/90 dient jaarlijks na de oogst uiterlijk op de vijftiende dag nadat zijn gehele oogst onder de in artikel 9, lid 1, van Verordening (EEG) nr. 1201/89 bedoelde controle is geplaatst, een steunaanvraag in. De aanvragen mogen echter niet later worden ingediend dan 30 april van het betrokken verkoopseizoen. 2. Voor het verkoopseizoen 1989/1990 geldt de indiening van de in artikel 8, lid 1, van Verordening (EEG) nr. 1201/89 bedoelde aangifte van het ingezaaide areaal, in voorkomend geval aangepast overeenkomstig lid 2 van genoemd artikel, als steunaanvraag. 3. Behalve in geval van overmacht en onverminderd lid 1, tweede alinea, wordt, wanneer de steunaanvraag wordt ingediend - tussen de zestiende en de dertigste dag nadat de gehele oogst onder controle is geplaatst, 66 % van de steun toegekend, - tussen de éénendertigste en zestigste dag nadat de gehele oogst onder controle is geplaatst, 33 % van de steun toegekend. 4. In de in de eerste alinea van lid 1 bedoelde steunaanvraag moeten ten minste de volgende gegevens worden vermeld: - de naam, de voornamen en het adres van de producent, - de geoogste oppervlakte, in hectare en are, - de verwijzing naar de in artikel 8, lid 1, van Verordening (EEG) nr. 1201/89 bedoelde aangifte van het ingezaaide areaal, - de kadastrale omschrijving van de ingezaaide oppervlakten of een aanduiding die door de met de controle van de oppervlakte belaste instantie als gelijkwaardig is erkend, - de plaats van opslag van het geoogste produkt of, wanneer het produkt afgeleverd is, de naam, de voornamen en het adres van de ontvanger. Artikel 4 1. De door de Lid-Staat aangewezen instantie controleert steekproefsgewijs of de oppervlakte waarop de steunaanvraag betrekking heeft, is geoogst. 2. De in lid 1 bedoelde controle wordt uitgevoerd voor ten minste 5 % van de steunaanvragen, waarbij met de geografische spreiding van de betrokken oppervlakten rekening wordt gehouden. Wanneer bij de controles in 6 % of meer van de gevallen onregelmatigheden van betekenis aan het licht komen, stellen de Lid-Staten de Commissie daarvan onverwijld in kennis en verhogen zij het in de eerste alinea vastgestelde percentage tot 15. Artikel 5 1. Met het oog op de steekproefcontrole van de steunaanvragen voor het verkoopseizoen 1989/1990 gaat de controle-instantie na of de overeenkomstig artikel 9 van Verordening (EEG) nr. 1201/89 onder controle geplaatste hoeveelheden en die welke worden berekend door voor de oppervlakten waarvoor steun is aangevraagd, de opbrengst toe te passen die voor het betrokken verkoopseizoen in het betreffende gebied voor niet-geëgreneerde katoen van gezonde handelskwaliteit is vastgesteld en die in voorkomend geval is gedifferentieerd om met de verschillende teeltmethoden rekening te houden, met elkaar in overeenstemming zijn. 2. Indien blijkt dat de in het egreneringsbedrijf onder controle geplaatste hoeveelheid: a) gelijk is aan of groter is dan 70 % van die welke is berekend door toepassing van de in lid 1 bedoelde opbrengsten, kent de bevoegde instantie de steun toe voor de in de, in voorkomend geval aangepaste, aangifte van het ingezaaide areaal aangegeven oppervlakte; b) kleiner is dan 70 % van die welke is berekend door toepassing van de in lid 1 bedoelde opbrengsten, kent de bevoegde instantie de steun toe voor de in de, in voorkomend geval aangepaste, aangifte van het ingezaaide areaal aangegeven oppervlakte en na vermenigvuldiging van die oppervlakte met een coëfficiënt die is berekend door de onder controle geplaatste hoeveelheden te delen door de hoeveelheden die zijn berekend door toepassing van de in lid 1 bedoelde, met 30 % verlaagde opbrengst; de steun wordt echter toegekend voor de oppervlakte die is aangegeven in de, in voorkomend geval aangepaste, aangifte van het ingezaaide areaal indien met andere bewijzen ten genoegen van de Lid-Staat wordt aangetoond dat die oppervlakte is geoogst. Artikel 6 1. In het kader van de steekproefcontrole op de steunaanvragen voor de verkoopseizoenen 1990/1991 en 1991/1992 worden met name controles ter plaatse uitgevoerd. Deze controles geschieden uiterlijk zes weken na indiening van de steunaanvraag. 2. De controle omvat een meting van de geoogste oppervlakten. Onverminderd het bepaalde in artikel 7, kan overeenkomstig artikel 5 een aanvullende controle worden uitgevoerd, met name bij twijfel over de geoogste oppervlakte. 3. Over iedere controle moet een verslag worden opgemaakt waarin de gemeten oppervlakte, de gebruikte instrumenten of het feit dat de controle niet kon worden uitgevoerd doordat de aangever zijn medewerking onthield, moeten worden vermeld. 4. Indien de controle niet kon worden uitgevoerd doordat de aanvrager zijn medewerking onthield, wordt, behalve in geval van overmacht, de steunaanvraag afgewezen. Artikel 7 1. Wanneer bij de in artikel 6 bedoelde controle blijkt dat de oppervlakte waarvoor de steun wordt gevraagd a) kleiner is dan die welke bij de controle is vastgesteld, wordt de steun voor de vastgestelde oppervlakte toegekend; wanneer de vastgestelde oppervlakte evenwel groter is dan 2,5 hectare, wordt de aanvraag afgewezen en moet de aanvrager een bedrag betalen dat gelijk is aan 50 % van het steunbedrag voor het betrokken verkoopseizoen vermenigvuldigd met de vastgestelde oppervlakte, tenzij de Lid-Staat het verschil gerechtvaardigd acht; b) groter is dan die welke bij de controle is vastgesteld, wordt, onverminderd eventuele, in de nationale wetgeving voorziene sancties, steun toegekend voor de oppervlakte die is vastgesteld, nadat daarvan het verschil is afgetrokken tussen de oorspronkelijk aangegeven en de vastgestelde oppervlakte. Indien de Lid-Staat het verschil gerechtvaardigd acht, wordt voor de vastgestelde oppervlakte steun toegekend. 2. De Lid-Staten brengen de Commissie op de hoogte van de op grond van lid 1 genomen maatregelen, en met name van de krachtens de tweede alinea van punt b) genomen beschikkingen. Artikel 8 De producerende Lid-Staten doen de Commissie jaarlijks op 15 juli mededeling van het aantal kleine producenten, de in artikel 5 bedoelde opbrengst(en), en de oppervlakte, in hectare, waarvoor in het betrokken verkoopseizoen steun kan worden toegekend. Voor het verkoopseizoen 1989/1990 dient deze mededeling evenwel uiterlijk op 15 augustus 1990 te worden gedaan. Artikel 9 1. Bij overschrijding van de maximumoppervlakte waarvoor de Gemeenschapsgarantie geldt, wordt vóór het einde van het betrokken verkoopseizoen de in artikel 7, lid 2, van Verordening (EEG) nr. 1152/90 bedoelde overschrijding vastgesteld en de in genoemd artikel bedoelde verlaging bepaald. 2. Voor de verlaging van het steunbedrag wordt de volgende formule toegepast: 1.2.3.4 //  // S1 ×   // MOG IGO   // = S2 waarbij: 1.2 // S1   // = het in artikel 3, lid 1, van Verordening (EEG) nr. 1152/90 bedoelde steunbedrag   // MOG    // = de maximumoppervlakte waarvoor de Gemeenschapsgarantie geldt  // IGO   // = de door de kleine producenten in het betrokken verkoopseizoen ingezaaide en geoogste oppervlakte   // S2  // = de te betalen steun. Artikel 10 De Lid-Staten betalen de in voorkomend geval op grond van artikel 9 verlaagde steun uiterlijk op 31 oktober volgende op het einde van het verkoopseizoen. Artikel 11 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van het verkoopseizoen 1989/1990. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 juli 1990. Voor de Commissie Ray MAC SHARRY Lid van de Commissie (1) PB nr. L 116 van 8. 5. 1990, blz. 1. (2) PB nr. L 123 van 4. 5. 1989, blz. 23.",
  "source": "EUR LEX"
}