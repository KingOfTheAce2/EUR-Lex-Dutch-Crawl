{
  "url": "http://www.w3.org/1999/xhtml\">",
  "content": "L_2008018NL.01000701.xml 23.1.2008 NL Publicatieblad van de Europese Unie L 18/7 VERORDENING (EG) N r. 53/2008 VAN DE COMMISSIE van 22 januari 2008 betreffende de opening en de wijze van beheer van communautaire tariefcontingenten voor wijn van oorsprong uit de Republiek Montenegro DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 1 ) , en met name op artikel 62, Overwegende hetgeen volgt: (1) Op 15 oktober 2007 is in Luxemburg een stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds ( 2 ) (hierna „de stabilisatie- en associatieovereenkomst” genoemd) ondertekend. Het ratificatieproces van deze stabilisatie- en associatieovereenkomst is gaande. (2) Op 15 oktober 2007 heeft de Raad een Interimovereenkomst betreffende de handel en aanverwante zaken tussen de Europese Gemeenschap, enerzijds, en de Republiek Montenegro, anderzijds ( 3 ) (hierna „de interimovereenkomst” genoemd) gesloten, die voorziet in een vervroegde inwerkingtreding van de handelsbepalingen en handelsgerelateerde bepalingen van de stabilisatie- en associatieovereenkomst. (3) Op grond van de interimovereenkomst en de stabilisatie- en associatieovereenkomst kan wijn van oorsprong uit Montenegro binnen communautaire tariefcontingenten tegen nulrecht in de Gemeenschap worden ingevoerd. (4) De tariefcontingenten waarin de interimovereenkomst en de stabilisatie- en associatieovereenkomst voorzien, worden jaarlijks toegepast en herhaald voor een periode van onbepaalde duur. De Commissie moet uitvoeringsmaatregelen voor de opening en het beheer van de communautaire tariefcontingenten vaststellen. (5) Bij Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 4 ) zijn de voorschriften inzake het beheer van de tariefcontingenten vastgelegd die bepalen dat de chronologische volgorde van de data van aanvaarding van de douaneaangiften moet worden gevolgd. (6) In het bijzonder dient erop te worden toegezien dat alle importeurs van de Gemeenschap te allen tijde en in gelijke mate gebruik kunnen maken van de genoemde tariefcontingenten en dat de voor deze contingenten vastgestelde rechten zonder onderbreking op alle invoer van de betrokken producten in alle lidstaten worden toegepast, totdat de contingenten geheel zijn uitgeput. Ter wille van een doelmatig gemeenschappelijk beheer van de contingenten moet de lidstaten zonder belemmering worden toegestaan om de nodige hoeveelheden die met werkelijke invoer overeenstemmen, uit de contingenten op te nemen. De uitwisseling van gegevens tussen de lidstaten en de Commissie dient zo veel mogelijk langs elektronische weg te gebeuren. (7) Deze verordening moet van toepassing zijn vanaf de inwerkingtreding van de interimovereenkomst en moet na de inwerkingtreding van de stabilisatie- en associatieovereenkomst van toepassing blijven. (8) De in deze verordening vastgestelde maatregelen zijn in overeenstemming met het advies van het Comité van beheer voor wijn, HEEFT DE VOLGENDE VERORDENING VASTGESTELD: Artikel 1 1.   Voor in de Gemeenschap ingevoerde wijn van oorsprong uit de Republiek Montenegro wordt een tariefcontingent tegen nulrecht geopend zoals aangegeven in de bijlage. 2.   Het nulrecht wordt onder de volgende voorwaarden toegepast: a) de ingevoerde wijnen moeten vergezeld gaan van een bewijs van oorsprong zoals vastgesteld in protocol 3 bij de interimovereenkomst en bij de stabilisatie- en associatieovereenkomst; b) voor de ingevoerde wijnen worden geen exportsubsidies verstrekt. Artikel 2 De in artikel 1 bedoelde tariefcontingenten worden beheerd door de Commissie overeenkomstig de artikelen 308 bis tot en met 308 quater van Verordening (EEG) nr. 2454/93. Artikel 3 De lidstaten en de Commissie werken nauw samen om toe te zien op de naleving van deze verordening. Artikel 4 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 januari 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 januari 2008. Voor de Commissie Mariann FISCHER BOEL Lid van de Commissie ( 1 ) PB L 179 van 14.7.1999, blz. 1 . Verordening laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 345 van 28.12.2007, blz. 1 . ( 3 ) PB L 345 van 28.12.2007, blz. 2 . ( 4 ) PB L 253 van 11.10.1993, blz. 1 . Verordening laatstelijk gewijzigd bij Verordening (EG) nr. 214/2007 ( PB L 62 van 1.3.2007, blz. 6 ). BIJLAGE Tariefcontingenten voor in de Gemeenschap ingevoerde wijn van oorsprong uit de Republiek Montenegro Volgnummer GN-code ( 1 ) TARIC onderverdeling Omschrijving Omvang van het jaarlijkse contingent (in hl) Contingentrecht 09.1514 ex 2204 10 19 98 Mousserende kwaliteitswijn, andere dan champagne of Asti spumante 16 000 Vrijstelling ex 2204 10 99 98 2204 21 10 Andere wijn van verse druiven, in verpakkingen inhoudende niet meer dan 2 l ex 2204 21 79 79, 80 ex 2204 21 80 79, 80 ex 2204 21 84 59, 70 ex 2204 21 85 79, 80 ex 2204 21 94 20 ex 2204 21 98 20 ex 2204 21 99 10 ( 1 ) Onverminderd de bepalingen voor de uitlegging van de gecombineerde nomenclatuur, wordt de omschrijving van de goederen geacht slechts een indicatieve waarde te hebben, aangezien in het kader van deze bijlage de GN-codes het preferentiestelsel bepalen. Voor GN-codes die worden voorafgegaan door de aanduiding „ex”, zijn de GN-code en de omschrijving gezamenlijk bepalend.",
  "source": "EUR LEX"
}