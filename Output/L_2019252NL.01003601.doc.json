{
  "url": "http://www.w3.org/1999/xhtml\"><!--",
  "content": "L_2019252NL.01003601.xml 2.10.2019 NL Publicatieblad van de Europese Unie L 252/36 BESLUIT (GBVB) 2019/1663 VAN DE RAAD van 1 oktober 2019 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 ( 1 ) betreffende beperkende maatregelen in het licht van de situatie in Libië vastgesteld. (2) De Raad heeft op 1 april 2019 Besluit (GBVB) 2019/539 ( 2 ) vastgesteld. (3) In het licht van de aanhoudende instabiliteit en de ernst van de situatie in Libië moeten de beperkende maatregelen tegen drie personen met nog eens zes maanden worden verlengd. (4) Besluit (GBVB) 2015/1333 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 17 van Besluit (GBVB) 2015/1333 worden de leden 3 en 4 vervangen door: \"3.   De maatregelen bedoeld in artikel 8, lid 2, gelden met betrekking tot de vermeldingen 14, 15 en 16 in bijlage II tot en met 2 april 2020. 4.   De maatregelen bedoeld in artikel 9, lid 2, gelden met betrekking tot de vermeldingen 19, 20 en 21 in bijlage IV tot en met 2 april 2020.\". Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 1 oktober 2019. Voor de Raad De voorzitter T. TUPPURAINEN ( 1 ) Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( PB L 206 van 1.8.2015, blz. 34 ). ( 2 ) Besluit (GBVB) 2019/539 van de Raad van 1 april 2019 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië ( PB L 93 van 2.4.2019, blz. 15 ).",
  "source": "EUR LEX"
}