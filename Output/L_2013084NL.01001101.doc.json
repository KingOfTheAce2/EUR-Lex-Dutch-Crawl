{
  "url": "http://www.w3.org/1999/xhtml\"><!--",
  "content": "L_2013084NL.01001101.xml 23.3.2013 NL Publicatieblad van de Europese Unie L 84/11 UITVOERINGSVERORDENING (EU) Nr. 277/2013 VAN DE COMMISSIE van 19 maart 2013 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Een product vervaardigd uit kunststof met verschillende kleine openingen. Het betreft een isolerende behuizing van een verbindingsstuk. Het bevat geen contacten van metaal, uiteinden of andere materialen die stroom geleiden. Het product is bedoeld om elektrische draden met verbindingen (uiteinden) of contactelementen aan de uiteinden te isoleren en fixeren. De draden moeten in de gaten van de behuizing van het verbindingsstuk worden ingebracht. Het product beschermt en isoleert de geleidende contacten van elkaar zodat er geen kortsluiting ontstaat en er geen invloeden van buitenaf, zoals vuil, in kunnen komen. ( *1 ) Zie afbeelding. 8547 20 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 a) op afdeling XVI en de tekst van de GN-codes 8547  en 8547 20 00 . Het product bestaat in zijn geheel uit niet-geleidend materiaal en is bedoeld voor isolerende doeleinden; het bestaat uit een isolerend werkstuk van kunststof (zie ook de GS-toelichting op post 8547 , letter A, eerste alinea). Indeling onder post 8538  als delen waarvan kan worden onderkend dat zij uitsluitend of hoofdzakelijk bestemd zijn voor de toestellen bedoeld bij de posten 8535 , 8536  of 8537  is uitgesloten, omdat het product tot post 8547  behoort en daarom in overeenstemming met aantekening 2 a) op afdeling XVI onder die post blijft ingedeeld. Het wordt daarom ingedeeld onder GN-code 8547 20 00  als isolerende werkstukken van kunststof. ( *1 ) De afbeelding is louter ter informatie.",
  "source": "EUR LEX"
}