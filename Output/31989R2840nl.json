{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R2840:NL:HTML\">",
  "content": "EUR-Lex - 31989R2840 - NL Avis juridique important | 31989R2840 Verordening (EEG) nr. 2840/89 van de Raad van 18 september 1989 betreffende de toepassing van Besluit nr. 1/89 van het Gemengd Comité EEG-IJsland tot wijziging van Protocol nr. 3 betreffende de definitie van het begrip \"produkten van oorsprong\" en de methoden van administratieve samenwerking en tot vaststelling van de bepalingen voor de toepassing van de aan Besluit nr. 1/88 van het Gemengd Comité EEG-IJsland gehechte gemeenschappelijke verklaring Publicatieblad Nr. L 278 van 27/09/1989 blz. 0009 - 0010 Bijzondere uitgave in het Fins: Hoofdstuk 11 Deel 15 blz. 0108 Bijzondere uitgave in het Zweeds: Hoofdstuk 11 Deel 15 blz. 0108 VERORDENING  (EEG) Nr. 2840/89 VAN DE RAAD van 18 september 1989 betreffende de toepassing van Besluit nr. 1/89  van het Gemengd Comité EEG-IJsland tot wijziging van Protocol nr. 3 betreffende de definitie van  het begrip \"produkten van oorsprong'' en de methoden van administratieve samenwerking en tot  vaststelling van de bepalingen voor de toepassing van de aan Besluit nr. 1/88 van het Gemengd  Comité EEG-IJsland gehechte gemeenschappelijke verklaring DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op  artikel 113, Gezien het voorstel van de Commissie, Overwegende dat de Overeenkomst tussen de Europese Economische Gemeenschap en de Republiek IJsland,  die op 22 juli 1972 werd ondertekend, op 1 april 1973 in werking is getreden; Overwegende dat enerzijds het Gemengd Comité, krachtens artikel 28 van Protocol nr. 3 betreffende  de definitie van het begrip \"produkten van oorsprong'' en de methoden van administratieve  samenwerking, welk Protocol een integrerend bestanddeel van genoemde Overeenkomst vormt, Besluit  nr. 1/89 tot wijziging van Protocol nr. 3 heeft aangenomen; Overwegende dat anderzijds in de aan Besluit nr. 1/88 van het Gemengd Comité EEG-IJsland gehechte  gemeenschappelijke verklaring, die krachtens Verordening (EEG) nr. 1957/88 (1) in de Gemeenschap  van toepassing is, wordt bepaald dat onder bepaalde voorwaarden een herziening plaatsvindt van de  wijzigingen die zijn aangebracht in de regels betreffende de oorsprong ten gevolge van de invoering  van het geharmoniseerde systeem; dat het Gemengd Comité op grond van deze gemeenschappelijke  verklaring gedurende een periode van drie maanden met ingang van de datum waarop het verzoek hem  door een van beide partijen bij de Overeenkomst is voorgelegd, dient te beslissen; Overwegende dat deze herziening de gevallen betreft waarin de omzetting van de bestaande regels  betreffende de oorsprong in het geharmoniseerde systeem niet volledig neutraal was en waarin het  noodzakelijk blijkt het effect van de vorige regels betreffende de oorsprong te herstellen; Overwegende dat het met het oog op de dienaangaande door het Gemengd Comité te nemen besluiten  noodzakelijk is tot een gemeenschappelijk standpunt van de Gemeenschap te komen; dat het daarna  noodzakelijk is deze besluiten van het Gemengd Comité in de Gemeenschap van toepassing te doen  zijn; Overwegende dat dit besluitvormingsproces niet de mogelijkheid biedt de in de gemeenschappelijke  verklaring vastgestelde termijn van drie maanden na te leven; dat het derhalve wenselijk is de  procedure te bespoedigen en te bepalen dat het gemeenschappelijk standpunt van de Gemeenschap door  de Commissie wordt vastgesteld volgens de procedure bedoeld in artikel 14 van Verordening (EEG)  nr. 802/68 van de Raad van 27 juni 1968 betreffende de gemeenschappelijke definitie van het begrip  \"oorsprong van goederen'' (2), laatstelijk gewijzigd bij Verordening (EEG) nr. 3860/87 van de  Commissie (3); dat het tevens wenselijk is de Commissie te machtigen om de noodzakelijke  maatregelen vast te stellen om de besluiten van het Gemengd Comité in de Gemeenschap van toepassing  te doen zijn, HEEFT DE VOLGENDE VERORDENING VASTGESTELD: Artikel 1 Besluit nr. 1/89 van het Gemengd Comité EEG-IJsland is van toepassing  in de Gemeenschap. De tekst van het besluit is aan deze verordening gehecht. Artikel 2 Volgens de procedure bedoeld in artikel 14 van Verordening (EEG) nr. 802/68 worden  vastgesteld: a)  het gemeenschappelijk standpunt van de Gemeenschap met het oog op de besluiten van het Gemengd  Comité EEG-IJsland betreffende een herziening van de wijzigingen die zijn aangebracht in de regels  betreffende de oorsprong ten gevolge van de invoering van het geharmoniseerde systeem in het kader  van de aan Besluit nr. 1/88 van genoemd Gemengd Comité gehechte gemeenschappelijke verklaring; b)  de toepassing in de Gemeenschap van de onder a) bedoelde besluiten. Artikel 3 Deze verordening treedt in werking op de derde dag volgende op die van haar bekendmaking  in het Publikatieblad van de Europese Gemeenschappen. Artikel 1 is van toepassing vanaf 1 januari 1988. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 18 september 1989. Voor de Raad De Voorzitter H. CURIEN (1) PB nr. L 180 van 9. 7. 1988, blz. 1. (2) PB nr. L 148 van 28. 6. 1968, blz. 1. (3) PB nr. L 363 van 23. 12. 1987, blz. 30.",
  "source": "EUR LEX"
}