{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0189:NL:HTML\">",
  "content": "EUR-Lex - 32001D0189 - NL Avis juridique important | 32001D0189 2001/189/EG: Beschikking van de Commissie van 28 februari 2001 betreffende de toepassing van een verplichte etiketteringsregeling voor rundvlees in Duitsland (kennisgeving geschied onder nummer C(2001) 467) Publicatieblad Nr. L 067 van 09/03/2001 blz. 0087 - 0087 Beschikking van de Commissie van 28 februari 2001 betreffende de toepassing van een verplichte etiketteringsregeling voor rundvlees in Duitsland (kennisgeving geschied onder nummer C(2001) 467) (Slechts de tekst in de Duitse taal is authentiek) (2001/189/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1760/2000 van het Europees Parlement en de Raad van 17 juli 2000 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten(1), en met name op artikel 13, lid 4, Overwegende hetgeen volgt: (1) Op grond van artikel 13, lid 3, van Verordening (EG) nr. 1760/2000 kunnen lidstaten waarvan de identificatie- en registratieregeling voor runderen voldoende nauwkeurige gegevens bevat tot en met 31 december 2001 voorschrijven dat voor vlees van dieren die op hun grondgebied zijn geboren, gemest en geslacht, de etikettering extra gegevens moet bevatten. (2) Duitsland heeft de Commissie op grond van artikel 13, lid 4, van Verordening (EG) nr. 1760/2000 om goedkeuring van een verplichte etiketteringsregeling voor rundvlees verzocht, HEEFT DE VOLGENDE BESCHIKKING GEGEVEN: Artikel 1 Het door Duitsland ingediende verzoek om goedkeuring van een verplichte etiketteringsregeling voor vlees van runderen die op zijn grondgebied zijn geboren, gehouden en geslacht, waarvan in de bijlage een korte samenvatting wordt gegeven, wordt goedgekeurd overeenkomstig artikel 13, lid 4, van Verordening (EG) nr. 1760/2000. Artikel 2 Deze beschikking is gericht tot de Bondsrepubliek Duitsland. Gedaan te Brussel, 28 februari 2001. Voor de Commissie Franz Fischler Lid van de Commissie (1) PB L 204 van 11.8.2000, blz. 1. BIJLAGE Vermelding van de Duitse oorsprong op het etiket van rundvlees en rundvleesproducten Op het etiket van vlees en vleesproducten van runderen die in Duitsland zijn geboren, gehouden en geslacht, moet de Duitse oorsprong worden vermeld. De Duitse oorsprong moet worden aangeduid met \"Oorsprong: Duitsland\" of een vermelding dat het dier waarvan het rundvlees afkomstig is in Duitsland geboren, gehouden en geslacht is. Criteria aan de hand waarvan wordt bepaald of het product van Duitse oorsprong is Aanduiding van de Duitse oorsprong is niet verplicht voor rundvlees van dieren die niet in de Duitse nationale gegevensbank voor runderen zijn geregistreerd als geboren, gehouden en geslacht in Duitsland of waarvoor het identificatienummer van het moederdier onbekend is en het bedrijf van geboorte niet is bewezen.",
  "source": "EUR LEX"
}