{
  "url": "http://www.w3.org/1999/xhtml\">",
  "content": "L_2006224NL.01002101.xml 16.8.2006 NL Publicatieblad van de Europese Unie L 224/21 BESLUIT VAN DE RAAD EN DE COMMISSIE van 24 januari 2006 betreffende de sluiting van het protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Oekraïne, anderzijds (PSO), betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de PSO en betreffende aanpassingen van de PSO (2006/538/EG, Euratom) DE RAAD VAN DE EUROPESE UNIE EN DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste zin, en de artikelen 55, 57, lid 2, 71, 80, lid 2, 93, 94, 133 en 181 A, in samenhang met artikel 300, lid 2, tweede zin, en artikel 300, lid 3, eerste alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gelet op het Toetredingsverdrag van 2003, en met name op artikel 2, lid 3, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Gezien het advies van het Europees Parlement ( 1 ) , Gezien de goedkeuring door de Raad krachtens artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Oekraïne, anderzijds (PSO), betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de PSO en betreffende aanpassingen van de PSO, werd namens de Europese Gemeenschap en de lidstaten op 29 april 2004 ondertekend, overeenkomstig Besluit 2006/537/EG van de Raad ( 2 ) . (2) In afwachting van zijn inwerkingtreding is het protocol op voorlopige basis toegepast met ingang van de datum van toetreding. (3) Het protocol moet worden goedgekeurd, BESLUITEN: Artikel 1 Het protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en Oekraïne, anderzijds (PSO), betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de PSO en betreffende aanpassingen van de PSO, wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. De tekst van het protocol is aan dit besluit gehecht ( 3 ) . Artikel 2 De voorzitter van de Raad verricht namens de Europese Gemeenschap en haar lidstaten de in artikel 4 van het protocol bedoelde kennisgeving. De voorzitter van de Commissie verricht tegelijkertijd de bedoelde kennisgeving namens de Europese Gemeenschap voor Atoomenergie. Gedaan te Brussel, 24 januari 2006. Voor de Raad De voorzitter K.-H. GRASSER Voor de Commissie De voorzitter J. M. BARROSO ( 1 ) PB C 174 E van 14.7.2005, blz. 45 . ( 2 ) Zie bladzijde 15 van dit Publicatieblad. ( 3 ) Zie bladzijde 16 van dit Publicatieblad.",
  "source": "EUR LEX"
}