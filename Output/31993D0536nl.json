{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0536:NL:HTML\">",
  "content": "EUR-Lex - 31993D0536 - NL Avis juridique important | 31993D0536 93/536/EEG: Beschikking van de Commissie van 4 oktober 1993 betreffende Verordening (EEG) nr. 685/69 en de vaststelling van de steun voor de particuliere opslag van boter of room Publicatieblad Nr. L 260 van 19/10/1993 blz. 0032 - 0032 Bijzondere uitgave in het Fins: Hoofdstuk 3 Deel 53 blz. 0065 Bijzondere uitgave in het Zweeds: Hoofdstuk 3 Deel 53 blz. 0065 BESCHIKKING VAN DE COMMISSIE van 4 oktober 1993 betreffende Verordening (EEG) nr. 685/69 en de vaststelling van de steun voor de particuliere opslag van boter of room (93/536/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 685/69 van de Commissie van 14 april 1969 betreffende de uitvoeringsbepalingen van de interventiemaatregelen op de markt voor boter en room (1), laatstelijk gewijzigd bij Verordening (EEG) nr. 1756/93 (2), en met name op  artikel 29, eerste alinea, Overwegende dat in artikel 29 van Verordening (EEG) nr. 685/69 is bepaald dat in geval van wijziging van de in nationale valuta uitgedrukte interventieaankoopprijs voor boter de steun voor de particuliere opslag dienovereenkomstig wordt verlaagd of  verhoogd; dat de Commissie evenwel op grond van de marktsituatie van deze regel kan afwijken volgens de procedure van artikel 30 van Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de  sector melk en zuivelprodukten (3), laatstelijk gewijzigd bij Verordening (EEG) nr. 2071/92 (4); dat de per 1 januari 1993 ingevoerde nieuwe agromonetaire regeling tot frequente wijzigingen van de landbouwomrekeningskoersen leidt, waardoor  onduidelijkheid is ontstaan over de berekening van de compensatie in verband met de wijziging van de interventieaankoopprijs per 1 juli 1993; Overwegende dat, met het oog op de marktsituatie, rekening houdende met de verlaging van de interventieprijs voor boter, niet alle wijzigingen van de landbouwomrekeningskoersen in aanmerking mogen worden genomen en de compensatie op basis van 90 % van  de interventieprijs moet worden berekend; Overwegende dat het Comité van beheer voor melk en zuivelprodukten geen advies heeft uitgebracht binnen de door zijn voorzitter vastgestelde termijn, HEEFT DE VOLGENDE BESCHIKKING GEGEVEN: Artikel 1 De in artikel 29 van Verordening (EEG) nr. 685/69 bedoelde compensatie is gelijk aan het verschil tussen 90 % van de op 30 juni 1993 geldende interventieprijs in nationale valuta enerzijds en 90 % van de op 1 juli 1993 geldende  overeenkomstige prijs anderzijds. De in de eerste alinea bedoelde compensatie geldt alleen voor boter waarvoor de eerste dag van de periode van contractuele opslag vóór 1 juli 1993 valt en die op die datum nog in opslag is. Artikel 2 Deze beschikking is gericht tot de Lid-Staten. Gedaan te Brussel, 4 oktober 1993. Voor de Commissie René STEICHEN Lid van de Commissie (1) PB nr. L 90 van 15. 4. 1969, blz. 12. (2) PB nr. L 161 van 2. 7. 1993, blz. 48. (3) PB nr. L 148 van 28. 6. 1968, blz. 13. (4) PB nr. L 215 van 30. 7. 1992, blz. 64.",
  "source": "EUR LEX"
}