{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997Y0925(01):NL:HTML\">",
  "content": "EUR-Lex - 31997Y0925(01) - NL Avis juridique important | 31997Y0925(01) Advies van de Commissie van 10 september 1997 betreffende de voorgenomen lozing van radioactieve afvalstoffen afkomstig van het kerntechnisch verwerkings- en verpakkingscentrum \"CENTRACO\", Frankrijk, overeenkomstig artikel 37 van het Euratom- Verdrag Publicatieblad Nr. C 291 van 25/09/1997 blz. 0008 - 0008 ADVIES VAN DE COMMISSIE van 10 september 1997 betreffende de voorgenomen lozing van radioactieve afvalstoffen afkomstig van het kerntechnisch verwerkings- en verpakkingscentrum \"CENTRACO\", Frankrijk, overeenkomstig artikel 37 van het Euratom-Verdrag (97/C 291/04) Op 20 maart 1997 heeft de Commissie overeenkomstig artikel 37 van het Euratom-Verdrag van de Franse regering de algemene gegevens ontvangen van het plan voor de lozing van radioactieve afvalstoffen, afkomstig van de exploitatie van het kerntechnisch verwerkings- en verpakkingscentrum \"CENTRACO\". Op grond van de ontvangen gegevens en na raadpleging van de groep van deskundigen brengt de Commissie het volgende advies uit: 1. De kortste afstand van de installatie tot het grondgebied van een andere lidstaat, i.c. ItaliÃ«, bedraagt 180 kilometer, Spanje ligt op een afstand van 230 kilometer. 2. Het vaste afval afkomstig van de exploitatie van de CENTRACO-installatie wordt hetzij ter plaatse gerecycleerd, hetzij in situ of ex situ behandeld. Er wordt ter plaatse geen afval definitief opgeslagen. 3. Onder normale bedrijfsomstandigheden zullen de lozingen van vloeibare en gasvormige afvalstoffen niet tot een uit gezondheidsoogpunt significante blootstelling van de bevolking van andere lidstaten leiden. 4. In geval van onvoorziene lozingen van radioactieve afvalstoffen als gevolg van een ongeval van de aard en de omvang als in de algemene gegevens beschreven, zijn de doses die de bevolking van een andere lidstaat zou kunnen ontvangen, uit gezondheidsoogpunt niet significant. Concluderend is de Commissie van mening dat uitvoering van het plan voor de lozing van radioactieve afvalstoffen afkomstig van de exploitatie van de CENTRACO-installatie zowel onder normale bedrijfsomstandigheden als in ongevalssituaties van de aard en omvang als aangeduid in de algemene gegevens, niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}