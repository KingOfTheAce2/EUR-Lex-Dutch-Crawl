{
  "url": "http://www.w3.org/1999/xhtml\"><!--",
  "content": "L_202403125NL.000101.fmx.xml Publicatieblad van de Europese Unie NL L-serie 2024/3125 13.12.2024 BESLUIT (EU) 2024/3125 VAN DE RAAD van 5 december 2024 betreffende het namens de Europese Unie in te nemen standpunt in het Gemengd Comité dat is opgericht bij de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is, over de wijziging van die overeenkomst door de vervanging van het bijbehorende Protocol nr. 1 betreffende de definitie van het begrip “producten van oorsprong” en methoden van administratieve samenwerking DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is (de “overeenkomst”), werd door de Unie gesloten bij Besluit 96/528/EGKS van de Commissie ( 1 ) en is op 1 augustus 1996 in werking getreden. (2) In Protocol nr. 1 bij de overeenkomst (“Protocol nr. 1”) wordt het begrip “producten van oorsprong” gedefinieerd en worden methoden van administratieve samenwerking vastgelegd. Op grond van artikel 39 van Protocol nr. 1 kan het bij artikel 14, lid 1, van de overeenkomst opgerichte Gemengd Comité (het “Gemengd Comité”) besluiten de bepalingen van Protocol nr. 1 te wijzigen. (3) Op zijn volgende vergadering zal het Gemengd Comité een besluit vaststellen tot wijziging van de overeenkomst door de vervanging van Protocol nr. 1. (4) Het is passend het standpunt te bepalen dat namens de Unie moet worden ingenomen in het Gemengd Comité, aangezien het besluit van het Gemengd Comité rechtsgevolgen zal hebben. (5) De Regionale Conventie betreffende de pan-Euro-mediterrane preferentiële oorsprongsregels (de “conventie”) werd door de Unie gesloten bij Besluit 2013/94/EU van de Raad ( 2 ) en is voor de Unie op 1 mei 2012 in werking getreden. De conventie bevat bepalingen over de oorsprong van goederen die uit hoofde van de desbetreffende bilaterale vrijhandelsovereenkomsten tussen de partijen bij de conventie (de “partijen”) worden verhandeld, en die bepalingen zijn van toepassing onverminderd de beginselen in die bilaterale vrijhandelsovereenkomsten. (6) De conventie is gewijzigd bij Besluit nr. 1/2023 van het Gemengd Comité van de Regionale Conventie betreffende de pan-Euro-mediterrane preferentiële oorsprongsregels ( 3 ) (de “wijziging van de conventie”). (7) De wijziging van de conventie treedt op 1 januari 2025 voor alle partijen in werking. (8) In artikel 6 van de conventie is bepaald dat elke partij de nodige maatregelen neemt om ervoor te zorgen dat de conventie daadwerkelijk wordt toegepast. Daartoe zal het Gemengd Comité een besluit vaststellen waarbij Protocol nr. 1 wordt vervangen door een nieuw protocol dat een dynamische verwijzing naar de conventie bevat, zodat altijd naar de recentste versie van de geldende conventie wordt verwezen. Zonder een dergelijke verwijzing zou de effectieve toepassing van de wijziging van de conventie niet kunnen worden gegarandeerd, wat gevolgen zou kunnen hebben voor het systeem van diagonale cumulatie uit hoofde van de conventie. (9) Het standpunt van de Unie in het Gemengd Comité moet daarom worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in het Gemengd Comité dat werd opgericht bij de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is (de “overeenkomst”), tijdens zijn volgende vergadering, over de wijziging van de overeenkomst door de vervanging van het bijbehorende Protocol nr. 1 door een nieuw protocol dat een dynamische verwijzing naar de Regionale Conventie betreffende de pan-Euro-mediterrane preferentiële oorsprongsregels bevat, wordt gebaseerd op het aan dit besluit gehechte ontwerpbesluit van het Gemengd Comité. Artikel 2 Dit besluit treedt in werking op de datum van de vaststelling ervan, en het verstrijkt op 31 december 2025. Gedaan te Brussel, 5 december 2024. Voor de Raad De voorzitter NAGY B. ( 1 ) Besluit 96/528/EGKS van de Commissie van 29 februari 1996 over de sluiting van een overeenkomst tussen de Europese Gemeenschap voor Kolen en Staal en Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is ( PB L 227 van 7.9.1996, blz. 1 ). ( 2 ) Besluit 2013/94/EU van de Raad van 26 maart 2012 betreffende de sluiting van de Regionale Conventie betreffende de pan-Euro-mediterrane preferentiële oorsprongsregels ( PB L 54 van 26.2.2013, blz. 3 ). ( 3 ) Besluit nr. 1/2023 van het Gemengd Comité van de Regionale Conventie betreffende de pan-Euro-mediterrane preferentiele oorsprongsregels van 7 december 2023 over de wijziging van de Regionale Conventie betreffende de pan-Euro-mediterrane preferentiële oorsprongsregels [2024/390] ( PB L, 2024/390, 19.2.2024, ELI: http://data.europa.eu/eli/dec/2024/390/oj ). ONTWERP BESLUIT Nr. … VAN HET GEMENGD COMITÉ EU-TURKIJE van … tot wijziging van de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is, door de vervanging van het bijbehorende Protocol nr. 1 betreffende de definitie van het begrip “producten van oorsprong” en methoden van administratieve samenwerking HET GEMENGD COMITÉ EU-TURKIJE, Gezien de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is ( 1 ) , en met name artikel 39 van het bijbehorende Protocol nr. 1 betreffende de definitie van het begrip “producten van oorsprong” en methoden van administratieve samenwerking, Overwegende hetgeen volgt: (1) In artikel 6, lid 2, van de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is (de “overeenkomst”) wordt verwezen naar Protocol nr. 1 bij de overeenkomst (het “oorspronkelijke Protocol nr. 1”), dat de oorsprongsregels bevat. (2) Het oorspronkelijke Protocol nr. 1 werd bij Besluit nr. 1/2009 van het Gemengd Comité ingesteld bij de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is ( 2 ) vervangen door een nieuw protocol (“Protocol nr. 1”). (3) In artikel 39 van Protocol nr. 1 is bepaald dat het bij artikel 14 van de overeenkomst opgerichte Gemengd Comité (het “Gemengd Comité”) kan besluiten de bepalingen van Protocol nr. 1 te wijzigen. (4) De Regionale Conventie betreffende de pan-Euro-mediterrane preferentiële oorsprongsregels ( 3 ) (de “conventie”) strekt ertoe de bestaande bilaterale systemen inzake de oorsprongsregels, die zijn vastgesteld bij bilaterale vrijhandelsovereenkomsten tussen de partijen bij de conventie, in een multilateraal kader om te zetten, onverminderd de beginselen in die bilaterale vrijhandelsovereenkomsten. (5) De Unie en de Republiek Turkije (“Turkije”) hebben de conventie op respectievelijk 15 juni 2011 en 4 november 2011 ondertekend. (6) De Unie en Turkije hebben hun akten van aanvaarding op respectievelijk 26 maart 2012 en 4 december 2013 bij de depositaris van de conventie neergelegd. Als gevolg daarvan en overeenkomstig artikel 10, lid 3, van de conventie, is de conventie voor de Unie en Turkije op respectievelijk 1 mei 2012 en 1 februari 2014 in werking getreden. (7) De conventie is gewijzigd bij Besluit nr. 1/2023 van het Gemengd Comité van de Regionale Conventie betreffende de pan-Euro-mediterrane preferentiële ( 4 ) . (8) Protocol nr. 1 moet daarom worden vervangen door een nieuw protocol dat een dynamische verwijzing naar de conventie bevat, zodat altijd naar de recentste versie van de geldende conventie wordt verwezen, HEEFT HET VOLGENDE BESLUIT VASTGESTELD: Artikel 1 Protocol nr. 1 bij de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is, dat betrekking heeft op de definitie van het begrip “producten van oorsprong” en methoden van administratieve samenwerking, wordt vervangen door de tekst in de bijlage bij dit besluit. Artikel 2 Dit besluit treedt in werking op de datum van de vaststelling ervan. Het is van toepassing met ingang van de eerste dag van de eerste maand volgende op de datum van ontvangst van de laatste van de schriftelijke kennisgevingen langs diplomatieke weg, waarmee de partijen elkaar ervan in kennis stellen dat aan hun interne procedures is voldaan. Gedaan te …, … Voor het Gemengd Comité De voorzitter ( 1 ) PB EG L 227 van 7.9.1996, blz. 3 . ( 2 ) Besluit nr. 1/2009 van het Gemengd Comité ingesteld bij de Overeenkomst tussen de Europese Gemeenschap voor Kolen en Staal en de Republiek Turkije betreffende de handel in producten waarop het Verdrag tot oprichting van de Europese Gemeenschap voor Kolen en Staal van toepassing is van 24 februari 2009 tot wijziging van Protocol nr. 1 van de overeenkomst ( PB EU L 143 van 6.6.2009, blz. 1 ). ( 3 ) PB EU L 54 van 26.2.2013, blz. 4 . ( 4 ) Besluit nr. 1/2023 van het Gemengd Comité van de Regionale Conventie betreffende de pan-Euro-mediterrane preferentiële oorsprongsregels van 7 december 2023 over de wijziging van de Regionale Conventie betreffende de pan-Euro-mediterrane preferentiële oorsprongsregels ( PB EU L, 2024/390, 19.2.2024, ELI: http://data.europa.eu/eli/dec/2024/390/oj ). BIJLAGE “PROTOCOL Nr. 1 BETREFFENDE DE DEFINITIE VAN HET BEGRIP “PRODUCTEN VAN OORSPRONG” EN METHODEN VAN ADMINISTRATIEVE SAMENWERKING Artikel 1 Oorsprongsregels 1.   Voor de toepassing van deze overeenkomst zijn aanhangsel I en de relevante bepalingen van aanhangsel II van de Regionale Conventie betreffende de pan-Euro-mediterrane preferentiële oorsprongsregels ( 1 ) (de “conventie”), zoals laatstelijk gewijzigd en bekendgemaakt in het Publicatieblad van de Europese Unie , van toepassing. 2.   Alle verwijzingen naar de “desbetreffende overeenkomst” in aanhangsel I en in de relevante bepalingen van aanhangsel II van de conventie gelden als verwijzingen naar deze overeenkomst. Artikel 2 Geschillenregeling 1.   Indien er een geschil ontstaat in verband met de controleprocedures in de artikelen 34 en 35 van aanhangsel I van de conventie dat niet kan worden opgelost door de douaneautoriteit die de controle heeft aangevraagd en de douaneautoriteit die de controle moet uitvoeren, wordt dat geschil aan het Gemengd Comité voorgelegd. 2.   In alle gevallen is de wetgeving van het land van invoer van toepassing op de regeling van geschillen tussen een importeur en de douaneautoriteiten van het land van invoer. Artikel 3 Wijzigingen van het protocol Het Gemengd Comité kan besluiten de bepalingen van dit protocol te wijzigen. Artikel 4 Opzegging van de conventie 1.   Indien ofwel de Europese Gemeenschap ofwel Turkije de depositaris van de conventie schriftelijk te kennen geeft de conventie overeenkomstig artikel 9 van de conventie te willen opzeggen, starten de Europese Gemeenschap en Turkije onmiddellijk hun eigen procedures op om onderhandelingen over oorsprongsregels te openen voor de toepassing van de overeenkomst. 2.   Tot de inwerkingtreding van dergelijke nieuw overeengekomen oorsprongsregels blijven de op het moment van opzegging geldende oorsprongsregels in aanhangsel I en, indien passend, de relevante bepalingen van aanhangsel II van de conventie van toepassing op de overeenkomst. Vanaf de opzegging worden de oorsprongsregels in aanhangsel I en, indien passend, de relevante bepalingen van aanhangsel II van de conventie evenwel zo uitgelegd dat zij uitsluitend bilaterale cumulatie tussen de Europese Gemeenschap en Turkije toestaan.”. ( 1 ) PB EU L 54 van 26.2.2013, blz. 4 . ELI: http://data.europa.eu/eli/dec/2024/3125/oj ISSN 1977-0758 (electronic edition)",
  "source": "EUR LEX"
}