{
  "url": "http://www.w3.org/1999/xhtml\"><!--",
  "content": "L_202500421NL.000101.fmx.xml Publicatieblad van de Europese Unie NL L-serie 2025/421 24.3.2025 GEDELEGEERDE VERORDENING (EU) 2025/421 VAN DE COMMISSIE van 16 december 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen tot bepaling van de voor de indeling van cryptoactivawitboeken noodzakelijke data en de praktische regelingen die ervoor moeten zorgen dat die data machinaal leesbaar zijn (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1114 van het Europees Parlement en de Raad van 31 mei 2023 betreffende cryptoactivamarkten en tot wijziging van Verordeningen (EU) nr. 1093/2010 en (EU) nr. 1095/2010 en Richtlijnen 2013/36/EU en (EU) 2019/1937 ( 1 ) , en met name artikel 109, lid 8, derde alinea, Overwegende hetgeen volgt: (1) Overeenkomstig Verordening (EU) 2023/1114 moet het overeenkomstig artikel 109 van Verordening (EU) 2023/1114 ingestelde register van cryptoactivawitboeken, van uitgevers van activagerelateerde tokens en e-moneytokens, en van aanbieders van cryptoactivadiensten (“register”) informatie bevatten waarmee het register de toegankelijkheid kan faciliteren van de witboeken die op basis van in die verordening vastgestelde soorten cryptoactiva zijn ingedeeld. De voor de indeling van cryptoactivawitboeken noodzakelijke data moeten nationale bevoegde autoriteiten helpen bij hun taak om zich ervan te vergewissen dat de vereisten van Verordening (EU) 2023/1114 coherent worden toegepast. (2) Om het register zo doelmatig mogelijk te laten functioneren, moeten bevoegde autoriteiten de data bij de Europese Autoriteit voor effecten en markten (“ESMA”) aanleveren in hetzelfde formaat als het witboek. Voorts moeten de ESMA en bevoegde autoriteiten, om de kosten zo veel mogelijk te beperken, de data die voor de indeling van witboeken in het register relevant zijn, kunnen afleiden van de in cryptoactivawitboeken gepubliceerde informatie. Om de wijzigingen in de per de datum van toepassing van artikel 110 van Verordening (EU) 2023/1114 vereiste data zo beperkt mogelijk te houden, moeten de data die voor het indelen van cryptoactivawitboeken worden gebruikt, de data omvatten die bevoegde autoriteiten overeenkomstig artikel 5, lid 1, punt e), van Verordening (EU) 2023/2859 van het Europees Parlement en de Raad ( 2 ) aan het Europees centraal toegangspunt (European Single Access Point — “ESAP”) zullen aanleveren. (3) Om data efficiënt te kunnen verwerken, moeten rechtspersonen die het cryptoactivawitboek opstellen en die daarin met een ISO 17442-identificatiecode voor juridische entiteiten (“LEI”) worden vermeld, erop toezien dat die LEI geldig is en correct is verlengd. Wanneer de persoon die het witboek opstelt geen LEI heeft, moet het register een identificatiecode bevatten die vergelijkbare kenmerken oplevert ten behoeve van het register. (4) Cryptoactiva die geen financiële instrumenten zijn, kunnen momenteel niet worden beschreven aan de hand van de ISO Classification of Financial Instruments (CFI) code. Een standaard universele classificatiemethode wordt momenteel ontwikkeld. Deze classificatiemethode zal echter niet klaar zijn voordat deze verordening van toepassing wordt. Daarom moet ten behoeve van een consistente identificatie van de cryptoactivawitboeken in het in artikel 109, lid 1, van Verordening (EU) 2023/1114 bedoelde register een internationale standaardidentificatie voor digitale tokens — de Functionally Fungible Group Digital Token Identifier (“FFG DTI”) — worden gebruikt. Voorts moeten, om de cryptoactiva te identificeren en om gebruikers in staat te stellen de belangrijkste kenmerken van de cryptoactiva op te halen, zoals de technologiespecifieke kenmerken ervan, en om tokens te groeperen die op diverse blockchains zijn uitgegeven en op hetzelfde cryptoactivawitboek betrekking hebben, de ISO 24165 Digital Token Identifiers (“DTI”) worden gebruikt. De FFG DTI en de DTI zijn passend voor het register omdat zij de beginselen van uniciteit, neutraliteit, betrouwbaarheid, open source, schaalbaarheid, toegankelijkheid op basis van kostendekking in acht nemen, en worden aangeboden binnen een passend governanceraamwerk. (5) Aangezien deze verordening ziet op de indeling van cryptoactivawitboeken en dus verband houdt met uitvoeringsverordening (EU) 2024/2984 van de Commissie ( 3 ) met betrekking tot standaardformulieren, formaten en templates voor het witboek, moeten de toepassingsdatums van de beide verordening op elkaar worden afgestemd. Het uitstel van de toepassing is ook noodzakelijk om personen die cryptoactivawitboeken opstellen, en bevoegde autoriteiten in staat te stellen zich aan te passen aan de in deze verordening bepaalde vereisten. (6) Deze verordening is gebaseerd op het ontwerp van technische reguleringsnormen dat de ESMA bij de Commissie heeft ingediend. (7) De ESMA heeft open publieke consultaties georganiseerd over de ontwerpen van technische uitvoeringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en het advies ingewonnen van de bij artikel 37 van Verordening (EU) nr. 1095/2010 van het Europees Parlement en de Raad ( 4 ) opgerichte Stakeholdergroep effecten en markten, HEEFT DE VOLGENDE VERORDENING VASTGESTELD: Artikel 1 Data voor het indelen van cryptoactivawitboeken 1.   De voor het indelen van cryptoactivawitboeken noodzakelijke data worden genoemd in de bijlage. 2.   De in de bijlage genoemde data wordt in een gemeenschappelijk formaat volgens de ISO 20022-norm verstrekt. 3.   In afwijking van lid 2 van dit artikel mogen, wanneer de in de bijlage genoemde data zijn opgenomen in het cryptoactivawitboek bedoeld in artikel 6, artikel 19 of artikel 51 van Verordening (EU) 2023/1114, de in de bijlage bij deze verordening genoemde data worden verstrekt in hetzelfde machinaal leesbare formaat waarin het cryptoactivawitboek overeenkomstig Uitvoeringsverordening (EU) 2024/2984. Artikel 2 Identificatiecodes voor juridische entiteiten Wanneer van de ISO 17442-identificatiecode voor juridische entiteiten wordt gebruikgemaakt, zien de personen die een cryptoactivawitboek als bedoeld in artikel 6, artikel 19 of artikel 51 van Verordening (EU) 2023/1114 opstellen, erop toe dat de identificatiecode: a) geldig is en is uitgegeven in overeenstemming met de voorwaarden van de Local Operating Units van het Global Legal Entity Identifier System; b) is opgenomen in de Global Legal Entity Identifier-database die in stand wordt gehouden door de door het Regulatory Oversight Committee aangestelde Central Operating Unit. Artikel 3 Identificatie van het cryptoactivum en het betreffende witboek 1.   Wanneer de ISO 24165 Digital Token Identifier wordt verstrekt, wordt het cryptoactivawitboek geïdentificeerd met een geldige identificatiecode van type 3 voor de groep cryptoactiva waarop het witboek betrekking heeft. 2.   Wanneer de ISO 24165 Digital Token Identifier wordt verstrekt, wordt of worden het cryptoactivum of de cryptoactiva waarop het cryptoactivawitboek betrekking heeft, individueel geïdentificeerd met een geldige identificatiecode die is toegekend aan elk van de cryptoactiva waarop het witboek betrekking heeft. 3.   Wanneer de ISO 24165 Digital Token Identifier niet beschikbaar is, identificeert het cryptoactivawitboek de cryptoactiva waarop het cryptoactivawitboek betrekking heeft, aan de hand van een door de ESMA op Unieniveau goedgekeurde identificatiecode voor digitale tokens, die aan alle volgende kenmerken voldoet: a) uniek; b) neutraal; c) betrouwbaar; d) open source; e) schaalbaar; f) toegankelijk; g) beschikbaar tegen redelijke kosten, en h) onderworpen aan een passend governanceraamwerk. Artikel 4 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . De verordening is van toepassing met ingang van 23 december 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 december 2024. Voor de Commissie De voorzitter Ursula VON DER LEYEN ( 1 ) PB L 150 van 9.6.2023, blz. 40 , ELI: http://data.europa.eu/eli/reg/2023/1114/oj . ( 2 ) Verordening (EU) 2023/2859 van het Europees Parlement en de Raad van 13 december 2023 tot oprichting van een Europees centraal toegangspunt dat gecentraliseerde toegang biedt tot voor financiële diensten, kapitaalmarkten en duurzaamheid relevante publiek beschikbare informatie ( PB L, 2023/2859, 20.12.2023, ELI: http://data.europa.eu/eli/reg/2023/2859/oj ). ( 3 ) Uitvoeringsverordening (EU) 2024/2984 van de Commissie van 29 november 2024 tot vaststelling van technische uitvoeringsnormen voor de toepassing van Verordening (EU) 2023/1114 van het Europees Parlement en de Raad wat betreft formulieren, formaten en templates voor cryptoactivawitboeken ( PB L, 2024/2984, 3.12.2024, ELI: http://data.europa.eu/eli/reg_impl/2024/2984/oj ). ( 4 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 , ELI: http://data.europa.eu/eli/reg/2010/1095/oj ). BIJLAGE Data noodzakelijk voor de indeling van cryptoactivawitboeken in het in artikel 109 van Verordening (EU) 2023/1114 bedoelde register Legenda Symbool Type data Definitie {ALPHANUM-n} Maximaal n alfanumerieke tekens Veld voor vrije tekst {DATE_TIME_FORMAT} ISO 8601 datum- en tijdformaat Datum en tijdstip in het volgende formaat: YYYY-MM-DDThh:mm:ss.ddddddZ — “YYYY” is het jaar; — “MM” is de maand; — “DD” is de dag; — “T” — betekent dat de letter “T” moet worden gebruikt; — “hh” is het uur; — “mm” is de minuut; — “ss.dddddd” is de seconde en de fractie van een seconde; — “Z” is het UTC-tijdstip. Data en tijdstippen worden gerapporteerd in UTC. {DATEFORMAT} ISO 8601 datumformaat Datums worden weergegeven in het volgende formaat: JJJJ-MM-DD. {DECIMAL-n/m} Decimaal getal van maximaal n cijfers in totaal, waarvan maximaal m cijfers decimalen kunnen zijn. Numeriek veld voor zowel positieve als negatieve waarden. — het decimaalteken is “.” (punt); — negatieve getallen worden voorafgegaan door “–” (minus). Waarden worden afgerond — niet afgekapt. {DTI} 9 alfanumerieke tekens Digital Token Identifier zoals gedefinieerd in de ISO 24165-norm {FFG DTI} 9 alfanumerieke tekens Identificatiecode voor een groep van gelijkwaardige Digital Token Identifiers zoals gedefinieerd in ISO 24165 norm type 3 {INTEGER-n} Geheel getal van maximaal n tekens in totaal Numeriek veld voor zowel positieve als negatieve gehele waarden {LEI} 20 alfanumerieke tekens Identificatiecode juridische entiteit zoals gedefinieerd in de ISO 17442 {MIC} 4 alfanumerieke tekens Marktidentificatiecode zoals gedefinieerd in ISO 10383 Nummer Veld Inhoud Vorm en normen 1 Soort cryptoactivawitboek Het soort cryptoactivawitboek waarvan kennis wordt gegeven. Wanneer het om een cryptoactivawitboek voor activagerelateerde tokens gaat, wordt de code “ARTW” gebruikt. Wanneer het om een cryptoactivawitboek voor e-moneytokens gaat, wordt de code “EMTW” gebruikt. Wanneer het om een cryptoactivawitboek voor andere cryptoactiva dan activagerelateerde tokens en e-moneytokens gaat, wordt de code “OTHR” gebruikt. Keuze uit een lijst van vooraf bepaalde velden: “ARTW” “EMTW” “OTHR” 2 Naam uitgever Naam uitgever Vrije alfanumerieke tekst 3 Rechtsvorm uitgever Rechtsvorm ISO-norm 20275 “Financial Services — Entity Legal Forms (ELF)” 4 Identificatiecode voor juridische entiteiten (LEI) van de uitgever (voor zover beschikbaar) Identificatiecode voor juridische entiteiten (LEI) van de uitgever (voor zover beschikbaar) {LEI} 5 Andere identificatiecode van de uitgever vereist op grond van toepasselijk nationaal recht (voor zover beschikbaar) Andere identificatiecode van de uitgever vereist op grond van toepasselijk nationaal recht (voor zover beschikbaar) Vrije alfanumerieke tekst 6 Identificatiecode van juridische entiteiten van de entiteit die het cryptoactivawitboek heeft opgesteld (voor zover beschikbaar) Identificatiecode van juridische entiteiten van de entiteit die het cryptoactivawitboek heeft opgesteld (voor zover beschikbaar) {LEI} 7 Andere identificatiecode van juridische entiteiten van de entiteit die het cryptoactivawitboek heeft opgesteld, vereist op grond van toepasselijk nationaal recht (voor zover beschikbaar) Andere identificatiecode van juridische entiteiten van de entiteit die het cryptoactivawitboek heeft opgesteld, vereist op grond van toepasselijk nationaal recht Vrije alfanumerieke tekst 8 Identificatiecode exploitant handelsplatform Segment Market Identifier Code (MIC) voor het handelsplatform dat wordt geëxploiteerd door de aanbieder van cryptoactivadiensten (CASP), voor zover beschikbaar; anders operating MIC {MIC} 9 Commerciële naam of handelsnaam van de uitgever (voor zover beschikbaar) Commerciële naam of handelsnaam van de uitgever (voor zover beschikbaar) Vrije alfanumerieke tekst 10 Fysiek adres van de uitgever Fysiek adres van de uitgever Vrije alfanumerieke tekst 11 Telefoonnummer van de uitgever (voor zover beschikbaar) Telefoonnummer van de uitgever (voor zover beschikbaar) Vrije alfanumerieke tekst 12 E-mail: van de uitgever (voor zover beschikbaar) E-mail: van de uitgever (voor zover beschikbaar) Vrije alfanumerieke tekst 13 Website van de uitgever Website van de uitgever Vrije alfanumerieke tekst 14 Lidstaat van herkomst Lidstaat van herkomst zoals gedefinieerd in artikel 3, lid 1, punt 33), van Verordening (EU) 2023/1114 Gesloten lijst van EU-lidstaten 15 Lidstaten van ontvangst Lidstaat van ontvangst zoals gedefinieerd in artikel 3, lid 1, punt 34), van Verordening (EU) 2023/1114 Gesloten lijst van EU-lidstaten 16 Aanvangsdatum aanbieding aan het publiek of toelating tot handel Aanvangsdatum of, indien niet beschikbaar ten tijde van de kennisgeving door de bevoegde autoriteit, de voorgenomen aanvangsdatum van de aanbieding aan het publiek of de toelating tot de handel JJJJ-MM-DD 17 Andere door de uitgever aangeboden diensten Andere door de uitgever aangeboden diensten die niet onder Verordening (EU) 2023/1114 vallen, met een vermelding van de toepasselijk wetgevingshandelingen van de Unie of de lidstaten die deze dienst beregelen (in voorkomend geval) Vrije alfanumerieke tekst 18 Datum vergunningverlening (in voorkomend geval) De datum van de vergunningverlening door de bevoegde autoriteit (in voorkomend geval) JJJJ-MM-DD 19 Datum intrekking vergunning (in voorkomend geval) De datum van de intrekking van de vergunning door de bevoegde autoriteit (in voorkomend geval) JJJJ-MM-DD 20 Publicatiedatum Effectieve of beoogde publicatiedatum van het cryptoactivawitboek of het gewijzigde witboek, al naargelang JJJJ-MM-DD 21 Datum en tijdstip kennisgeving Datum en tijdstip van de laatste kennisgeving van het witboek aan de bevoegde autoriteit YYYY-MM-DD Thh:mm:ss.ddddddZ 22 Taal of talen van het cryptoactivawitboek De taal of talen waarin het cryptoactivawitboek is opgesteld. Wanneer meerdere talen zijn gebruikt, moet dit veld zo vaak worden gerapporteerd als nodig is. Gesloten lijst van EU-talen 23 Record-identificatie Unieke identificatie van het geüploade record, toegekend door de toezendende bevoegde autoriteit {ALPHANUM-500} 24 Referentie databestand Referentiecode nodig om het databestand te linken aan het corresponderende metadatabestand {ALPHANUM-500} 25 Het soort indiening Soort indiening NEWT = Nieuw MODI = Wijzigen EROR = Fout CORR = Correctie 26 Versie Versie van de dataset (data en metadata) {INTEGER-50} 27 Digital Token Identifier (DTI) gebruikt als unieke identificatie van het cryptoactivum of van elk van de verschillende cryptoactiva waarop het witboek betrekking heeft (voor zover beschikbaar) Code gebruikt als unieke identificatie van het cryptoactivum of van elk van de verschillende cryptoactiva waarop het cryptoactivawitboek betrekking heeft (voor zover beschikbaar) ISO 24165 Digital Token Identifier {DTI} 28 Functionally Fungible Group Digital Token Identifier (FFG DTI) (voor zover beschikbaar) Code gebruikt als unieke identificatie van de Functionally Fungible Group (FFG) waartoe het digitale activum behoort (d.w.z. gemeenschappelijk voor elk van de verschillende activa waarop het witboek betrekking heeft), d.w.z. code gebruikt voor het identificeren van het witboek ISO 24165 DTI van type = 3 (d.w.z. Functionally Fungible Group — FFG) (voor zover beschikbaar)) ISO 24165 [FFG DTI] 29 Markering persoonsgegevens Markering om aan te geven of het ingediende witboek persoonsgegevens bevat “true” — Ja “false” — Neen ELI: http://data.europa.eu/eli/reg_del/2025/421/oj ISSN 1977-0758 (electronic edition)",
  "source": "EUR LEX"
}