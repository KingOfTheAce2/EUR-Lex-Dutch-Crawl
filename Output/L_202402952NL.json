{
  "url": "http://www.w3.org/1999/xhtml\"><!--",
  "content": "L_202402952NL.000101.fmx.xml Publicatieblad van de Europese Unie NL L-serie 2024/2952 2.12.2024 UITVOERINGSVERORDENING (EU) 2024/2952 VAN DE COMMISSIE van 29 november 2024 tot vaststelling van een gemeenschappelijk model en formaten voor elektronische verslaglegging voor de toepassing van Richtlijn 2013/34/EU van het Europees Parlement en van de Raad betreffende het verslag inzake informatie over de winstbelasting (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2013/34/EU van het Europees Parlement en van de Raad van 26 juni 2013 betreffende de jaarlijkse financiële overzichten, geconsolideerde financiële overzichten en aanverwante verslagen van bepaalde ondernemingsvormen, tot wijziging van Richtlijn 2006/43/EG van het Europees Parlement en de Raad en tot intrekking van de Richtlijnen 78/660/EEG en 83/349/EEG van de Raad ( 1 ) , en met name artikel 48 quater, lid 4, Overwegende hetgeen volgt: (1) Op grond van artikel 48 ter, lid 1, van Richtlijn 2013/34/EU moeten de lidstaten ondernemingen verplichten met betrekking tot elk van de laatste twee opeenvolgende boekjaren waarin de geconsolideerde inkomsten op hun balansdatum in totaal meer bedroegen dan 750 000 000 EUR, een verslag inzake informatie over de winstbelasting op te stellen, te publiceren en toegankelijk te maken. (2) Overeenkomstig artikel 48 ter, lid 3, vallen ondernemingen of hun verbonden ondernemingen die bepaalde verslagen openbaar maken overeenkomstig artikel 89 van Richtlijn 2013/36/EU van het Europees Parlement en de Raad ( 2 ) , niet onder de verplichting van artikel 48 ter, lid 1, van Richtlijn 2013/34/EU. (3) Om ervoor te zorgen dat de in artikel 48 ter, lid 1, van Richtlijn 2013/34/EU bedoelde verslagen vergelijkbaar zijn, stelt de Commissie in deze verordening een gemeenschappelijk model en formaten voor elektronische verslaglegging, die machinaal leesbaar moeten zijn, vast. Deze modellen en formaten voor elektronische verslaglegging moeten ook van toepassing zijn in gevallen waarin een onderneming afhankelijk is van een volmacht die onder het recht van een lidstaat valt om haar verslag inzake informatie over de winstbelasting te publiceren en toegankelijk te maken. (4) Het gemeenschappelijke model waarin deze verordening voorziet, moet de presentatie vergemakkelijken van informatie die openbaar moet worden gemaakt in het verslag inzake informatie over de winstbelasting overeenkomstig artikel 48 quater, leden 2 en 3, van Richtlijn 2013/34/EU. Bij het ontwerpen van de modellen en formaten voor elektronische verslaglegging is rekening gehouden met de vooruitgang op het gebied van digitalisering en toegankelijkheid van door ondernemingen gepubliceerde informatie. (5) XHTML ( Extensible Hypertext Markup Language ) is een soort markeertaal die verplicht is voor het markeren van jaarlijkse financiële verslagen van uitgevende instellingen waarvan de effecten zijn toegelaten tot de handel op gereglementeerde markten van de EU overeenkomstig Gedelegeerde Verordening (EU) 2019/815 van de Commissie betreffende één uniform elektronisch verslagleggingsformaat ( 3 ) . XHTML is ook verplicht voor de duurzaamheidsverklaringen die door bepaalde ondernemingen moeten worden opgesteld overeenkomstig Richtlijn 2013/34/EU, zoals gewijzigd bij Richtlijn (EU) 2022/2464 van het Europees Parlement en de Raad ( 4 ) met betrekking tot duurzaamheidsrapportering door ondernemingen. Om consistentie te garanderen, moeten de verslagen inzake informatie over de winstbelasting zoals bedoeld in artikel 48 ter, lid 1, van Richtlijn 2013/34/EU, daarom ook in XHTML-formaat worden opgesteld. (6) XBRL ( Extensible Business Reporting Language ) is een machineleesbare markeertaal die het mogelijk maakt een grote hoeveelheid informatie automatisch op te nemen, wat de toegankelijkheid en vergelijkbaarheid van gegevens garandeert. XBRL is een beproefde technologie en wordt in een aantal rechtsgebieden gebruikt. Inline XBRL is een open norm die het opnemen van XBRL-markeringen in XHTML-documenten mogelijk maakt. Inline XBRL maakt leesbaarheid voor zowel mens als machine mogelijk. Dienovereenkomstig moeten de verslagen inzake informatie over de winstbelasting zoals bedoeld in artikel 48 ter, lid 1, van Richtlijn 2013/34/EU, worden gemarkeerd met behulp van de Inline XBRL-norm. (7) Het gebruik van de markeertaal XBRL behelst de toepassing van een taxonomie om menselijk leesbare informatie om te zetten naar machineleesbare informatie. Om de vergelijkbaarheid en bruikbaarheid te garanderen van de gegevens die openbaar worden gemaakt in het verslag inzake informatie over de winstbelasting en die worden gepresenteerd met behulp van het gemeenschappelijke model en de formaten voor elektronische verslaglegging, moet een dergelijke gemeenschappelijke taxonomie de gegevenselementen specificeren die moeten worden gemarkeerd, rekening houdend met andere EU-wetgeving met betrekking tot de verslaggeving per land. De hiërarchie van elementen en het geschikte gegevenstype ervan zijn in deze verordening ter beschikking gesteld van ondernemingen in een eenvoudige menselijk leesbare vorm. Een onderneming moet ervoor zorgen dat alle door de richtlijn vereiste en in het verslag openbaar gemaakte informatie wordt gemarkeerd, voor zover deze overeenkomt met elementen die zijn uiteengezet in de basistaxonomie. (8) Ondernemingen kunnen het verslag zo opstellen dat de vereiste informatie wordt gerapporteerd op basis van de verslagleggingsinstructies voor belastingdoeleinden zoals bedoeld in deel III, onderdelen B en C, van bijlage III bij Richtlijn 2011/16/EU van de Raad ( 5 ) . In een dergelijk geval moeten ondernemingen ervoor zorgen dat de verslagleggingsinstructies consistent worden toegepast op alle informatie in het verslag. Het verslagleggingsmodel moet elke onderneming in staat stellen aan te geven of het verslag is opgesteld op basis van de verslagleggingsinstructies bedoeld in deel III, onderdelen B en C, van bijlage III bij Richtlijn 2011/16/EU. (9) Een uiteindelijke moederonderneming of een op zichzelf staande onderneming die niet onder het recht van een lidstaat valt, en die een verslag voor het publiek toegankelijk maakt overeenkomstig artikel 48 ter, lid 6, van Richtlijn 2013/34/EU, is niet verplicht om het model en de elektronische formaten die in deze verordening zijn vastgelegd, te gebruiken. Met het oog op de naleving van artikel 48 ter, lid 6, moet een uiteindelijke moederonderneming of een op zichzelf staande onderneming die niet onder het recht van een lidstaat valt, haar verslag toegankelijk maken in een machineleesbaar formaat en daarin één enkele dochteronderneming of één enkel bijkantoor identificeren die/dat onder het recht van de lidstaat valt en die/dat in die lidstaat een verslag heeft gepubliceerd. Er is echter geen belemmering voor een uiteindelijke moederonderneming of een op zichzelf staande onderneming die niet onder het recht van een lidstaat valt, en voor de/het door haar geïdentificeerde dochteronderneming of bijkantoor die/dat onder het recht van een lidstaat valt, om het verslag op te stellen in overeenstemming met het model en de elektronische formaten die in deze verordening zijn vastgelegd. (10) Op grond van artikel 48 ter, lid 4, van Richtlijn 2013/34/EU zijn bepaalde middelgrote en grote dochterondernemingen die onder het nationale recht van een lidstaat vallen, en die onder zeggenschap staan van een uiteindelijke moederonderneming die niet onder het recht van een lidstaat valt, en waarvan de totale geconsolideerde inkomsten op haar balansdatum voor elk van de laatste twee opeenvolgende boekjaren meer bedroegen dan 750 000 000 EUR, verplicht om met betrekking tot het laatste van die meest recente twee opeenvolgende boekjaren een verslag inzake informatie over de winstbelasting betreffende die uiteindelijke moederonderneming te publiceren en toegankelijk te maken. Indien de uiteindelijke moederonderneming niet alle vereiste informatie verstrekt, zijn deze dochterondernemingen tevens verplicht een verklaring op te stellen, te publiceren en toegankelijk te maken waaruit blijkt dat hun uiteindelijke moederonderneming niet de noodzakelijke informatie beschikbaar heeft gesteld. Bij het opstellen van dergelijke verslagen en verklaringen mogen deze dochterondernemingen niet vallen onder de verplichting om het gemeenschappelijke model en het model voor elektronische verslaglegging zoals vastgelegd in deze verordening te gebruiken. (11) Op grond van artikel 48 ter, lid 5, van Richtlijn 2013/34/EU zijn bepaalde bijkantoren die in een lidstaat zijn opgericht door niet onder het recht van een lidstaat vallende ondernemingen, verplicht om met betrekking tot het laatste van de meest recente twee opeenvolgende boekjaren een verslag inzake informatie over de winstbelasting betreffende de in artikel 48 ter, lid 5, zesde alinea, punt a), van die richtlijn bedoelde uiteindelijke moederonderneming of op zichzelf staande onderneming te publiceren en toegankelijk te maken. Indien de uiteindelijke moederonderneming of op zichzelf staande onderneming niet alle vereiste informatie verstrekt, zijn deze bijkantoren tevens verplicht een verklaring op te stellen, te publiceren en toegankelijk te maken waarin wordt aangegeven dat de uiteindelijke moederonderneming of op zichzelf staande onderneming niet de noodzakelijke informatie beschikbaar heeft gesteld. Bij het opstellen van dergelijke verslagen en verklaringen mogen deze bijkantoren niet vallen onder de verplichting om het gemeenschappelijke model en het model voor elektronische verslaglegging zoals vastgelegd in deze verordening te gebruiken. (12) Op grond van artikel 48 octies van Richtlijn 2013/34/EU moeten de lidstaten ervoor zorgen dat de vereisten van die richtlijn betreffende de verslaglegging inzake informatie over de winstbelasting uiterlijk van toepassing zijn vanaf de aanvangsdatum van het eerste boekjaar dat op of na 22 juni 2024 begint. Om ondernemingen voldoende tijd te geven om het gemeenschappelijke model en de formaten voor elektronische verslaglegging zoals bedoeld in artikel 48 quater, lid 4, van Richtlijn 2013/34/EU en vastgelegd in deze verordening te implementeren, is een overgangsperiode noodzakelijk. (13) De in deze verordening vervatte maatregelen zijn in overeenstemming met het advies van het Comité Jaarrekeningenrichtlijnen, HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied Deze verordening legt het gemeenschappelijke model en de formaten voor elektronische verslaglegging vast, zoals bedoeld in artikel 48 quater, lid 4, van Richtlijn 2013/34/EU, die moeten worden gebruikt voor de opstelling van het verslag inzake informatie over de winstbelasting. Artikel 2 Definities Voor de toepassing van deze verordening wordt verstaan onder: 1) “verslag inzake informatie over de winstbelasting”: een verslag dat is opgesteld, gepubliceerd en toegankelijk gemaakt op grond van artikel 48 ter, lid 1, van Richtlijn 2013/34/EU, en met daarin de informatie zoals bedoeld in artikel 48 quater, leden 2 en 3; 2) “basistaxonomie”: de gecombineerde reeks van de taxonomie-elementen die zijn beschreven in tabel 2 van bijlage IV en de volgende verzameling van links: a) de presentation linkbase, die de taxonomie-elementen groepeert; b) de calculation linkbase, die de rekenkundige verhoudingen tussen taxonomie-elementen uitdrukt; c) de label linkbase, die de betekenis van elk taxonomie-element beschrijft; d) de definition linkbase, die de dimensionale verhoudingen van de basistaxonomie-elementen weerspiegelt; 3) “XHTML-formaat”: een standaardformaat in Hyper Text Markup Language (HTML) volgens de Extensible Hyper Text Markup Language (XHTML); 4) “Inline XBRL”: een specificatie van de door XBRL International ontwikkelde eXtensible Business Reporting Language (XBRL)-norm. Artikel 3 Gemeenschappelijk model Ondernemingen moeten ervoor zorgen dat de visuele presentatie en inhoud van het verslag inzake informatie over de winstbelasting voldoen aan de specificaties van bijlage I. Artikel 4 Formaat voor elektronische verslaglegging en regels voor markeringen 1.   Bij het opstellen van het verslag inzake informatie over de winstbelasting moeten ondernemingen zorgen voor het volgende: a) het gebruik van het XHTML-formaat en het opnemen van markeringen met behulp van de Inline XBRL-specificaties, in overeenstemming met de toepasselijke XBRL-specificaties die zijn vastgelegd in bijlage II; b) de markering van de openbaarmaking van informatie met gebruikmaking van de basistaxonomie met de elementen die zijn beschreven in tabel 2 van bijlage IV, in overeenstemming met de markerings- en indieningsvereisten die zijn vastgelegd in bijlage III. 2.   Onverminderd de verplichtingen van lid 1, punt b), van dit artikel, mogen ondernemingen openbaarmakingen van informatie markeren met gebruikmaking van de basistaxonomie met de in tabel 3 van bijlage IV beschreven elementen. Artikel 5 Overgangsbepalingen Ondernemingen moeten deze verordening toepassen op verslagen inzake informatie over de winstbelasting voor de boekjaren die aanvangen op of na 1 januari 2025. Artikel 6 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 november 2024. Voor de Commissie De voorzitter Ursula VON DER LEYEN ( 1 ) PB L 182 van 29.6.2013, blz. 19 , ELI: http://data.europa.eu/eli/dir/2013/34/oj . ( 2 ) Richtlijn 2013/36/EU van het Europees Parlement en de Raad van 26 juni 2013 betreffende toegang tot het bedrijf van kredietinstellingen en het prudentieel toezicht op kredietinstellingen en beleggingsondernemingen, tot wijziging van Richtlijn 2002/87/EG en tot intrekking van de Richtlijnen 2006/48/EG en 2006/49/EG ( PB L 176 van 27.6.2013, blz. 338 , ELI: http://data.europa.eu/eli/dir/2013/36/oj ). ( 3 ) Gedelegeerde Verordening (EU) 2019/815 van de Commissie van 17 december 2018 tot aanvulling van Richtlijn 2004/109/EG van het Europees Parlement en de Raad met technische reguleringsnormen voor de specificatie van een uniform elektronisch verslagleggingsformaat ( PB L 143 van 29.5.2019, blz. 1 , ELI: http://data.europa.eu/eli/reg_del/2019/815/oj ). ( 4 ) Richtlijn (EU) 2022/2464 van het Europees Parlement en de Raad van 14 december 2022 tot wijziging van Verordening (EU) nr. 537/2014, Richtlijn 2004/109/EG, Richtlijn 2006/43/EG en Richtlijn 2013/34/EU, met betrekking tot duurzaamheidsrapportering door ondernemingen ( PB L 322 van 16.12.2022, blz. 15 , ELI: http://data.europa.eu/eli/dir/2022/2464/oj ). ( 5 ) Richtlijn 2011/16/EU van de Raad van 15 februari 2011 betreffende de administratieve samenwerking op het gebied van de belastingen en tot intrekking van Richtlijn 77/799/EEG ( PB L 64 van 11.3.2011, blz. 1 , ELI: http://data.europa.eu/eli/dir/2011/16/oj . BIJLAGE I Gemeenschappelijk model voor het verslag inzake informatie over de winstbelasting VERSLAG INZAKE INFORMATIE OVER DE WINSTBELASTING VAN VENNOOTSCHAPPEN overeenkomstig hoofdstuk 10 bis van Richtlijn 2013/34/EU (“verslaglegging per land”) Algemene verslagleggingsinstructies De op grond van artikel 48 quater van Richtlijn 2013/34/EU vereiste informatie wordt visueel gepresenteerd in overeenstemming met de specificaties in dit model. In het verslag kan aanvullende informatie worden vermeld, hetzij in de vorm van tekst, afbeeldingen of andere middelen. Deel 1 Algemene informatie Naam van de uiteindelijke moederonderneming van de groep/van de op zichzelf staande onderneming … Land waar de uiteindelijke moederonderneming haar statutaire zetel heeft … Boekjaar — aanvangsdatum … Boekjaar — einddatum … Rapportagevaluta … Is de informatie in het verslag gebaseerd op verslagleggingsinstructies die voor belastingdoeleinden worden gebruikt, overeenkomstig deel III, onderdelen B en C, van bijlage III bij Richtlijn 2011/16/EU (ja/nee)? … Specifieke verslagleggingsinstructies voor deel 1 De naam van de uiteindelijke moederonderneming van de groep/van de op zichzelf staande onderneming komt overeen met de naam die is vermeld in de statuten of oprichtingsakte van de onderneming waarop het verslag inzake informatie over de winstbelasting betrekking heeft. Indien de verslagleggingsinstructies overeenkomstig deel III, onderdelen B en C, van bijlage III bij Richtlijn 2011/16/EU zijn gebruikt als basis voor het opstellen van het verslag, overeenkomstig artikel 48 quater, lid 3, van Richtlijn 2013/34/EU, moet dit worden aangegeven. In het model gebeurt dit door “Ja” of “Nee” in het daarvoor bestemde vakje te vermelden. Indien een rapporterende onderneming ervoor kiest deze instructies toe te passen, zijn deze consequent van toepassing op delen 2 en 3. Deze verslagleggingsinstructies houden rekening met de OESO-normen met betrekking tot actie 13 van haar actieplan inzake grondslaguitholling en winstverschuiving (BEPS). Deel 2 Overzicht van informatie per land Fiscaal rechtsgebied Landcode Inkomsten Winst (verlies) vóór inkomstenbelasting Betaalde inkomstenbelasting (op kasbasis) Toerekenbare inkomstenbelasting — lopend boekjaar Gecumuleerde winst Aantal werknemers 1. Volledige naam van lidstaat of fiscaal rechtsgebied A 2. Volledige naam van lidstaat of fiscaal rechtsgebied B 3. … Alle overige fiscale rechtsgebieden (samengevoegd) — Specifieke verslagleggingsinstructies voor deel 2 In de tabel moet elke regel overeenkomen met een gegeven lidstaat of gegeven fiscaal rechtsgebied, met inbegrip van een land in de Europese Economische Ruimte anders dan een lidstaat van de Europese Unie, zoals voorgeschreven door de toepasselijke nationale wetgeving. Er kunnen rechts van de tabel zoveel kolommen worden toegevoegd als nodig is voor aanvullende informatie die de rapporterende onderneming wil verstrekken. De informatie die krachtens de derde alinea van artikel 48 quater, lid 5, van Richtlijn 2013/34/EU vereist is, moet worden weergegeven in de regel met de kop “Alle overige fiscale rechtsgebieden (samengevoegd)”. De informatie wordt bekendgemaakt als zijnde nihil of “nul” als de regel voor regel weergegeven rechtsgebieden alle activiteiten van de rapporterende op zichzelf staande onderneming of de uiteindelijke moederonderneming bestrijken. Bedragen worden tot op de eenheid gerapporteerd, zonder dat afronding op ronde getallen wordt toegepast, en met een nauwkeurigheid die door de rapporterende onderneming passend wordt geacht. Inkomsten van 1 234 567,89 EUR worden bijvoorbeeld gerapporteerd als 1 234 568 EUR (tot op de eenheid, zonder afronding op ronde getallen). Met een nauwkeurigheid tot op 1 000 EUR zou het bedrag worden gerapporteerd als 1 235 000 EUR. Wanneer het verslag niet gebaseerd is op de verslagleggingsinstructies die voor belastingdoeleinden worden gebruikt, overeenkomstig deel III, onderdelen B en C, van bijlage III bij Richtlijn 2011/16/EU: — Inkomsten in een rechtsgebied moeten als positieve bedragen worden gerapporteerd. Omgekeerd geldt dat wanneer er in dat rechtsgebied over het geheel genomen sprake is van negatieve inkomsten, deze als negatieve bedragen worden gerapporteerd. — De winst vóór winstbelasting in een rechtsgebied wordt gerapporteerd als positieve bedragen. Omgekeerd geldt dat wanneer er in dat rechtsgebied over het geheel genomen sprake is van verliezen vóór belasting, deze als negatieve bedragen worden gerapporteerd. — De winstbelasting die in een rechtsgebied op kasbasis wordt betaald, wordt gerapporteerd als positieve bedragen. Omgekeerd geldt dat wanneer er in dat rechtsgebied over het geheel genomen sprake is van een nettoteruggave van winstbelasting, of wanneer in hetzelfde boekjaar de teruggave van winstbelasting de betalingen aan winstbelasting overschreed, de betaalde winstbelasting (op kasbasis) als negatieve bedragen wordt gerapporteerd. — De in de loop van het lopende jaar in een rechtsgebied toerekenbare inkomstenbelasting moet als positieve bedragen worden gerapporteerd als deze overeenkomt met de totale toerekenbare belastinglast in dat rechtsgebied. Omgekeerd geldt dat wanneer er in dat rechtsgebied over het geheel genomen sprake is van een fiscaal verrekenbaar tegoed, de bedragen als negatieve bedragen worden gerapporteerd. — Gecumuleerde winst in een rechtsgebied wordt als positieve bedragen gerapporteerd wanneer er in dat rechtsgebied over het geheel genomen sprake is van netto gecumuleerde winsten. Omgekeerd geldt dat wanneer er in een rechtsgebied over het geheel genomen sprake is van gecumuleerde nettoverliezen, gecumuleerde winst als negatieve bedragen wordt gerapporteerd. — Het aantal werknemers in een rechtsgebied wordt gerapporteerd als positieve aantallen. Als dit passend wordt geacht door de rapporterende op zichzelf staande onderneming of de uiteindelijke moederonderneming, kunnen decimalen worden gebuikt. Wanneer het verslag is gebaseerd op de verslagleggingsinstructies die voor belastingdoeleinden worden gebruikt, overeenkomstig deel III, onderdelen B en C, van bijlage III bij Richtlijn 2011/16/EU: — Informatie over ondernemingen die voor belastingdoeleinden geacht worden geen ingezetene te zijn van een fiscaal rechtsgebied, wordt opgenomen in de regel “Alle overige fiscale rechtsgebieden (samengevoegd)”. Deel 3 Lijst van dochterondernemingen en activiteiten Lidstaat of fiscaal rechtsgebied Landcode Naam van elke dochteronderneming in de lidstaat of het fiscale rechtsgebied Korte omschrijving van de aard van de activiteiten in de lidstaat of het fiscale rechtsgebied 1. Volledige naam van lidstaat of fiscaal rechtsgebied A Dochteronderneming a Dochteronderneming b Dochteronderneming c … 2. Volledige naam van lidstaat of fiscaal rechtsgebied B Dochteronderneming d Dochteronderneming e Dochteronderneming f … 3. … … … Specifieke verslagleggingsinstructies voor deel 3 De regels in de tabel komen overeen met de regels zoals die in deel 2 per lidstaat of fiscaal rechtsgebied zijn bekendgemaakt. De tabel voor deel 3 hoeft echter niet de regel “Alle overige fiscale rechtsgebieden (samengevoegd)” te bevatten. De naam van de dochterondernemingen in de lidstaat of het fiscale rechtsgebied wordt bekendgemaakt voor elke dochteronderneming die met betrekking tot het relevante boekjaar wordt geconsolideerd in de jaarrekening van de uiteindelijke moederonderneming, en gepresenteerd in de regel die overeenkomt met de lidstaat of het fiscale rechtsgebied waar de dochteronderneming is gevestigd. Vestigingen, vaste bedrijfsinrichtingen of permanente bedrijfsactiviteiten anders dan die welke via een dochteronderneming opereren, hoeven niet te worden bekendgemaakt. Wanneer het verslag niet gebaseerd is op de verslagleggingsinstructies die voor belastingdoeleinden worden gebruikt, overeenkomstig deel III, onderdelen B en C, van bijlage III bij Richtlijn 2011/16/EU: — De “Korte omschrijving van de aard van de activiteiten in de lidstaat of het fiscale rechtsgebied” wordt opgesteld op basis van bijlage I bij Verordening (EG) nr. 1893/2006 van het Europees Parlement en de Raad ( 1 ) tot vaststelling van de statistische classificatie van economische activiteiten (NACE), waarbij rekening wordt gehouden met de activiteiten van de groep of op zichzelf staande onderneming in het land als geheel. Als bijvoorbeeld rekening wordt gehouden met alle activiteiten in een bepaald land, waarbij deze secties C en G van bijlage I bij Verordening (EG) nr. 1893/2006 bestrijken, zou de overeenkomstige tekst er als volgt uitzien: “industrie/groot- en detailhandel; reparatie van auto’s en motorfietsen”. Wanneer het verslag is gebaseerd op de verslagleggingsinstructies die voor belastingdoeleinden worden gebruikt, overeenkomstig deel III, onderdelen B en C, van bijlage III bij Richtlijn 2011/16/EU: — De informatie die vereist is op grond van de regel getiteld “Korte omschrijving van de aard van de activiteiten in de lidstaat of het fiscale rechtsgebied” wordt bekendgemaakt op basis van de volgende lijst van belangrijkste bedrijfsactiviteiten, rekening houdend met alle activiteiten in een bepaald land: — onderzoek en ontwikkeling; — houden of beheren van intellectuele eigendom; — inkoop of afname; — fabricage of productie; — verkoop, marketing of distributie; — diensten op het gebied van administratie, beheer of ondersteuning; — dienstverlening aan niet-gelieerde partijen; — interne groepsfinanciering; — gereguleerde financiële diensten; — verzekering; — houden van aandelen of andere eigenvermogensinstrumenten; — in rusttoestand; — overige. — Bijvoorbeeld: “fabricage of productie/verkoop, marketing of distributie”. Indien de activiteiten als “overige” worden gerapporteerd, is geen verdere omschrijving nodig. Deel 4 Weggelaten informatie Weggelaten informatie (indien van toepassing) voor dit boekjaar: … In voorgaande boekjaren weggelaten informatie, die in dit boekjaar bekend wordt gemaakt (indien van toepassing): … Specifieke verslagleggingsinstructies voor deel 4 De toepasselijke nationale wetgeving overeenkomstig artikel 48 quater, lid 6, van Richtlijn 2013/34/EU kan voorzien in de mogelijkheid om informatie tijdelijk weg te laten. Wanneer informatie is weggelaten in een van de tabellen in deel 2 of 3, wordt dit vermeld in het eerste vak in deel 4. Voor elke weggelaten post (indien van toepassing) moet de beschrijving van die post, evenals een naar behoren gemotiveerde uitleg over de reden voor het weglaten, in het vak worden verstrekt. Voor informatie die in een vorig boekjaar is weggelaten en die is bekendgemaakt in het verslag inzake informatie over de winstbelasting voor het lopende boekjaar, wordt de beschrijving van elke post gegeven in het tweede vak van deel 4, waarbij voor elke bekendgemaakte post het boekjaar wordt aangegeven waarin de informatie was weggelaten. Deel 5 (niet verplicht) Verklaringen over materiële verschillen tussen betaalde en toerekenbare winstbelasting Verklaringen over de materiële verschillen tussen de bedragen van de tijdens het betreffende boekjaar toerekenbare winstbelasting en de bedragen van de betaalde winstbelasting op kasbasis worden bekendgemaakt in deel 2, op groepsniveau waar van toepassing, waarbij rekening wordt gehouden met de bijbehorende bedragen voor de voorgaande boekjaren waar dat van toepassing is: … Specifieke verslagleggingsinstructies voor deel 5 Tenzij anders bepaald in de toepasselijke nationale wetgeving, is het aan de rapporterende ondernemingen om te bepalen of zij dergelijke informatie wel of niet verstrekken. Wordt besloten deze informatie niet bekend te maken, dan kan dit deel worden overgeslagen. Dit deel wordt genoemd in het gemeenschappelijk model door te verwijzen naar artikel 48 quater, lid 7, van Richtlijn 2013/34/EU. ( 1 ) Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev. 2 en tot wijziging van Verordening (EEG) nr. 3037/90 en enkele EG-verordeningen op specifieke statistische gebieden ( PB L 393 van 30.12.2006, blz. 1 , ELI: http://data.europa.eu/eli/reg/2006/1893/oj ). BIJLAGE II Geldende XBRL-specificaties 1. Ondernemingen moeten ervoor zorgen dat het Inline XBRL-instancedocument strookt met de specificatie Inline XBRL 1.1 en overeenstemt met het XBRL Units Registry. 2. Ondernemingen moeten het Inline XBRL-instancedocument als op zichzelf staand XHTML-bestand aanleveren. Het Inline XBRL-instancedocument kan bij indiening de extensie.html of.xhtml hebben. 3. Ondernemingen moeten ervoor zorgen dat het Inline XBRL-instancedocument voldoet aan de vereisten voor de markerings- en indieningsvereisten die zijn vastgelegd in bijlage III. De XBRL-normen zijn open normen waarop kosteloos een licentie kan worden genomen via een licentieovereenkomst van XBRL International. Het gebruik van geregistreerde XBRL-handelsmerken is toegestaan door XBRL International indien dit gebeurt in overeenstemming met het merkbeleid van XBRL International. BIJLAGE III Markerings- en indieningsvereisten 1. Bij het verstrekken van informatie over valuta moeten de valutacodes van ISO 4217:2015 worden gebruikt ( 1 ) . 2. Bij het rapporteren van informatie over de landcode moet de tweeletterige landcode van ISO 3166-1:2020 worden gebruikt ( 2 ) . 3. Bij het rapporteren van informatie over datums moet de datumcomponent het UTC-formaat JJJJ-MM-DD volgen, in overeenstemming met ISO 8601-1:2019 ( 3 ) . 4. Ondernemingen moeten zichzelf identificeren in het Inline XBRL-instancedocument door de identificatiecodes en schema’s van de entiteit in de XBRL-context te gebruiken. De identificatiecode omvat een string van karakters waarmee de rapporterende onderneming kan worden geïdentificeerd en komt overeen met de naam van de uiteindelijke moederonderneming of een op zichzelf staande onderneming, zoals bekendgemaakt in deel 1 van bijlage I. In afwijking van de tweede zin van dit lid kunnen ondernemingen de naam vervangen door een van de volgende identificatiecodes: a) een Europese unieke identificatiecode (EUID) zoals genoemd in artikel 16, lid 1, van Richtlijn (EU) 2017/1132 van het Europees Parlement en de Raad ( 4 ) ; b) een identificatiecode voor de juridische entiteit die voldoet aan ISO 17442, of c) een fiscaal identificatienummer. 5. Ondernemingen moeten ervoor zorgen dat het Inline XBRL-instancedocument gegevens van één enkele onderneming bevat, zodat alle identificatiecodes van de entiteit in diverse contexten een identieke inhoud hebben. 6. Bij de markering van informatie moeten ondernemingen gebruikmaken van het basistaxonomie-element met de betekenis die het nauwst aansluit bij de betekenis van de informatie die wordt gemarkeerd. Indien er tussen meerdere basistaxonomie-elementen kan worden gekozen, moeten ondernemingen het element selecteren met de nauwst aansluitende betekenis en/of reikwijdte. 7. Bij het bekendmaken van numerieke feiten moeten ondernemingen gebruikmaken van numerieke elementen die zijn opgenomen in de basistaxonomie en exacte waarden voor dergelijke numerieke feiten bekendmaken, zonder afronding op ronde getallen. Ondernemingen kunnen elke nauwkeurigheid toepassen die zij passend achten. 8. Bij de markering van informatie moeten ondernemingen niet-numerieke taxonomie-elementen die zijn opgenomen in de basistaxonomie, op zodanige wijze gebruiken dat alle informatie die met de betekenis van het desbetreffende element overeenstemt, wordt gemarkeerd. Ondernemingen mogen markeringen noch gedeeltelijk, noch selectief toepassen. 9. Ondernemingen moeten ervoor zorgen dat het Inline XBRL-instancedocument geen uitvoerbare code bevat. ( 1 ) https://www.iso.org/standard/64758.html . ( 2 ) https://www.iso.org/standard/72482.html . ( 3 ) https://www.iso.org/obp/ui/en/#iso:std:iso:8601:-1:ed-1:v1:en . ( 4 ) Richtlijn (EU) 2017/1132 van het Europees Parlement en de Raad van 14 juni 2017 aangaande bepaalde aspecten van het vennootschapsrecht (codificatie) ( PB L 169 van 30.6.2017, blz. 46 , ELI: http://data.europa.eu/eli/dir/2017/1132/oj ). BIJLAGE IV Taxonomie-elementen Tabel 1 Legende voor het elementtype en de attributen Gegevens/attribuuttype Definitie abstract Geeft een groeperingselement of een koptekst aan date Geeft aan dat het elementtype een datum is; datums zijn niet-numerieke posten instant of duration Geeft aan dat een monetaire waarde of een numerieke post een volume (indien “instant”) of een stroom (indien “duration”) weergeeft line items Geven de elementen in de rijen van een tabel aan table Geeft het begin van een structuur aan die wordt weergegeven door een tabel text Geeft aan dat het elementtype tekst is (een reeks alfanumerieke tekens); dit wordt gebruikt voor de markering van korte stukken beschrijvende informatie; tekstelementen zijn niet-numerieke posten text block Geeft aan dat het elementtype een tekstblok is; dit wordt gebruikt voor de markering van grotere stukken informatie; tekstblokken zijn niet-numerieke posten true/false Geeft aan dat een elementtype een stelling is die waar of niet waar kan zijn; deze stellingen zijn niet-numerieke posten typed axis Geeft een dimensionale eigenschap in een tabelstructuur aan, waarbij het formaat voor een dergelijke dimensionale eigenschap is gedefinieerd in de taxonomie en de waarde van een dergelijke dimensionale eigenschap door een onderneming in het verslag wordt verstrekt X Geeft aan dat het elementtype monetair is (een cijfer in een aangegeven valuta); deze elementen zijn numerieke posten X.XX Geeft aan dat het elementtype een gedecimaliseerde waarde is; deze elementen zijn numerieke posten Tabel 2 Lijst van taxonomie-elementen Elementnaam Elementtype en attributen Labeltype Labelinhoud Referenties AccumulatedEarnings X instant Label Gecumuleerde winst Artikel 48 quater, lid 2, punt h), Richtlijn 2013/34/EU AccumulatedEarningsOtherTaxJurisdictions X instant Label Gecumuleerde winst, overige fiscale rechtsgebieden Artikel 48 quater, lid 5, Richtlijn 2013/34/EU ApplicationOfOptionToReportInAccordanceWithTaxationReportingInstructions True/False Label Toepassing van de mogelijkheid om te rapporteren conform verslagleggingsinstructies inzake belastingen Artikel 48 quater, lid 3, Richtlijn 2013/34/EU VerboseLabel Mogelijkheid om gebruik te maken van de verslagleggingsinstructies bedoeld in deel III, onderdelen B en C, van bijlage III bij Richtlijn 2011/16/EU wordt toegepast CountryCodeOfMemberStateOrTaxJurisdiction Text Label Landcode van lidstaat of fiscaal rechtsgebied Artikel 48 quater, lid 5, Richtlijn 2013/34/EU CountryOfRegisteredOfficeOfUltimateParentUndertaking Text Label Land van statutaire zetel van uiteindelijke moederonderneming VerboseLabel Land waar uiteindelijke moederonderneming haar statutaire zetel heeft DateOfEndOfFinancialYear Date Label Einddatum boekjaar Artikel 48 quater, lid 2, punt a), Richtlijn 2013/34/EU DateOfStartOfFinancialYear Date Label Aanvangsdatum boekjaar Artikel 48 quater, lid 2, punt a), Richtlijn 2013/34/EU DescriptionOfNatureOfActivitiesOfSubsidiaryUndertakingsInMemberStateOrTaxJurisdictionExplanatory Text block Label Beschrijving van de aard van de activiteiten van dochterondernemingen in de lidstaat of in het fiscale rechtsgebied [text block] Artikel 48 quater, lid 2, punt b), Richtlijn 2013/34/EU VerboseLabel Korte omschrijving per land van de aard van de activiteiten in de lidstaat of het fiscale rechtsgebied DisclosureOfInformationOmittedForPreviousFinancialYearsExplanatory Text block Label Bekendmaking van voor voorgaande boekjaren weggelaten informatie [text block] Artikel 48 quater, lid 6, Richtlijn 2013/34/EU DisclosureOfNamesOfSubsidiaryUndertakingsConsolidatedInFinancialStatementsOfUltimateParentUndertakingExplanatory Text block Label Bekendmaking van namen van dochterondernemingen die zijn geconsolideerd in de jaarrekening van de uiteindelijke moederonderneming [text block] Artikel 48 quater, lid 2, punt a), Richtlijn 2013/34/EU TerseLabel Naam van dochterondernemingen geconsolideerd in jaarrekening van uiteindelijke moederonderneming DisclosureOfTypeOfInformationOmittedExplanatory Text block Label Bekendmaking van type weggelaten informatie [text block] Artikel 48 quater, lid 6, Richtlijn 2013/34/EU TerseLabel Weggelaten informatie DisclosureOfTypeOfInformationOmittedOtherTaxJurisdictionsExplanatory Text block Label Bekendmaking van type weggelaten informatie, overige fiscale rechtsgebieden [text block] Artikel 48 quater, lid 6, Richtlijn 2013/34/EU TerseLabel Weggelaten informatie, overige fiscale rechtsgebieden ExplanationOfAnyMaterialDiscrepanciesBetweenIncomeTaxPaidAndAccruedAbstract Label Toelichting op eventuele materiële verschillen tussen betaalde en toerekenbare winstbelasting [abstract] ExplanationOfAnyMaterialDiscrepanciesBetweenIncomeTaxPaidAndAccruedExplanatory Text block Label Toelichting op eventuele materiële verschillen tussen betaalde en toerekenbare winstbelasting [text block] Artikel 48 quater, lid 7, Richtlijn 2013/34/EU ExplanationOfReasonForOmissionOfInformationExplanatory Text block Label Toelichting van reden voor weglaten van informatie [text block] Artikel 48 quater, lid 6, Richtlijn 2013/34/EU GeneralInformationAbstract Label Algemene informatie [abstract] IncomeTaxAccrued X duration Label Toerekenbare winstbelasting Artikel 48 quater, lid 2, punt f), Richtlijn 2013/34/EU VerboseLabel Toerekenbare inkomstenbelasting — lopend boekjaar IncomeTaxAccruedOtherTaxJurisdictions X duration Label Toerekenbare winstbelasting, overige fiscale rechtsgebieden Artikel 48 quater, lid 5, Richtlijn 2013/34/EU VerboseLabel Toerekenbare winstbelasting — lopend boekjaar, overige fiscale rechtsgebieden IncomeTaxPaidOnCashBasis X duration Label Betaalde winstbelasting (op kasbasis) Artikel 48 quater, lid 2, punt g), Richtlijn 2013/34/EU IncomeTaxPaidOnCashBasisOtherTaxJurisdictions X duration Label Betaalde winstbelasting (op kasbasis), overige fiscale rechtsgebieden Artikel 48 quater, lid 5, Richtlijn 2013/34/EU ListOfSubsidiariesAndActivitiesAbstract Label Lijst van dochterondernemingen en activiteiten [abstract] ListOfSubsidiariesAndActivitiesLineItems Label Lijst van dochterondernemingen en activiteiten [line items] ListOfSubsidiariesAndActivitiesTable Label Lijst van dochterondernemingen en activiteiten [table] NameOfMemberStateOrTaxJurisdictionTypedAxis Typed axis Label Naam van lidstaat of fiscaal rechtsgebied [typed axis] Artikel 48 quater, lid 5, Richtlijn 2013/34/EU NameOfSingleSubsidiaryPublishingNonEUUndertakingReport Text Label Naam en statutaire zetel van één enkele dochteronderneming die het verslag inzake informatie over de winstbelasting heeft gepubliceerd van een onderneming die niet onder het recht van een lidstaat valt Artikel 48 ter, lid 6, punt b), Richtlijn 2013/34/EU NameOfSingleBranchPublishingNonEUUndertakingReport Text Label Naam en adres van één enkel bijkantoor dat het verslag inzake informatie over de winstbelasting heeft gepubliceerd van een onderneming die niet onder het recht van een lidstaat valt Artikel 48 ter, lid 6, punt b), Richtlijn 2013/34/EU NameOfUltimateParentOfGroupOfStandaloneCompany Text Label Naam van uiteindelijke moederonderneming van de groep/op zichzelf staande onderneming Artikel 48 quater, lid 2, punt a), Richtlijn 2013/34/EU VerboseLabel Naam van uiteindelijke moederonderneming van de groep/op zichzelf staande onderneming (volledig volgens de statuten of het handelsregister) NumberOfEmployees X.XX instant Label Aantal werknemers Artikel 48 quater, lid 2, punt c), Richtlijn 2013/34/EU NumberOfEmployeesOtherTaxJurisdictions X.XX instant Label Aantal werknemers, overige fiscale rechtsgebieden Artikel 48 quater, lid 5, Richtlijn 2013/34/EU OmittedInformationAbstract Label Weggelaten informatie [abstract] OverviewOfAllocationOfElementsOnCountrybycountryBasisAbstract Label Overzicht van toewijzing van elementen per land [abstract] OverviewOfAllocationOfElementsOnCountrybycountryBasisAllOtherTaxJurisdictionsAggregatedBasisAbstract Label Overzicht van toewijzing van elementen per land, alle overige fiscale rechtsgebieden (samengevoegd) [abstract] OverviewOfAllocationOfElementsOnCountrybycountryBasisMemberStateOrTaxJurisdictionAbstract Label Overzicht van toewijzing van elementen per land, lidstaat of fiscaal rechtsgebied [abstract] OverviewOfAllocationOfElementsOnCountrybycountryBasisMemberStateOrTaxJurisdictionLineItems Label Overzicht van toewijzing van elementen per land, lidstaat of fiscaal rechtsgebied [line items] OverviewOfAllocationOfElementsOnCountrybycountryBasisMemberStateOrTaxJurisdictionTable Label Overzicht van toewijzing van elementen per land, lidstaat of fiscaal rechtsgebied [table] ProfitLossBeforeTax X duration Label Winst (verlies) vóór belasting Artikel 48 quater, lid 2, punt e), Richtlijn 2013/34/EU VerboseLabel Winst (verlies) vóór inkomstenbelasting ProfitLossBeforeTaxOtherTaxJurisdictions X duration Label Winst (verlies) vóór belasting, overige fiscale rechtsgebieden Artikel 48 quater, lid 5, Richtlijn 2013/34/EU VerboseLabel Winst (verlies) vóór winstbelasting, overige fiscale rechtsgebieden ReportingCurrency Text Label Rapportagevaluta Artikel 48 quater, lid 2, punt a), en artikel 48 quater, lid 8, Richtlijn 2013/34/EU Inkomsten X duration Label Inkomsten Artikel 48 quater, lid 2, punt d), Richtlijn 2013/34/EU TerseLabel Inkomsten RevenuesOtherTaxJurisdictions X duration Label Inkomsten, overige fiscale rechtsgebieden Artikel 48 quater, lid 5, Richtlijn 2013/34/EU TerseLabel Inkomsten, overige fiscale rechtsgebieden Tabel 3 Lijst van aanvullende taxonomie-elementen Elementnaam Elementtype en attributen Labeltype Labelinhoud Referenties Assets X instant Label Materiële activa anders dan geldmiddelen en kasequivalenten AssetsOtherTaxJurisdictions X instant Label Materiële activa anders dan geldmiddelen en kasequivalenten, overige fiscale rechtsgebieden Capital X instant Label Gestort kapitaal CapitalOtherTaxJurisdictions X instant Label Gestort kapitaal, overige fiscale rechtsgebieden LanguageOfReport Text Label Taal van het verslag PublicSubsidiesReceived X duration Label Ontvangen overheidssubsidies PublicSubsidiesReceivedOtherTaxJurisdictions X duration Label Ontvangen overheidssubsidies, overige fiscale rechtsgebieden RevenuesRelated X duration Label Inkomsten uit transacties met verbonden partijen RevenuesRelatedOtherTaxJurisdictions X duration Label Inkomsten uit transacties met verbonden partijen, overige fiscale rechtsgebieden RevenuesUnrelated X duration Label Inkomsten uit transacties met niet-verbonden partijen RevenuesUnrelatedOtherTaxJurisdictions X duration Label Inkomsten uit transacties met niet-verbonden partijen, overige fiscale rechtsgebieden ELI: http://data.europa.eu/eli/reg_impl/2024/2952/oj ISSN 1977-0758 (electronic edition)",
  "source": "EUR LEX"
}