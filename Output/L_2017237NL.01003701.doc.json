{
  "url": "http://www.w3.org/1999/xhtml\"><!--",
  "content": "L_2017237NL.01003701.xml 15.9.2017 NL Publicatieblad van de Europese Unie L 237/37 VERORDENING (EU) 2017/1547 VAN DE RAAD van 14 september 2017 tot wijziging van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Verordening (EU) nr. 269/2014 van de Raad ( 2 ) geeft uitvoering aan de maatregelen waarin is voorzien bij Besluit 2014/145/GBVB. (2) Op 14 september 2017 heeft de Raad Uitvoeringsverordening (EU) 2017/1549 ( 3 ) tot uitvoering van Verordening (EU) nr. 269/2014 vastgesteld, waarbij „Crimean Sea Ports” werd toegevoegd aan de lijst van aangewezen personen en entiteiten. (3) Op 14 september 2017 heeft de Raad Besluit (GBVB) 2017/1561 ( 4 ) tot wijziging van Besluit 2014/145/GBVB vastgesteld, waarbij een uitzondering werd gemaakt voor betalingen aan Crimean Sea Ports voor diensten die worden verleend in de vissershaven van Kerch (Kertsj) en de handelshavens van Jalta en Jevpatorija, en voor diensten die worden verleend door Gosgidrografiya en door de Port-Terminal-afdelingen van Crimean Sea Ports. (4) Regelgeving op Unieniveau is noodzakelijk voor de tenuitvoerlegging van Uitvoeringsverordening (EU) 2017/1549 en Besluit (GBVB) 2017/1561, met name om te garanderen dat zij in alle lidstaten uniform door de marktdeelnemers worden toegepast. (5) Verordening (EU) nr. 269/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) nr. 269/2014 wordt als volgt gewijzigd: 1) het volgende artikel wordt ingevoegd: „Artikel 6 bis In afwijking van artikel 2, lid 2, kunnen de bevoegde autoriteiten van de lidstaten toestemming verlenen voor betalingen aan „Crimean Sea Ports” voor diensten die worden verleend in de vissershaven van Kerch (Kertsj) en de handelshavens van Jalta en Jevpatorija, en voor diensten die worden verleend door Gosgidrografiya en door de Port-Terminal-afdelingen van Crimean Sea Ports.”; 2) in artikel 12, lid 1, wordt punt a) vervangen door: „a) met betrekking tot tegoeden die zijn bevroren krachtens artikel 2 en toestemmingen die zijn verleend krachtens de artikelen 4, 5, 6 en 6 bis;”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 september 2017. Voor de Raad De voorzitter A. ANVELT ( 1 ) PB L 78 van 17.3.2014, blz. 16 . ( 2 ) Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 6 ). ( 3 ) Uitvoeringsverordening (EU) 2017/1549 van de Raad van 14 september 2017 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen (zie bladzijde 44 van dit Publicatieblad). ( 4 ) Besluit (GBVB) 2017/1561 van de Raad van 14 september 2017 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen (zie bladzijde 72 van dit Publicatieblad).",
  "source": "EUR LEX"
}