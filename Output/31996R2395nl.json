{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2395:NL:HTML\">",
  "content": "EUR-Lex - 31996R2395 - NL Avis juridique important | 31996R2395 Verordening (EG) nr. 2395/96 van de Raad van 2 december 1996 betreffende de sluiting van de Overeenkomst inzake de visserij tussen de Europese Gemeenschap en de Republiek Litouwen en van het Protocol tot vaststelling van de voorwaarden inzake tijdelijke samenwerkingsverbanden en gemengde vennootschappen als bedoeld in de Overeenkomst Publicatieblad Nr. L 332 van 20/12/1996 blz. 0006 - 0006 VERORDENING (EG) Nr. 2395/96 VAN DE RAAD van 2 december 1996 betreffende de sluiting van de Overeenkomst inzake de visserij tussen de Europese Gemeenschap en de Republiek Litouwen en van het Protocol tot vaststelling van de voorwaarden inzake tijdelijke samenwerkingsverbanden en gemengde vennootschappen als bedoeld in de Overeenkomst DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 43, samen met artikel 228, lid 2, eerste zin, en artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement, Overwegende dat de Europese Gemeenschap en de Republiek Litouwen na onderhandeling overeenstemming hebben bereikt over een Overeenkomst inzake de visserij en over een Protocol tot vaststelling van de voorwaarden inzake tijdelijke samenwerkingsverbanden en gemengde vennootschappen als bedoeld in de Overeenkomst en dat zij deze Overeenkomst en dit Protocol hebben geparafeerd; Overwegende dat het in het belang van de Gemeenschap is deze Overeenkomst en dit Protocol goed te keuren, HEEFT DE VOLGENDE VERORDENING VASTGESTELD: Artikel 1 De Overeenkomst inzake de visserij tussen de Europese Gemeenschap en de Republiek Litouwen en het Protocol tot vaststelling van de voorwaarden inzake de tijdelijke samenwerkingsverbanden en gemengde vennootschappen als bedoeld in de Overeenkomst worden namens de Gemeenschap goedgekeurd. De tekst van de Overeenkomst en van het Protocol is aan deze verordening gehecht. Artikel 2 De Voorzitter van de Raad wordt gemachtigd de personen aan te wijzen die bevoegd zijn de Overeenkomst en het Protocol te ondertekenen teneinde daardoor de Gemeenschap te binden. Artikel 3 Deze verordening treedt in werking op de zevende dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 2 december 1996. Voor de Raad De Voorzitter E. FITZGERALD",
  "source": "EUR LEX"
}