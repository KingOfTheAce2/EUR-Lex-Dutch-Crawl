{
  "url": "http://www.w3.org/1999/xhtml\">",
  "content": "L_2022294NL.01001701.xml 15.11.2022 NL Publicatieblad van de Europese Unie L 294/17 BESLUIT (EU) 2022/2242 VAN DE RAAD van 14 november 2022 betreffende de door de partijen bij het Europees Ontwikkelingsfonds te betalen financiële bijdragen voor de financiering van dat fonds, en tot vaststelling van het maximum voor 2024, het jaarlijkse bedrag voor 2023, het bedrag van de eerste tranche voor 2023 en een indicatieve en niet-bindende prognose voor de verwachte jaarlijkse bedragen van de bijdragen voor de jaren 2025 en 2026 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor 2014-2020, overeenkomstig de ACS-EU-partnerschapsovereenkomst, en betreffende de toewijzing van financiële bijstand ten behoeve van de landen en gebieden overzee waarop de bepalingen van het vierde deel van het Verdrag betreffende de werking van de Europese Unie van toepassing zijn ( 1 ) , en met name artikel 7, lid 2, in samenhang met artikel 14, lid 3, Gezien Verordening (EU) 2018/1877 van de Raad van 26 november 2018 inzake het financieel reglement van toepassing op het 11e Europees Ontwikkelingsfonds, en tot intrekking van Verordening (EU) 2015/323 ( 2 ) , en met name artikel 19, lid 2, Gezien het voorstel van de Europese Commissie, Overwegende hetgeen volgt: (1) Overeenkomstig de procedure van de artikelen 19 tot en met 22, en met name artikel 19, lid 2, van Verordening (EU) 2018/1877 dient de Commissie uiterlijk op 15 oktober 2022 een voorstel in te dienen tot vaststelling van het maximumbedrag van de door de partijen bij het Europees Ontwikkelingsfonds (EOF) te betalen bijdragen voor 2024, het jaarlijkse bedrag van de bijdragen voor 2023, het bedrag van de eerste tranche van de bijdragen voor 2023 en een indicatieve niet-bindende prognose voor de verwachte jaarlijkse bedragen van de bijdragen voor de jaren 2025 en 2026. (2) Overeenkomstig artikel 46 van Verordening (EU) 2018/1877 dient de Europese Investeringsbank (EIB) haar bijgewerkte vastleggings- en betalingsramingen betreffende de door haar beheerde instrumenten naar de Commissie te sturen. (3) Op grond van artikel 20, lid 1, van Verordening (EU) 2018/1877 dienen bij de verzoeken om bijdragen eerst in chronologische volgorde de bedragen voor voorgaande EOF’s opgebruikt te worden. Daarom moet een verzoek om bijdragen op grond van Verordening (EU) 2018/1877 voor de Commissie en voor de EIB worden gedaan. (4) Op grond van artikel 152 van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 3 ) (het “terugtrekkingsakkoord”) is bepaald dat het Verenigd Koninkrijk van Groot-Brittannië en Noord-Ierland (het “Verenigd Koninkrijk”) partij bij het EOF zal blijven tot de afsluiting van het 11e EOF en alle voorgaande nog niet afgesloten EOF’s. Op grond van artikel 153 van het terugtrekkingsakkoord wordt het aandeel van het Verenigd Koninkrijk in vrijgemaakte middelen voor projecten in het kader van het 11e EOF, wanneer die na 31 december 2020 zijn vrijgemaakt, of van voorgaande EOF’s, echter niet hergebruikt. (5) Bij Besluit (EU) 2021/1941 van de Raad ( 4 ) is het maximum voor het jaarlijkse bedrag van de bijdragen van de partijen aan het EOF voor 2023 vastgesteld op 1 800 000 000 EUR voor de Commissie en 300 000 000 EUR voor de EIB. (6) Opdat de maatregelen waarin het voorziet, snel kunnen worden toegepast, moet dit besluit in werking treden op de datum van de bekendmaking ervan in het Publicatieblad van de Europese Unie , HEEFT HET VOLGENDE BESLUIT VASTGESTELD: Artikel 1 Het maximum voor het jaarlijkse bedrag van de door de partijen bij het Europees Ontwikkelingsfonds (EOF) te betalen bijdragen voor 2024 wordt vastgesteld op 1 600 000 000 EUR. Dat bedrag wordt gesplitst in 1 300 000 000 EUR voor de Commissie en 300 000 000 EUR voor de Europese Investeringsbank (EIB). Artikel 2 Het jaarlijkse bedrag van de door de partijen bij het EOF te betalen bijdragen voor 2023 wordt vastgesteld op 2 100 000 000 EUR. Dat bedrag wordt gesplitst in 1 800 000 000 EUR voor de Commissie en 300 000 000 EUR voor de EIB. Artikel 3 De individuele bijdragen aan het EOF worden door de partijen bij het EOF aan de Commissie en aan de EIB betaald, als eerste tranche voor 2023, overeenkomstig de bijlage. Artikel 4 Een bedrag van 42 500 000 EUR uit niet-vastgelegde of vrijgemaakte middelen voor projecten in het kader van het 9e EOF wordt in mindering gebracht op de betalingen voor de in artikel 3 vermelde eerste tranche voor 2023. Artikel 5 De indicatieve niet-bindende prognose voor het verwachte jaarlijkse bedrag van de bijdragen voor 2025 wordt vastgesteld op 900 000 000 EUR voor de Commissie en op 9 000 000 EUR voor de EIB, en die voor 2026 wordt vastgesteld op 600 000 000 EUR voor de Commissie en op 0 EUR voor de EIB. Artikel 6 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 14 november 2022. Voor de Raad De voorzitter J. BORRELL FONTELLES ( 1 ) PB L 210 van 6.8.2013, blz. 1 . ( 2 ) PB L 307 van 3.12.2018, blz. 1 . ( 3 ) PB L 29 van 31.1.2020, blz. 7 . ( 4 ) Besluit (EU) 2021/1941 van de Raad van 9 november 2021 betreffende de financiële bijdragen van de partijen aan het Europees Ontwikkelingsfonds, voor de financiering van dat fonds inclusief het maximum voor 2023, het jaarlijkse bedrag voor 2022, de eerste tranche voor 2022 en een indicatieve en niet-bindende prognose voor de verwachte jaarlijkse bedragen van de bijdragen voor de jaren 2024 en 2025 ( PB L 396 van 10.11.2021, blz. 61 ). BIJLAGE Eerste tranche voor 2023 (EUR) te betalen aan de Commissie en aan de EIB LIDSTATEN & VERENIGD KONINKRIJK Verdeelsleutel 9e EOF (%) Verdeelsleutel 11e EOF (%) Commissie EIB Commissie + EIB 11e EOF Terugbetaling uit het 9e EOF 11e EOF minus de terugbetaling uit het 9e EOF 11e EOF Totaalbedrag eerste tranche 2023 BELGIË 3,92 3,24927 24 369 525 1 666 000 22 703 525 3 249 270 25 952 795 BULGARIJE 0,21853 1 638 975 0 1 638 975 218 530 1 857 505 TSJECHIË 0,79745 5 980 875 0 5 980 875 797 450 6 778 325 DENEMARKEN 2,14 1,98045 14 853 375 909 500 13 943 875 1 980 450 15 924 325 DUITSLAND 23,36 20,57980 154 348 500 9 928 000 144 420 500 20 579 800 165 000 300 ESTLAND 0,08635 647 625 0 647 625 86 350 733 975 IERLAND 0,62 0,94006 7 050 450 263 500 6 786 950 940 060 7 727 010 GRIEKENLAND 1,25 1,50735 11 305 125 531 250 10 773 875 1 507 350 12 281 225 SPANJE 5,84 7,93248 59 493 600 2 482 000 57 011 600 7 932 480 64 944 080 FRANKRIJK 24,30 17,81269 133 595 175 10 327 500 123 267 675 17 812 690 141 080 365 KROATIË 0,22518 1 688 850 0 1 688 850 225 180 1 914 030 ITALIË 12,54 12,53009 93 975 675 5 329 500 88 646 175 12 530 090 101 176 265 CYPRUS 0,11162 837 150 0 837 150 111 620 948 770 LETLAND 0,11612 870 900 0 870 900 116 120 987 020 LITOUWEN 0,18077 1 355 775 0 1 355 775 180 770 1 536 545 LUXEMBURG 0,29 0,25509 1 913 175 123 250 1 789 925 255 090 2 045 015 HONGARIJE 0,61456 4 609 200 0 4 609 200 614 560 5 223 760 MALTA 0,03801 285 075 0 285 075 38 010 323 085 NEDERLAND 5,22 4,77678 35 825 850 2 218 500 33 607 350 4 776 780 38 384 130 OOSTENRIJK 2,65 2,39757 17 981 775 1 126 250 16 855 525 2 397 570 19 253 095 POLEN 2,00734 15 055 050 0 15 055 050 2 007 340 17 062 390 PORTUGAL 0,97 1,19679 8 975 925 412 250 8 563 675 1 196 790 9 760 465 ROEMENIË 0,71815 5 386 125 0 5 386 125 718 150 6 104 275 SLOVENIË 0,22452 1 683 900 0 1 683 900 224 520 1 908 420 SLOWAKIJE 0,37616 2 821 200 0 2 821 200 376 160 3 197 360 FINLAND 1,48 1,50909 11 318 175 629 000 10 689 175 1 509 090 12 198 265 ZWEDEN 2,73 2,93911 22 043 325 1 160 250 20 883 075 2 939 110 23 822 185 VERENIGD KONINKRIJK 12,69 14,67862 110 089 650 5 393 250 104 696 400 14 678 620 119 375 020 TOTAAL EU-27 & VERENIGD KONINKRIJK 100,00 100,00 750 000 000 42 500 000 707 500 000 100 000 000 807 500 000",
  "source": "EUR LEX"
}