{
  "url": "http://www.w3.org/1999/xhtml\">",
  "content": "L_2010106NL.01001601.xml 28.4.2010 NL Publicatieblad van de Europese Unie L 106/16 BESLUIT VAN DE COMMISSIE van 27 april 2010 houdende wijziging van Besluit 2009/379/EG tot vaststelling van de bedragen die op grond van de Verordeningen (EG) nr. 1782/2003, (EG) nr. 378/2007, (EG) nr. 479/2008 en (EG) nr. 73/2009 van de Raad beschikbaar worden gesteld aan het ELFPO, en van de bedragen die beschikbaar zijn voor de uitgaven uit het ELGF (2010/237/EU) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name op artikel 12, leden 2 en 3, Overwegende hetgeen volgt: (1) Bij Besluit 2009/379/EG van de Commissie ( 2 ) zijn de bedragen vastgesteld die overeenkomstig artikel 10, lid 2, en artikel 143 quinquies van Verordening (EG) nr. 1782/2003 van de Raad ( 3 ) , artikel 4, lid 1, van Verordening (EG) nr. 378/2007 van de Raad ( 4 ) , artikel 190 bis van Verordening (EG) nr. 1234/2007 van de Raad ( 5 ) en artikel 9, lid 1, artikel 10, lid 3, en de artikelen 134 en 135 van Verordening (EG) nr. 73/2009 van de Raad ( 6 ) beschikbaar worden gesteld aan het Europees Landbouwfonds voor Plattelandsontwikkeling (ELFPO), alsook de bedragen die beschikbaar zijn voor de uitgaven uit het Europees Landbouwgarantiefonds (ELGF). (2) Beschikking 2009/780/EG van de Commissie van 22 oktober 2009 houdende vaststelling van de nettobedragen die worden gegenereerd door de toepassing van de vrijwillige modulatie in Portugal voor de kalenderjaren 2010, 2011 en 2012 ( 7 ) is ingetrokken bij Besluit 2010/235/EU van de Commissie ( 8 ) om rekening te houden met het besluit van Portugal om de vrijwillige modulatie niet toe te passen. (3) Bij Besluit 2009/1005/EU van het Europees Parlement en de Raad ( 9 ) met betrekking tot de financiering van het Europees economisch herstelplan is het nettobedrag dat overeenkomstig artikel 12, lid 1, van Verordening (EG) nr. 1290/2005 van de Raad beschikbaar is voor uitgaven uit het ELGF, nogmaals verlaagd. (4) Besluit 2009/379/EG moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Enig artikel De bijlage bij Besluit 2009/379/EG wordt gewijzigd overeenkomstig de bijlage bij het onderhavige besluit. Gedaan te Brussel, 27 april 2010. Voor de Commissie De voorzitter José Manuel BARROSO ( 1 ) PB L 209 van 11.8.2005, blz. 1 . ( 2 ) PB L 117 van 12.5.2009, blz. 10 . ( 3 ) PB L 270 van 21.10.2003, blz. 1 . ( 4 ) PB L 95 van 5.4.2007, blz. 1 . ( 5 ) PB L 299 van 16.11.2007, blz. 1 . ( 6 ) PB L 30 van 31.1.2009, blz. 16 . ( 7 ) PB L 278 van 23.10.2009, blz. 59 . ( 8 ) Zie bladzijde 12 van dit Publicatieblad. ( 9 ) PB L 347 van 24.12.2009, blz. 26 . BIJLAGE In de bijlage bij Besluit 2009/379/EG worden de gegevens voor de jaren 2010, 2011, 2012 en 2013 vervangen door: (in miljoen EUR) Begrotingsjaar Aan het ELFPO beschikbaar gestelde bedragen Artikel 12, lid 1, van Verordening (EG) nr. 1290/2005 Voor de uitgaven uit het ELGF beschikbaar nettosaldo Artikel 10, lid 2, van Verordening (EG) nr. 1782/2003 Artikel 143 quinquies van Verordening (EG) nr. 1782/2003 Artikel 9, lid 1, van Verordening (EG) nr. 73/2009 Artikel 134 van Verordening (EG) nr. 73/2009 Artikel 135 van Verordening (EG) nr. 73/2009 Artikel 136 van Verordening (EG) nr. 73/2009 Artikel 4, lid 1, van Verordening (EG) nr. 378/2007 Artikel 190 bis, lid 2, van Verordening (EG) nr. 1234/2007 „2010 1 867,1 22 397 82,11 501,821534 44 275,968466 2011 2 095,3 22 484 51,6 374,9 122,61 44 466,59 2012 2 355,3 22 484 51,6 347,3 122,61 44 710,19 2013 2 640,9 22 484 51,6 313,9 122,61 44 938,99”",
  "source": "EUR LEX"
}