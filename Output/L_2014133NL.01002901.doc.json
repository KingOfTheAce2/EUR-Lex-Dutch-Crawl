{
  "url": "http://www.w3.org/1999/xhtml\">",
  "content": "L_2014133NL.01002901.xml 6.5.2014 NL Publicatieblad van de Europese Unie L 133/29 UITVOERINGSVERORDENING (EU) Nr. 454/2014 VAN DE COMMISSIE van 29 april 2014 houdende intrekking van Verordening (EU) nr. 1066/2010 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Bij Verordening (EU) nr. 1066/2010 van de Commissie ( 2 ) , gewijzigd bij Uitvoeringsverordening (EU) nr. 441/2013 ( 3 ) , is een product dat bestaat uit een audiofrequentversterker en een luidspreker in een enkele behuizing, ingedeeld onder GN-code 8518 40 80  als een elektrische audiofrequentversterker. (2) Het Comité voor het geharmoniseerd systeem (GS) heeft op zijn 52e zitting in september 2013 een indelingsadvies goedgekeurd waarmee een identiek product werd ingedeeld onder GS-onderverdeling 8518 22  als kasten met meer dan één luidspreker. (3) De EU is krachtens Besluit 87/369/EEG van de Raad van 7 april 1987 ( 4 ) verdragsluitende partij bij het Internationaal Verdrag betreffende het geharmoniseerde systeem inzake de omschrijving en de codering van goederen (bekend als het geharmoniseerd systeem of GS), dat is opgesteld door de Internationale Douaneraad (bekend als de Werelddouaneorganisatie of WDO). (4) Het Hof van Justitie van de Europese Unie (HvJEU) heeft geoordeeld dat de GS-indelingsadviezen van de WDO, hoewel zij geen bindende rechtskracht hebben, bij de indeling van dezelfde producten in de gecombineerde nomenclatuur (GN) toch aanwijzingen vormen die een belangrijk hulpmiddel zijn voor de uitlegging van de reikwijdte van de verschillende GN-tariefposten, voor zover zij niet in strijd zijn met de bewoordingen van de desbetreffende post (zie onder meer de arresten van het HvJEU in zaken C-206/03 ( 5 ) , C-15/05 ( 6 ) en C-227/11 ( 7 ) ). (5) Omwille van een uniforme interpretatie en toepassing van het geharmoniseerde systeem op internationaal niveau en gelet op het feit dat het besluit in overeenstemming is met de bewoordingen van GS-onderverdeling 8518 22 , dient de EU dit indelingsadvies toe te passen. (6) Verordening (EU) nr. 1066/2010, gewijzigd bij Uitvoeringsverordening (EU) nr. 441/2013, moet daarom worden ingetrokken. (7) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Verordening (EU) nr. 1066/2010 wordt ingetrokken. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 april 2014. Voor de Commissie, namens de voorzitter, Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) Verordening (EU) nr. 1066/2010 van de Commissie van 19 november 2010 tot indeling van bepaalde goederen in de gecombineerde nomenclatuur ( PB L 304 van 20.11.2010, blz. 9 ). ( 3 ) Uitvoeringsverordening (EU) nr. 441/2013 van de Commissie van 7 mei 2013 tot wijziging of intrekking van bepaalde verordeningen betreffende de indeling van goederen in de gecombineerde nomenclatuur ( PB L 130 van 15.5.2013, blz. 1 ). ( 4 ) Besluit 87/369/EEG van de Raad van 7 april 1987 inzake de sluiting van het Internationaal Verdrag betreffende het geharmoniseerde systeem inzake de omschrijving en de codering van goederen, alsmede van het daarbij behorende protocol van wijziging ( PB L 198 van 20.7.1987, blz. 1 ). ( 5 ) PB C 106 van 30.4.2005, blz. 10 . ( 6 ) PB C 143 van 17.6.2006, blz. 18 . ( 7 ) PB C 126 van 28.4.2012, blz. 3 .",
  "source": "EUR LEX"
}