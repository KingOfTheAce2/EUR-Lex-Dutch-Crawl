{
  "url": "http://www.w3.org/1999/xhtml\">",
  "content": "L_2021303NL.01000401.xml 27.8.2021 NL Publicatieblad van de Europese Unie L 303/4 UITVOERINGSVERORDENING (EU) 2021/1406 VAN DE COMMISSIE van 26 augustus 2021 tot afwijking van de in Verordening (EU) 2020/761 vastgestelde voorschriften inzake het bewijs van oorsprong die van toepassing zijn op bepaalde invoertariefcontingenten voor pluimveevlees en tot wijziging van Uitvoeringsverordening (EU) 2020/761 wat betreft de hoeveelheden kaas die beschikbaar zijn voor uitvoercertificaten voor de VS DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187 en artikel 223, lid 3, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 2 ) , en met name artikel 66, lid 4, Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van Verordeningen (EG) nr. 1216/2009 en (EG) nr. 614/2009 van de Raad ( 3 ) , en met name artikel 9, eerste alinea, punten a) tot en met d), en artikel 16, lid 1, Overwegende hetgeen volgt: (1) Bij Uitvoeringsverordening (EU) 2020/761 van de Commissie ( 4 ) zijn voorschriften vastgesteld voor het beheer van tariefcontingenten voor de invoer en uitvoer van landbouwproducten die worden beheerd door middel van een stelsel van invoer- en uitvoercertificaten, en zijn specifieke voorschriften vastgesteld. (2) Bij Uitvoeringsverordening (EU) 2021/760 van de Commissie ( 5 ) is bijlage XII bij Uitvoeringsverordening (EU) 2020/761 gewijzigd wat betreft de voorschriften die van toepassing zijn op de tariefcontingenten met de volgnummers 09.4410, 09.4411 en 09.4420 (pluimveevlees). De nieuwe voorschriften bepalen dat marktdeelnemers de oorsprong van de goederen moeten bewijzen voor het in het vrije verkeer brengen overeenkomstig de artikelen 57, 58 en 59 van Verordening (EU) 2015/2447 van de Commissie ( 6 ) . (3) Dit voorschrift is van toepassing met ingang van 1 juni 2021, de datum van de eerste periode voor het indienen van certificaataanvragen na de inwerkingtreding van Uitvoeringsverordening (EU) 2021/760. (4) Gezien de moeilijkheden die de autoriteiten van derde landen ondervonden bij het verstrekken van het certificaat van oorsprong overeenkomstig de nieuwe voorschriften, konden sommige marktdeelnemers de vereiste documenten niet bij de douane indienen en konden de goederen niet in de Europese Unie in het vrije verkeer worden gebracht. (5) Met het oog op een vlotte goederenstroom op het niveau van de douane moet gedurende een bepaalde periode worden voorzien in een afwijking van de nieuwe voorschriften wanneer derde landen of marktdeelnemers niet in staat zijn de oorsprong van de goederen te bewijzen overeenkomstig de artikelen 57, 58 en 59 van Verordening (EU) 2015/2447. (6) De afwijking moet van toepassing zijn met ingang van de datum van toepassing van artikel 1 van Uitvoeringsverordening (EU) 2021/760, waarbij bijlage XII bij Uitvoeringsverordening (EU) 2020/761 is gewijzigd. (7) In deel B1 van bijlage XIV.5 (melk en zuivelproducten) bij Uitvoeringsverordening (EU) 2020/761 worden de door de Verenigde Staten van Amerika geopende uitvoercontingenten vastgesteld, met vermelding van de hoeveelheden die EU-marktdeelnemers in het kader van die contingenten naar de VS mogen uitvoeren. (8) Op 6 juli 2021 hebben de VS in het US Official Register ( 7 ) de nieuwe hoeveelheden van de invoercontingenten voor kaas bekendgemaakt, zoals aangepast naar aanleiding van de terugtrekking van het Verenigd Koninkrijk uit de Europese Unie. Daarom moeten de hoeveelheden voor tariefcontingenten in deel B1 van bijlage XIV.5 bij Uitvoeringsverordening (EU) 2020/761 worden gewijzigd voordat de aanvraagperiode op 1 september 2021 begint. (9) Uitvoeringsverordening (EU) 2020/761 moet daarom dienovereenkomstig worden gewijzigd. (10) Gezien de dringende noodzaak om de afwijking en de wijziging van Uitvoeringsverordening (EU) 2020/761 toe te passen, moet deze verordening in werking treden op de dag van de bekendmaking ervan in het Publicatieblad van de Europese Unie . (11) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Afwijking van Uitvoeringsverordening (EU) 2020/761 In afwijking van het in bijlage XII bij Uitvoeringsverordening (EU) 2020/761 vastgestelde voorschrift inzake het bewijs van oorsprong voor het in het vrije verkeer brengen met betrekking tot de tariefcontingenten met de volgnummers 09.4410, 09.4411 en 09.4420, kunnen de douaneautoriteiten van 1 juni tot en met 31 december 2021 alle alternatieve bewijzen verlangen die nodig zijn om de oorsprong van de producten te bewijzen indien de marktdeelnemers het in de artikelen 57, 58 en 59 van Verordening (EU) 2015/2447 bedoelde certificaat van oorsprong niet kunnen overleggen. Artikel 2 Wijziging van Uitvoeringsverordening (EU) 2020/761 In bijlage XIV.5 bij Verordening (EU) 2020/761 wordt de tabel in deel B1 vervangen door de tabel in de bijlage bij deze verordening. Artikel 3 Inwerkingtreding en toepassing Deze verordening treedt in werking op de dag van de bekendmaking ervan in het Publicatieblad van de Europese Unie . Artikel 1 is van toepassing met ingang van 1 juni 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 augustus 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) PB L 347 van 20.12.2013, blz. 549 . ( 3 ) PB L 150 van 20.5.2014, blz. 1 . ( 4 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 5 ) Uitvoeringsverordening (EU) 2021/760 van de Commissie van 7 mei 2021 tot wijziging van de Uitvoeringsverordeningen (EU) 2020/761 en (EU) 2020/1988 wat betreft het systeem voor het beheer van bepaalde tariefcontingenten met certificaten en tot intrekking van Uitvoeringsverordening (EU) 2020/991 ( PB L 162 van 10.5.2021, blz. 25 ). ( 6 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). ( 7 ) https://www.federalregister.gov/public-inspection/2021-14344/modification-of-united-states-tariff-rate-quotas-and-the-harmonized-tariff-schedule BIJLAGE “Productgroep zoals aangegeven in de aanvullende aantekeningen bij hoofdstuk 4 van het Harmonised Tariff Schedule of the United States Benaming van het contingent Jaarlijks beschikbare hoeveelheid Nummer van de groep Beschrijving van de groep kg (1) (2) (3) (4) (16) Not specifically provided for (NSPF) 16-Tokio 835 712 16-Uruguay 3 168 597 (17) Blue Mould 17-Uruguay 347 095 (18) Cheddar 18-Uruguay 333 480 (20) Edam/Gouda 20-Uruguay 1 100 000 (21) Italian type 21-Uruguay 2 025 000 (22) Swiss or Emmenthaler cheese other than with eye formation 22-Tokio 393 006 22-Uruguay 380 000 (25) Swiss or Emmenthaler cheese with eye formation 25-Tokio 4 003 172 25-Uruguay 2 420 000 ”",
  "source": "EUR LEX"
}