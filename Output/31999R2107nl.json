{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2107:NL:HTML\">",
  "content": "EUR-Lex - 31999R2107 - NL Avis juridique important | 31999R2107 Verordening (EG) nr. 2107/1999 van de Commissie van 4 oktober 1999 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen Publicatieblad Nr. L 258 van 05/10/1999 blz. 0003 - 0004 VERORDENING (EG) Nr. 2107/1999 VAN DE COMMISSIE van 4 oktober 1999 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 1068/97 van de Commissie(2), en met name op artikel 6, leden 3 en 4, Overwegende hetgeen volgt: (1) Ierland, Spanje en Italië hebben op grond van artikel 5 van Verordening (EEG) nr. 2081/92 bij de Commissie voor bepaalde benamingen aanvragen tot registratie als oorsprongsbenaming ingediend. (2) Overeenkomstig artikel 6, lid 1, van bovengenoemde verordening is geconstateerd dat deze aanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten. (3) Bij de Commissie zijn naar aanleiding van de bekendmaking van de benaming \"Imokilly Regato\" in het Publicatieblad van de Europese Gemeenschappen(3), verscheidene bezwaren als bedoeld in artikel 7 van bovengenoemde verordening ingediend. De betrokken lidstaten waren tevreden over de uitleg die naar aanleiding van deze bezwaren is gegeven. Ten aanzien van de overige benamingen is naar aanleiding van de bekendmaking ervan in het Publicatieblad van de Europese Gemeenschappen(4) geen enkel bezwaar als bedoeld in dat artikel ingediend. (4) Deze benamingen komen derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming of als beschermde geografische aanduiding. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(5), laatstelijk gewijzigd bij Verordening (EG) nr. 1645/1999(6), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde oorsprongsbenaming (BOB) of als beschermde geografische aanduiding (BGA). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 1999. Voor de Commissie Franz FISCHLER Lid van de Commissie (1) PB L 208 van 24.7.1992, blz. 1. (2) PB L 156 van 13.6.1997, blz. 10. (3) PB C 343 van 11.11.1998, blz. 5. (4) PB L 343 van 11.11.1998, blz. 3, PB C 405 van 24.12.1998, blz. 7, PB C 4 van 7.1.1999, blz. 5. (5) PB L 327 van 18.12.1996, blz. 11. (6) PB L 195 van 28.7.1999, blz. 7. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Vlees SPANJE Lechazo de Castilla y León (BGA) Kaas IERLAND Imokilly Regato (BOB) Oliën en vetten Olijfolie SPANJE Priego de Córdoba (BOB) Sierra Mágina (BOB) ITALIË Lamezia (BOB) Verse vis, schaal-, schelp- en weekdieren en producten op basis daarvan ... IERLAND Clare Island Salmon (BGA)",
  "source": "EUR LEX"
}