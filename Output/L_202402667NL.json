{
  "url": "http://www.w3.org/1999/xhtml\">",
  "content": "L_202402667NL.000101.fmx.xml Publicatieblad van de Europese Unie NL L-serie 2024/2667 10.10.2024 BESLUIT (GBVB) 2024/2667 VAN HET POLITIEK EN VEILIGHEIDSCOMITÉ van 8 oktober 2024 over de benoeming van de commandant van de EU-strijdkrachten voor de militaire operatie van de Europese Unie in Bosnië en Herzegovina en tot intrekking van Besluit (GBVB) 2023/2130 (BiH/38/2024) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Gemeenschappelijk Optreden 2004/570/GBVB van de Raad van 12 juli 2004 inzake de militaire operatie van de Europese Unie in Bosnië en Herzegovina ( 1 ) , en met name artikel 6, lid 1, Overwegende hetgeen volgt: (1) Op 12 juli 2004 heeft de Raad Gemeenschappelijk Optreden 2004/570/GBVB vastgesteld, waarbij een militaire operatie van de Europese Unie in Bosnië en Herzegovina (operatie ALTHEA) werd ingesteld. (2) Op grond van artikel 6, lid 1, van Gemeenschappelijk Optreden 2004/570/GBVB heeft de Raad het Politiek en Veiligheidscomité (PVC) gemachtigd om de noodzakelijke besluiten te nemen over de benoeming van de commandant van de EU-strijdkrachten voor operatie ALTHEA. (3) Op 26 september 2023 heeft het PVC Besluit (GBVB) 2023/2130 ( 2 ) vastgesteld, waarbij generaal-majoor László STICZ werd benoemd tot commandant van de EU-strijdkrachten voor operatie ALTHEA, met ingang van 21 januari 2024. (4) Op 26 juli 2024 hebben de Roemeense militaire autoriteiten voorgesteld generaal-majoor Florin-Marian BARBU te benoemen tot commandant van de EU-strijdkrachten voor operatie ALTHEA, als opvolger van generaal-majoor László STICZ, (de “voorgestelde benoeming”). De operationeel commandant van de EU van operatie ALTHEA steunde die voorgestelde benoeming. (5) Op 3 september 2024 heeft het Militair Comité van de EU zijn steun gegeven aan de voorgestelde benoeming en ermee ingestemd generaal-majoor Florin-Marian BARBU te benoemen tot commandant van de EU-strijdkrachten voor operatie ALTHEA. (6) Er moet derhalve een besluit worden genomen over de benoeming van generaal-majoor Florin-Marian BARBU tot commandant van de EU-strijdkrachten voor operatie ALTHEA. (7) Besluit (GBVB) 2023/2130 moet worden ingetrokken. (8) Op 12 en 13 december 2002 heeft de Europese Raad van Kopenhagen een verklaring aangenomen volgens welke de “Berlijn Plus”-regeling en de uitvoering daarvan slechts van toepassing zijn op de lidstaten van de Europese Unie die ook NAVO-lid zijn of partij bij het “Partnerschap voor de Vrede”, en die derhalve bilaterale veiligheidsovereenkomsten met de NAVO hebben gesloten, HEEFT HET VOLGENDE BESLUIT VASTGESTELD: Artikel 1 Generaal-majoor Florin-Marian BARBU wordt met ingang van 21 januari 2025 benoemd tot commandant van de EU-strijdkrachten voor de militaire operatie van de Europese Unie in Bosnië en Herzegovina (operatie ALTHEA). Artikel 2 Besluit (GBVB) 2023/2130 wordt ingetrokken. Artikel 3 Dit besluit treedt in werking op 21 januari 2025. Gedaan te Brussel, 8 oktober 2024. Voor het Politiek en Veiligheidscomité De voorzitter D. PRONK ( 1 ) PB L 252 van 28.7.2004, blz. 10 . ( 2 ) Besluit (GBVB) 2023/2130 van het Politiek en Veiligheidscomité van 26 september 2023 over de benoeming van de commandant van de EU-strijdkrachten voor de militaire operatie van de Europese Unie in Bosnië en Herzegovina en tot intrekking van Besluit (GBVB) 2022/2539 (BiH/35/2023) ( PB L, 2023/2130, 11.10.2023, ELI: http://data.europa.eu/eli/dec/2023/2130/oj ). ELI: http://data.europa.eu/eli/dec/2024/2667/oj ISSN 1977-0758 (electronic edition)",
  "source": "EUR LEX"
}