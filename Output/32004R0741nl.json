{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0741:NL:HTML\">",
  "content": "EUR-Lex - 32004R0741 - NL Avis juridique important | 32004R0741 Verordening (EG) nr. 741/2004 van de Commissie van 21 april 2004 tot vaststelling van aan importeurs toe te wĳzen hoeveelheden uit de kwantitatieve contingenten voor bepaalde producten uit de Volksrepubliek China die bĳ Verordening (EG) nr. 308/2004 opnieuw zĳn verdeeld Publicatieblad Nr. L 116 van 22/04/2004 blz. 0015 - 0018 Verordening (EG) nr. 741/2004 van de Commissie van 21 april 2004 tot vaststelling van aan importeurs toe te wijzen hoeveelheden uit de kwantitatieve contingenten voor bepaalde producten uit de Volksrepubliek China die bij Verordening (EG) nr. 308/2004 opnieuw zijn verdeeld DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 427/2003 van de Raad van 3 maart 2003 over een productspecifiek vrijwaringsmechanisme in de overgangsperiode voor producten uit de Volksrepubliek China en tot wijziging van Verordening (EG) nr. 519/94 betreffende een gemeenschappelijke regeling voor de invoer uit bepaalde derde landen(1), Gelet op Verordening (EG) nr. 520/94 van de Raad van 7 maart 1994 houdende de totstandbrenging van een communautaire procedure voor het beheer van kwantitatieve contingenten(2), en met name op de artikelen 9 en 13, Gelet op Verordening (EG) nr. 308/2004 van de Commissie van 20 februari 2004 tot herverdeling van de niet-benutte hoeveelheden van de kwantitatieve contingenten die in 2003 van toepassing waren op bepaalde producten uit de Volksrepubliek China(3), en met name op artikel 6, Overwegende hetgeen volgt: (1) Bij Verordening (EG) nr. 308/2004 is vastgesteld welk deel van de contingenten voor traditionele en niet-traditionele importeurs is bestemd, evenals de voorwaarden en methoden voor de toewijzing van de beschikbare hoeveelheden. Overeenkomstig artikel 3 van Verordening (EG) nr. 308/2004 hebben importeurs vanaf 21 februari tot 10 maart 2004, 15.00 uur plaatselijke tijd te Brussel, bij de bevoegde nationale autoriteiten aanvragen voor invoervergunningen kunnen indienen. (2) Overeenkomstig artikel 5 van Verordening (EG) nr. 308/2004 hebben de lidstaten de Commissie informatie doen toekomen over het aantal aanvragen voor invoervergunningen en de totale hoeveelheid waarop deze betrekking hebben, alsmede over de totale hoeveelheid die traditionele importeurs in de loop van 1998 of 1999 (de referentiejaren) hebben ingevoerd. (3) De Commissie heeft, op grond van deze informatie, uniforme kwantitatieve criteria vastgesteld aan de hand waarvan de bevoegde nationale autoriteiten gevolg kunnen geven aan de vergunningaanvragen die de importeurs in de lidstaten hebben ingediend voor de kwantitatieve contingenten die bij Verordening (EG) nr. 308/2004 opnieuw zijn verdeeld. (4) Uit de door de lidstaten verstrekte gegevens blijkt dat de totale hoeveelheid waarvoor traditionele importeurs aanvragen hebben ingediend voor de in bijlage I vermelde producten het voor hen bestemde deel van het contingent overschrijdt. Bij de behandeling van hun aanvragen moet daarom de in bijlage I vermelde uniforme verminderingscoëfficiënt worden toegepast op het invoervolume van elke importeur in de referentieperiode. (5) Uit de door de lidstaten verstrekte gegevens blijkt dat de totale hoeveelheid waarvoor niet-traditionele importeurs aanvragen hebben ingediend voor de in bijlage II vermelde producten lager is dan het voor hen bestemde deel van het contingent, of dit overschrijdt. Bij de behandeling van hun aanvragen moet daarom de in bijlage II vermelde uniforme verminderingscoëfficiënt worden toegepast op de door elke importeur gevraagde hoeveelheid, waarvoor het maximum bij Verordening (EG) nr. 308/2004 is vastgesteld. (6) Hoeveelheden die niet-traditionele importeurs niet hebben opgenomen zijn overgedragen naar traditionele importeurs, HEEFT DE VOLGENDE VERORDENING VASTGESTELD: Artikel 1 De bevoegde nationale autoriteiten geven gevolg aan door traditionele importeurs ingediende aanvragen voor invoervergunningen voor de in bijlage I vermelde producten uit de Volksrepubliek China door aan iedere importeur een hoeveelheid toe te kennen die gelijk is aan zijn invoervolume in 1998 of 1999 en daarop de in bijlage I vermelde verminderingscoëfficiënt toe te passen. Mocht de toepassing van dit kwantitatieve criterium leiden tot toewijzing van een grotere hoeveelheid dan de gevraagde hoeveelheid, dan wordt slechts de gevraagde hoeveelheid toegewezen. Artikel 2 De bevoegde nationale autoriteiten geven gevolg aan door niet-traditionele importeurs ingediende aanvragen voor invoervergunningen voor de in bijlage II vermelde producten uit de Volksrepubliek China door aan iedere importeur een hoeveelheid toe te kennen die gelijk is aan de aangevraagde hoeveelheid, binnen de bij Verordening (EG) nr. 308/2004 vastgestelde grenzen, en daarop de in bijlage II vermelde verminderingscoëfficiënt toe te passen. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 april 2004. Voor de Commissie Pascal Lamy Lid van de Commissie (1) PB L 65 van 8.3.2003, blz. 1. Verordening gewijzigd bij Verordening (EG) nr. 1985/2003 (PB L 295 van 13.11.2003, blz. 43). (2) PB L 66 van 10.3.1994, blz. 1. Verordening laatstelijk gewijzigd bij Verordening (EG) nr. 806/2003 (PB L 122 van 16.5.2003, blz. 1). (3) PB L 52 van 21.2.2004, blz. 37. BIJLAGE I Verminderingscoëfficiënt die op het invoervolume van 1998 of 1999 wordt toegepast (traditionele importeurs) >RUIMTE VOOR DE TABEL> BIJLAGE II Verminderingscoëfficiënt die wordt toegepast op de aangevraagde hoeveelheid binnen de grenzen van de bij Verordening (EG) nr. 308/2004 vastgestelde maximale hoeveelheden (niet-traditionele importeurs) >RUIMTE VOOR DE TABEL>",
  "source": "EUR LEX"
}