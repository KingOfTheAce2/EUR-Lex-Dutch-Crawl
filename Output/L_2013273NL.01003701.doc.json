{
  "url": "http://www.w3.org/1999/xhtml\"><!--",
  "content": "L_2013273NL.01003701.xml 15.10.2013 NL Publicatieblad van de Europese Unie L 273/37 UITVOERINGSBESLUIT VAN DE COMMISSIE van 11 oktober 2013 houdende wijziging van Beschikking 2005/7/EG tot toelating van een methode voor de indeling van geslachte varkens op Cyprus, wat de alternatieve aanbiedingsvorm voor deze geslachte varkens betreft (Kennisgeving geschied onder nummer C(2013) 6583) (Slechts de tekst in de Griekse taal is authentiek) (2013/502/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 43, onder m), juncto artikel 4, Overwegende hetgeen volgt: (1) Bij Beschikking 2005/7/EG van de Commissie ( 2 ) is het gebruik van een alternatieve aanbiedingsvorm voor geslachte varkens in Cyprus toegelaten. (2) Cyprus heeft aan de Commissie gevraagd toelating te verlenen voor de vaststelling van een aanbiedingsvorm voor geslachte varkens die afwijkt van de bij artikel 2 van Beschikking 2005/7/EG toegelaten alternatieve aanbiedingsvorm en van de in bijlage V, punt B.III, eerste alinea, van Verordening (EG) nr. 1234/2007 bedoelde standaardaanbiedingsvorm. (3) Krachtens bijlage V, punt B.III, tweede alinea, van Verordening (EG) nr. 1234/2007 kunnen de lidstaten de toelating krijgen om een aanbiedingsvorm voor geslachte varkens vast te stellen die afwijkt van de in de eerste alinea van dat punt bedoelde standaardaanbiedingsvorm, onder meer indien de normale handelspraktijk op hun grondgebied afwijkt van die standaardaanbiedingsvorm. Cyprus heeft in zijn verzoek gespecificeerd dat geslachte varkens volgens de handelspraktijk in dat land mogen worden aangeboden met tong, nieren en niervet. Deze van de standaardaanbiedingsvorm afwijkende aanbiedingsvorm dient derhalve in Cyprus te worden toegestaan. (4) Met het oog op de vergelijkbaarheid van de noteringen voor geslachte varkens moet deze afwijkende aanbiedingsvorm in aanmerking worden genomen door het in die gevallen geconstateerde gewicht aan te passen ten opzichte van het gewicht voor de standaardaanbiedingsvorm. (5) Besluit 2005/7/EG moet daarom dienovereenkomstig worden gewijzigd. (6) De in dit besluit vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 Artikel 2 van Beschikking 2005/7/EG wordt vervangen door: „Artikel 2 Onverminderd de in bijlage V, punt B.III, eerste alinea, van Verordening (EG) nr. 1234/2007 bedoelde standaardaanbiedingsvorm mogen geslachte varkens in Cyprus worden aangeboden zonder dat de tong, de nieren en het niervet voorafgaand aan het wegen en indelen zijn verwijderd. Het geconstateerde warme geslachte gewicht van op die wijze aangeboden geslachte varkens wordt aangepast volgens de volgende formule: .”. Artikel 2 Dit besluit is gericht tot de Republiek Cyprus. Gedaan te Brussel, 11 oktober 2013. Voor de Commissie Dacian CIOLOȘ Lid van de Commissie ( 1 ) PB L 299 van 16.11.2007, blz. 1 . ( 2 ) Beschikking 2005/7/EG van de Commissie van 27 december 2004 tot toelating van een methode voor de indeling van geslachte varkens op Cyprus ( PB L 2 van 2.1.2005, blz. 19 ).",
  "source": "EUR LEX"
}