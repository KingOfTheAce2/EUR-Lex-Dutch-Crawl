{
  "url": "http://www.w3.org/1999/xhtml\"><!--",
  "content": "L_2013187NL.01001301.xml 6.7.2013 NL Publicatieblad van de Europese Unie L 187/13 BESLUIT VAN DE EUROPESE CENTRALE BANK van 21 juni 2013 houdende wijziging van Besluit ECB/2010/29 betreffende de uitgifte van eurobankbiljetten (ECB/2013/16) (2013/358/EU) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, inzonderheid artikel 128, lid 1, Gezien de statuten van het Europees Stelsel van centrale banken en van de Europese Centrale Bank, inzonderheid artikel 16, Overwegende: (1) Aangezien Kroatie op 1 juli 2013 tot de Europese Unie zal toetreden en zijn nationale centrale bank (NCB), Hrvatska narodna banka, met ingang van die datum deel gaat uitmaken van het Europees Stelsel van centrale banken, regelt Besluit ECB/2013/17 van 21 juni 2013 inzake het procentuele aandeel van de nationale centrale banken in de verdeelsleutel voor de inschrijving op het kapitaal van de Europese Centrale Bank ( 1 ) de uitbreiding van de sleutel voor inschrijving op het kapitaal van de Europese Centrale Bank (ECB) (hierna de „kapitaalverdeelsleutel”) en stelt met ingang van 1 juli 2013 de aan elke NCB toegewezen nieuwe weging van de uitgebreide kapitaalverdeelsleutel vast (hierna: „wegingen van de kapitaalsleutel”). (2) Artikel 1, onder d) van Besluit ECB/2010/29 van 13 december 2010 betreffende de uitgifte van eurobankbiljetten ( 2 ) definieert de „verdeelsleutel voor de toedeling van bankbiljetten” onder verwijzing naar bijlage I bij dat besluit houdende de specificatie van de verdeelsleutel voor de toedeling van bankbiljetten zoals die vanaf 1 januari 2011 van toepassing is. Aangezien met ingang van 1 juli 2013 nieuwe wegingen in de kapitaalverdeelsleutel van toepassing zullen zijn, dient Besluit ECB/2010/29 gewijzigd te worden, zulks ter vaststelling van de met ingang van 1 juli 2013 toepasselijke verdeelsleutel voor de toedeling van bankbiljetten, HEEFT HET VOLGENDE BESLUIT VASTGESTELD: Artikel 1 Wijziging 1.   De laatste zin van artikel 1, onder d) van Besluit ECB/2010/29 wordt als volgt vervangen: „Bijlage I bij dit besluit specificeert de verdeelsleutel voor de toedeling van bankbiljetten zoals die met ingang van 1 juli 2013 van toepassing is.”. 2.   Bijlage I bij Besluit ECB/2010/29 wordt vervangen door de tekst in de bijlage bij dit besluit. Artikel 2 Inwerkingtreding Dit besluit treedt in werking op 1 juli 2013. Gedaan te Frankfurt am Main, 21 juni 2013. De president van de ECB Mario DRAGHI ( 1 ) Zie bladzijde 15 van dit Publicatieblad. ( 2 ) PB L 35 van 9.2.2011, blz. 26 . BIJLAGE VERDEELSLEUTEL VOOR TOEDELING VAN BANKBILJETTEN VANAF 1 JULI 2013 Europese Centrale Bank 8,0000  % Nationale Bank van België 3,1975  % Deutsche Bundesbank 24,8130  % Eesti Pank 0,2355  % Banc Ceannais na hÉireann/Central Bank of Ireland 1,4695  % Bank of Greece 2,5770  % Banco de España 10,916  % Banque de France 18,6945  % Banca d’Italia 16,4760  % Central Bank of Cyprus 0,1765  % Banque centrale du Luxembourg 0,2300  % Bank Ċentrali ta’ Malta/Central Bank of Malta 0,0840  % De Nederlandsche Bank 5,2460  % Oesterreichische Nationalbank 2,5620  % Banco de Portugal 2,3325  % Banka Slovenije 0,4325  % Národná banka Slovenska 0,9100  % Suomen Pankki 1,6475  % TOTAAL 100,0000  %",
  "source": "EUR LEX"
}