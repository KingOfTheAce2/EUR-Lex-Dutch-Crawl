{
  "url": "http://www.w3.org/1999/xhtml\">",
  "content": "L_2022233NL.01004301.xml 8.9.2022 NL Publicatieblad van de Europese Unie L 233/43 UITVOERINGSVERORDENING (EU) 2022/1480 VAN DE COMMISSIE van 7 september 2022 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring van de werkzame stoffen 2-fenylfenol (met inbegrip van de zouten daarvan, zoals het natriumzout), 8-hydroxyquinoline, amidosulfuron, bensulfuron, bifenox, chloormequat, chloortoluron, clofentezine, clomazon, daminozide, deltamethrin, dicamba, difenoconazool, diflufenican, dimethachloor, esfenvaleraat, etofenprox, fenoxaprop-P, fenpropidin, fenpyrazamine, fludioxonil, flufenacet, flumetraline, fosthiazaat, lenacil, MCPA, MCPB, nicosulfuron, paraffineoliën, penconazool, picloram, prohexadion, propaquizafop, prosulfocarb, quizalofop- P -ethyl, quizalofop- P -tefuryl, natrium-5-nitroguajacolaat, natrium- o -nitrofenolaat, natrium- p -nitrofenolaat, zwavel, tebufenpyrad, tetraconazool, triallaat, triflusulfuron en tritosulfuron (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) Deel A van de bijlage bij Uitvoeringsverordening (EU) nr. 540/2011 van de Commissie ( 2 ) bevat de werkzame stoffen die worden geacht te zijn goedgekeurd uit hoofde van Verordening (EG) nr. 1107/2009, terwijl deel B van die bijlage de uit hoofde van Verordening (EG) nr. 1107/2009 goedgekeurde werkzame stoffen bevat en deel E de uit hoofde van Verordening (EG) nr. 1107/2009 goedgekeurde werkzame stoffen bevat die in aanmerking komen om te worden vervangen. (2) Bij Uitvoeringsverordening (EU) 2021/1449 van de Commissie ( 3 ) is de geldigheidsduur van de goedkeuring van de werkzame stoffen chloortoluron, clomazon, daminozide, deltamethrin, fludioxonil, flufenacet, fosthiazaat, MCPA, MCPB en prosulfocarb verlengd tot en met 31 oktober 2022, is die van chloormequat, propaquizafop, quizalofop- P -ethyl, quizalofop- P -tefuryl en tritosulfuron verlengd tot en met 30 november 2022 en is die van 2-fenylfenol, 8-hydroxyquinoline, amidosulfuron, bifenox, clofentezine, dicamba, difenoconazool, diflufenican, dimethachloor, etofenprox, fenoxaprop-P, fenpropidin, lenacil, nicosulfuron, paraffineoliën, paraffineolie, penconazool, picloram, zwavel, tetraconazool, triallaat en triflusulfuron verlengd tot en met 31 december 2022. Bij Uitvoeringsverordening (EU) 2017/555 van de Commissie ( 4 ) is de geldigheidsduur van de goedkeuring van de werkzame stoffen bensulfuron, natrium-5-nitroguajacolaat, natrium- o -nitrofenolaat, natrium- p -nitrofenolaat en tebufenpyrad verlengd tot en met 31 oktober 2022. Bij Uitvoeringsverordening (EU) 2019/291 van de Commissie ( 5 ) is de geldigheidsduur van de goedkeuring voor de werkzame stof prohexadion verlengd tot en met 31 december 2022. (3) De goedkeuring van de werkzame stof esfenvaleraat verstrijkt overeenkomstig Uitvoeringsverordening (EU) 2015/2047 van de Commissie ( 6 ) op 31 december 2022. (4) De goedkeuring van de werkzame stof fenpyrazamine verstrijkt op 31 december 2022, overeenkomstig Uitvoeringsverordening (EU) nr. 595/2012 van de Commissie ( 7 ) . (5) De goedkeuring van de werkzame stof flumetraline verstrijkt op 11 december 2022, overeenkomstig Uitvoeringsverordening (EU) 2015/2105 van de Commissie ( 8 ) . (6) De aanvragen voor de verlenging van de goedkeuring van die werkzame stoffen zijn ingediend in overeenstemming met Uitvoeringsverordening (EU) nr. 844/2012 van de Commissie ( 9 ) . Hoewel Uitvoeringsverordening (EU) nr. 844/2012 is ingetrokken bij Uitvoeringsverordening (EU) 2020/1740 van de Commissie ( 10 ) , blijven de in Verordening (EU) nr. 844/2012 vastgestelde bepalingen betreffende de verlenging van de goedkeuring van die werkzame stoffen van toepassing overeenkomstig artikel 17 van Uitvoeringsverordening (EU) 2020/1740. (7) Aangezien de beoordeling van die werkzame stoffen om redenen buiten de wil van de aanvragers vertraging heeft opgelopen, zal de goedkeuring van die werkzame stoffen waarschijnlijk vervallen voordat een besluit over de verlenging ervan is genomen. Daarom moet de geldigheidsduur van de goedkeuring worden verlengd om de nodige tijd te bieden om de beoordeling af te ronden. (8) Voorts moet ook de geldigheidsduur van de goedkeuring van de werkzame stoffen amidosulfuron, clomazon, daminozide, difenoconazool, diflufenican, fenoxaprop-P, fludioxonil, flufenacet en tritosulfuron worden verlengd om de nodige tijd te bieden voor een beoordeling van de hormoonontregelende eigenschappen van die werkzame stoffen overeenkomstig de in de artikelen 13 en 14 van Uitvoeringsverordening (EU) nr. 844/2012 uiteengezette procedure. (9) In gevallen waarin de Commissie bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan, zal zij de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. In gevallen waarin de Commissie bij verordening bepaalt dat de goedkeuring van een in de bijlage bij deze verordening genoemde werkzame stof wordt verlengd, zal zij trachten de vroegst mogelijke toepassingsdatum vast te stellen, al naargelang de omstandigheden. (10) Uitvoeringsverordening (EU) nr. 540/2011 moet daarom dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 september 2022. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2021/1449 van de Commissie van 3 september 2021 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring van de werkzame stoffen 2-fenylfenol (met inbegrip van de zouten daarvan zoals het natriumzout), 8-hydroxyquinoline, amidosulfuron, bifenox, chloormequat, chloortoluron, clofentezine, clomazon, cypermethrin, daminozide, deltamethrin, dicamba, difenoconazool, diflufenican, dimethachloor, etofenprox, fenoxaprop-P, fenpropidin, fludioxonil, flufenacet, fosthiazaat, indoxacarb, lenacil, MCPA, MCPB, nicosulfuron, paraffineoliën, paraffineolie, penconazool, picloram, propaquizafop, prosulfocarb, quizalofop- P -ethyl, quizalofop- P -tefuryl, zwavel, tetraconazool, triallaat, triflusulfuron en tritosulfuron ( PB L 313 van 6.9.2021, blz. 20 ). ( 4 ) Uitvoeringsverordening (EU) 2017/555 van de Commissie van 24 maart 2017 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode van verscheidene werkzame stoffen die zijn opgenomen in deel B van de bijlage bij Uitvoeringsverordening (EU) nr. 686/2012 (verlengingsprogramma AIR IV) ( PB L 80 van 25.3.2017, blz. 1 ). ( 5 ) Uitvoeringsverordening (EU) 2019/291 van de Commissie van 19 februari 2019 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode voor de werkzame stoffen 1-naftylaceetamide, 1-naftylazijnzuur, acrinathrin, azoxystrobin, fluazifop-P, fluroxypyr, imazalil, kresoxim-methyl, oxyfluorfen, prochloraz, prohexadion, spiroxamine, tefluthrin en terbutylazine ( PB L 48 van 20.2.2019, blz. 17 ). ( 6 ) Uitvoeringsverordening (EU) 2015/2047 van de Commissie van 16 november 2015 tot verlenging van de goedkeuring van de werkzame stof esfenvaleraat, die in aanmerking komt voor vervanging, overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 300 van 17.11.2015, blz. 8 ). ( 7 ) Uitvoeringsverordening (EU) nr. 595/2012 van de Commissie van 5 juli 2012 tot goedkeuring van de werkzame stof fenpyrazamine overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 176 van 6.7.2012, blz. 46 ). ( 8 ) Uitvoeringsverordening (EU) 2015/2105 van de Commissie van 20 november 2015 tot goedkeuring van de werkzame stof flumetraline als stof die in aanmerking komt om te worden vervangen, overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van Uitvoeringsverordening (EU) nr. 540/2011 van de Commissie ( PB L 305 van 21.11.2015, blz. 31 ). ( 9 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). ( 10 ) Uitvoeringsverordening (EU) 2020/1740 van de Commissie van 20 november 2020 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad, en tot intrekking van Uitvoeringsverordening (EU) nr. 844/2012 van de Commissie ( PB L 392 van 23.11.2020, blz. 20 ). BIJLAGE De bijlage bij Uitvoeringsverordening (EU) nr. 540/2011 wordt als volgt gewijzigd: a) Deel A wordt als volgt gewijzigd: 1) in rij 40 (Deltamethrin), zesde kolom (Geldigheidsduur), wordt de datum vervangen door “31 oktober 2023”; 2) in rij 65 (Flufenacet), zesde kolom (Geldigheidsduur), wordt de datum vervangen door “31 oktober 2023”; 3) in rij 69 (Fosthiazaat), zesde kolom (Geldigheidsduur), wordt de datum vervangen door “31 oktober 2023”; 4) in rij 102 (Chloortoluron), zesde kolom (Geldigheidsduur), wordt de datum vervangen door “31 oktober 2023”; 5) in rij 104 (Daminozide), zesde kolom (Geldigheidsduur), wordt de datum vervangen door “31 oktober 2023”; 6) in rij 107 (MCPA), zesde kolom (Geldigheidsduur), wordt de datum vervangen door “31 oktober 2023”; 7) in rij 108 (MCPB), zesde kolom (Geldigheidsduur), wordt de datum vervangen door “31 oktober 2023”; 8) in rij 160 (Prosulfocarb), zesde kolom (Geldigheidsduur), wordt de datum vervangen door “31 oktober 2023”; 9) in rij 161 (Fludioxonil), zesde kolom (Geldigheidsduur), wordt de datum vervangen door “31 oktober 2023”; 10) in rij 162 (Clomazon), zesde kolom (Geldigheidsduur), wordt de datum vervangen door “31 oktober 2023”; 11) in rij 169 (Amidosulfuron), zesde kolom (Geldigheidsduur), wordt de datum vervangen door “31 december 2023”; 12) in rij 170 (Nicosulfuron), zesde kolom (Geldigheidsduur), wordt de datum vervangen door “31 december 2023”; 13) in rij 171 (Clofentezine), zesde kolom (Geldigheidsduur), wordt de datum vervangen door “31 december 2023”; 14) in rij 172 (Dicamba), zesde kolom (Geldigheidsduur), wordt de datum vervangen door “31 december 2023”; 15) in rij 173 (Difenoconazool), zesde kolom (Geldigheidsduur), wordt de datum vervangen door “31 december 2023”; 16) in rij 176 (Lenacil), zesde kolom (Geldigheidsduur), wordt de datum vervangen door “31 december 2023”; 17) in rij 178 (Picloram), zesde kolom (Geldigheidsduur), wordt de datum vervangen door “31 december 2023”; 18) in rij 180 (Bifenox), zesde kolom (Geldigheidsduur), wordt de datum vervangen door “31 december 2023”; 19) in rij 181 (Diflufenican), zesde kolom (Geldigheidsduur), wordt de datum vervangen door “31 december 2023”; 20) in rij 182 (Fenoxaprop-P), zesde kolom (Geldigheidsduur), wordt de datum vervangen door “31 december 2023”; 21) in rij 183 (Fenpropidin), zesde kolom (Geldigheidsduur), wordt de datum vervangen door “31 december 2023”; 22) in rij 186 (Tritosulfuron), zesde kolom (Geldigheidsduur), wordt de datum vervangen door “30 november 2023”; 23) in rij 271 (Bensulfuron), zesde kolom (Geldigheidsduur), wordt de datum vervangen door “31 oktober 2023”; 24) in rij 272 (Natrium-5-nitroguajacolaat), zesde kolom (Geldigheidsduur), wordt de datum vervangen door “31 oktober 2023”; 25) in rij 273 (Natrium- o -nitrofenolaat), zesde kolom (Geldigheidsduur), wordt de datum vervangen door “31 oktober 2023”; 26) in rij 274 (Natrium- p -nitrofenolaat), zesde kolom (Geldigheidsduur), wordt de datum vervangen door “31 oktober 2023”; 27) in rij 275 (Tebufenpyrad), zesde kolom (Geldigheidsduur), wordt de datum vervangen door “31 oktober 2023”; 28) in rij 276 (Chloormequat), zesde kolom (Geldigheidsduur), wordt de datum vervangen door “30 november 2023”; 29) in rij 278 (Propaquizafop), zesde kolom (Geldigheidsduur), wordt de datum vervangen door “30 november 2023”; 30) in rij 279 (Quizalofop- P -ethyl en Quizalofop- P -tefuryl), zesde kolom (Geldigheidsduur), wordt de datum vervangen door “30 november 2023”; 31) in rij 284 (Dimethachloor), zesde kolom (Geldigheidsduur), wordt de datum vervangen door “31 december 2023”; 32) in rij 285 (Etofenprox), zesde kolom (Geldigheidsduur), wordt de datum vervangen door “31 december 2023”; 33) in rij 287 (Penconazool), zesde kolom (Geldigheidsduur), wordt de datum vervangen door “31 december 2023”; 34) in rij 288 (Triallaat), zesde kolom (Geldigheidsduur), wordt de datum vervangen door “31 december 2023”; 35) in rij 289 (Triflusulfuron), zesde kolom (Geldigheidsduur), wordt de datum vervangen door “31 december 2023”; 36) in rij 292 (Zwavel), zesde kolom (Geldigheidsduur), wordt de datum vervangen door “31 december 2023”; 37) in rij 293 (Tetraconazool), zesde kolom (Geldigheidsduur), wordt de datum vervangen door “31 december 2023”; 38) in rij 294 (Paraffineoliën), zesde kolom (Geldigheidsduur), wordt de datum vervangen door “31 december 2023”; 39) in rij 295 (Paraffineoliën), zesde kolom (Geldigheidsduur), wordt de datum vervangen door “31 december 2023”; 40) in rij 299 (2-Fenylfenol (met inbegrip van de zouten daarvan, zoals het natriumzout)), zesde kolom (Geldigheidsduur), wordt de datum vervangen door “31 december 2023”. b) Deel B wordt als volgt gewijzigd: 1) in rij 6 (Prohexadion), zesde kolom (Geldigheidsduur), wordt de datum vervangen door “31 december 2023”; 2) in rij 18 (8-Hydroxyquinoline), zesde kolom (Geldigheidsduur), wordt de datum vervangen door “31 december 2023”; 3) in rij 25 (Fenpyrazamine), zesde kolom (Geldigheidsduur), wordt de datum vervangen door “31 december 2023”. c) Deel E wordt als volgt gewijzigd: 1) in rij 1 (Flumetraline), zesde kolom (Geldigheidsduur), wordt de datum vervangen door “11 december 2023”; 2) in rij 2 (Esfenvaleraat), zesde kolom (Geldigheidsduur), wordt de datum vervangen door “31 december 2023”.",
  "source": "EUR LEX"
}