{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996Y0821(02):NL:HTML\">",
  "content": "EUR-Lex - 31996Y0821(02) - NL Avis juridique important | 31996Y0821(02) Resolutie van de Raad van 25 juli 1996 betreffende de elektronische uitgeverij en het bibliotheekwezen Publicatieblad Nr. C 242 van 21/08/1996 blz. 0002 - 0002 RESOLUTIE VAN DE RAAD van 25 juli 1996 betreffende  de elektronische uitgeverij en het bibliotheekwezen (96/C  242/02) DE RAAD VAN DE  EUROPESE UNIE, Zich bewust zijnde van de invloed van de technologische veranderingen en ontwikkelingen op de  wereld van kennis en wetenschap; Memorerend dat bibliotheken een van de wezenlijke grondslagen van het huidige vernieuwings- en  vooruitgangsproces vormen en dat hun rijkdommen en cultureel erfgoed ten nutte moeten worden  gemaakt, met name door middel van de nieuwe systemen en digitale netwerken; Overwegende dat om in de informatiemaatschappij ten volle profijt te trekken van de culturele  rijkdommen van Europa een steeds actievere rol in de samenleving is weggelegd voor bibliotheken,  als bevoorrechte contactpunten tussen de wereld van de kennis en die van de nieuwe technologieën; Overwegende dat de verspreiding van elektronische documenten via netwerken de bibliotheken in staat  moet stellen tot intensivering van hun inspanningen om kennis en cultuur gemakkelijker toegankelijk  te maken; Memorerend dat in het kader van een alomvattende strategie ter bevordering van het lezen de opkomst  van de elektronische uitgeverij ook vergezeld moet gaan van een opwaardering van het gedrukte  boek; Zich ervan bewust zijnde dat het gebruik van nieuwe elektronische diensten en produkten afhankelijk  is van de oplossing van een aantal juridische en technische vraagstukken en dat daartoe een nauwere  samenwerking op Europees niveau tussen de belanghebbende partijen onontbeerlijk is; Overwegende de besprekingen binnen de Europese Instellingen alsmede die van de groep van de zeven  meest geïndustrialiseerde landen over de informatiemaatschappij en met name over de elektronische  bibliotheken; Overwegende dat de culturele en taalkundige verscheidenheid in de hele Gemeenschap moet worden  geëerbiedigd; Gelet op de resolutie van de Raad op 4 april 1995 inzake cultuur en multimedia  (1); Gezien het slotdocument van de op 22 en 23 maart 1996 in Rome gehouden vergadering van de voor het  boek en het bibliotheekwezen bevoegde directeuren-generaal, VERZOEKT de Commissie: - samen met deskundigen uit de Lid-Staten, in het kader van de ingevolge de resolutie van 4 april  1995 ingestelde groep, een studie te maken van de verschillende juridische, technische en culturele  aspecten van elektronische documenten, vanaf de vervaardiging tot aan het gebruik ervan, alsmede de  nieuwe culturele en sociale uitdagingen waarvoor met name de openbare bibliotheken zich geplaatst  zien in verband met de nieuwe economische en technologische omgeving, waarbij in het bijzonder  aandacht wordt besteed aan innovatie en ontwikkeling van technische standaarden. De groep zal een  inventaris opmaken van de ervaringen en de bestaande programma's op nationaal, communautair en  internationaal niveau, die als basis voor eventuele latere werkzaamheden kan dienen; - de Raad vóór het eind van het eerste halfjaar van 1997 een door de groep opgesteld verslag over  de stand van haar werkzaamheden voor te leggen. (1) PB nr. C 247 van 23. 9. 1995, blz. 1.",
  "source": "EUR LEX"
}