{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0642:NL:HTML\">",
  "content": "EUR-Lex - 32004R0642 - NL Avis juridique important | 32004R0642 Verordening (EG) nr. 642/2004 van de Commissie van 6 april 2004 inzake de nauwkeurigheidseisen voor de gegevens die ingevolge Verordening (EG) nr. 1172/98 van de Raad betreffende de statistische registratie van het goederenvervoer over de weg worden verzameld (Voor de EER relevante tekst) Publicatieblad Nr. L 102 van 07/04/2004 blz. 0026 - 0031 Verordening (EG) nr. 642/2004 van de Commissie van 6 april 2004 inzake de nauwkeurigheidseisen voor de gegevens die ingevolge Verordening (EG) nr. 1172/98 van de Raad betreffende de statistische registratie van het goederenvervoer over de weg worden verzameld (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1172/98 van de Raad van 25 mei 1998 betreffende de statistische registratie van het goederenvervoer over de weg(1), laatsteijk gewijzigd bij Verordening (EG) nr. 1882/2003 van het Europees Parlement en de Raad(2), en met name op artikel 4, Overwegende hetgeen volgt: (1) Overeenkomstig artikel 4 van Verordening (EG) nr. 1172/98 ziet de Commissie erop toe dat de door de lidstaten ingediende statistische uitkomsten voldoen aan een minimumniveau van nauwkeurigheid, waarbij rekening wordt gehouden met de structurele kenmerken van het wegvervoer van de afzonderlijke lidstaten. (2) Krachtens artikel 7, lid 2, van Verordening (EG) nr. 1172/98 verstrekken de lidstaten Eurostat jaarlijks informatie over de omvang van de steekproeven, over de non-respons en, in de vorm van een standaardafwijking of betrouwbaarheidsinterval, over de betrouwbaarheid van de belangrijkste uitkomsten. (3) Het is zaak de structuur en inhoud van de minimumeisen inzake de nauwkeurigheid waaraan de door de lidstaten ingediende statistische uitkomsten moeten voldoen, nader vast te stellen. (4) De in deze verordening vervatte maatregelen zijn in overeenstemming met het advies van het Comité statistisch programma, dat is opgericht bij Besluit 89/382/EEG, Euratom, van de Raad(3), HEEFT DE VOLGENDE VERORDENING VASTGESTELD: Artikel 1 Door een enquête bestreken tijdvakken 1. Wanneer een lidstaat zich voor de berekening van de gegevens op een steekproefmethode baseert, bestrijkt de enquête alle onderzochte tijdvakken. 2. Wanneer het totale bestand van wegvoertuigen voor goederenvervoer dat door de enquête van een lidstaat kan worden bestreken, minder dan 25000 voertuigen telt, of wanneer het totale bestand van voertuigen dat in het internationale vervoer actief is minder dan 3000 voertuigen telt, bestrijkt de enquête ten minste zeven weken per kwartaal. Artikel 2 Standaardfout 1. Wanneer een lidstaat zich voor de berekening van de gegevens op een steekproefmethode baseert, is de in procent uitgedrukte standaardfout (betrouwbaarheidsinterval 95 %) van de jaarlijkse schattingen voor het aantal vervoerde ton, de vervoersprestatie in tonkilometers en het totaal aantal afgelegde kilometers met lading voor het totale goederenvervoer over de weg en voor het nationale goederenvervoer over de weg niet meer dan ± 5 %. 2. Wanneer het totale bestand van wegvoertuigen voor goederenvervoer dat in een lidstaat onder het waarnemingsgebied van de enquête valt, minder dan 25000 voertuigen telt, of wanneer het totale bestand van voertuigen dat in het internationale vervoer actief is minder dan 3000 voertuigen telt, is de in procent uitgedrukte standaardfout (betrouwbaarheidsinterval 95 %) van de jaarlijkse schattingen voor het aantal vervoerde ton, de vervoersprestatie in tonkilometers en het totaal aantal afgelegde kilometers met lading voor het totale goederenvervoer over de weg en voor het nationale goederenvervoer over de weg niet meer dan ± 7 %. Artikel 3 Gegevens die aan Eurostat moeten worden verstrekt 1. De lidstaten verstrekken Eurostat de kwartaalgegevens waarmee de omvang van de steekproef, de respons en de registerkwaliteit kunnen worden berekend. Wanneer het wegvoertuig voor goederenvervoer de primaire steekproefeenheid is, worden de gegevens ingediend in het formaat van tabel B1, zoals opgenomen in de bijlage bij deze verordening. Wanneer het wegvoertuig voor het goederenvervoer niet de primaire steekproefeenheid is, worden de gegevens ingediend in het formaat van tabel B2, zoals opgenomen in de bijlage bij deze verordening. Voor de indiening van de tabel gelden dezelfde termijnen als voor de indiening van de gegevens waarop artikel 5, lid 3, van Verordening (EG) nr. 1172/98 van toepassing is. Voor de toepassing van dit artikel wordt verstaan onder: a) \"respons\": een waarde waarvan de noemer overeenkomt met het aantal steekproefeenheden waarvoor vragenlijsten naar de geselecteerde ondernemers zijn gestuurd, en waarvan de teller overeenkomt met het aantal steekproefeenheden waarvoor vragenlijsten zijn verstuurd verminderd met het aantal eenheden dat geweigerd heeft aan de enquête deel te nemen en met het aantal eenheden waarvoor geen informatie werd ontvangen; b) \"registerkwaliteit\": een waarde waarvan de noemer overeenkomt met het aantal steekproefeenheden waarvoor vragenlijsten zijn verstuurd verminderd met het aantal eenheden dat geweigerd heeft aan de enquête deel te nemen en met het aantal eenheden waarvoor geen informatie werd ontvangen, en waarvan de teller overeenkomt met het aantal steekproefeenheden met actieve voertuigen gedurende de referentieperiode vermeerderd met het aantal eenheden waarvan de voertuigen gedurende de referentieperiode niet actief waren maar wel als integrerend deel van het actieve voertuigenbestand konden worden beschouwd. 2. Wanneer de in procent uitgedrukte standaardfouten die voor verscheidene jaren op basis van de door een lidstaat overeenkomstig Verordening (EG) nr. 1172/98 ingediende gegevens zijn berekend de in artikel 2 van deze verordening gestelde grenzen niet overschrijden, kan Eurostat de betrokken lidstaat vrijstellen van de verplichting tabel B1 of B2 op kwartaalbasis in te dienen. 3. Wanneer lid 2 van toepassing is, verstrekt de betrokken lidstaat Eurostat jaargegevens waarmee de respons en registerkwaliteit kunnen worden berekend. De gegevens worden ingediend in het formaat van tabel B3 of B4 (naar gelang van het geval), zoals opgenomen in de bijlage bij deze verordening. De tabel wordt binnen vijf maanden na het eind van het laatste waarnemingskwartaal van het betrokken jaar ingediend. Bovendien dient de lidstaat binnen dezelfde termijn bij Eurostat de cijfers betreffende de in procent uitgedrukte standaardfout (betrouwbaarheidsinterval 95 %) in van de schattingen voor het aantal vervoerde ton, de vervoersprestatie in tonkilometers en het totaal aantal afgelegde kilometers met lading voor het totale, het nationale en het internationale goederenvervoer over de weg. Artikel 4 Wanneer het totale bestand van voor het internationale goederenvervoer gebruikte wegvoertuigen dat door de enquête van een lidstaat kan worden bestreken, minder dan 1000 voertuigen telt, is de betrokken lidstaat van toepassing van deze verordening vrijgesteld. Artikel 5 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Artikel 1 is met ingang van 1 januari 2006 van toepassing. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 april 2004. Voor de Commissie Pedro Solbes Mira Lid van de Commissie (1) PB L 163 van 6.6.1998, blz. 1. (2) PB L 284 van 31.10.2003, blz. 1. (3) PB L 181 van 28.6.1989, blz. 47. BIJLAGE >PIC FILE= \"L_2004102NL.002802.TIF\"> >PIC FILE= \"L_2004102NL.002901.TIF\"> >PIC FILE= \"L_2004102NL.003001.TIF\"> >PIC FILE= \"L_2004102NL.003101.TIF\">",
  "source": "EUR LEX"
}