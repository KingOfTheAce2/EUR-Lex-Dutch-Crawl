{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1111:NL:HTML\">",
  "content": "EUR-Lex - 32003R1111 - NL Avis juridique important | 32003R1111 Verordening (EG) nr. 1111/2003 van de Commissie van 26 juni 2003 houdende wĳziging van Verordening (EG) nr. 2375/2002 betreffende de opening en de wĳze van beheer van een tariefcontingent voor de invoer van zachte tarwe van een andere dan van hoge kwaliteit uit derde landen en tot afwĳking van Verordening (EEG) nr. 1766/92 van de Raad Publicatieblad Nr. L 158 van 27/06/2003 blz. 0021 - 0022 Verordening (EG) nr. 1111/2003 van de Commissie van 26 juni 2003 houdende wijziging van Verordening (EG) nr. 2375/2002 betreffende de opening en de wijze van beheer van een tariefcontingent voor de invoer van zachte tarwe van een andere dan van hoge kwaliteit uit derde landen en tot afwijking van Verordening (EEG) nr. 1766/92 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1766/92 van de Raad van 30 juni houdende een gemeenschappelijke ordening der markten in de sector granen(1), laatstelijk gewijzigd bij Verordening (EG) nr. 1104/2003(2), en met name op artikel 12, lid 1, Gelet op Besluit 2003/253/EG van de Raad van 19 december 2002 betreffende de sluiting van een overeenkomst in de vorm van een briefwisseling tussen de Europese Gemeenschap en Canada in het kader van artikel XXVIII van GATT 1994, met het oog op de wijziging, wat granen betreft, van de concessies die zijn opgenomen in EG-lijst CXL, gehecht aan de GATT-overeenkomst 1994(3), en met name op artikel 2, Gelet op Besluit 2003/254/EG van de Raad van 19 december 2002 betreffende de sluiting van een overeenkomst in de vorm van een briefwisseling tussen de Europese Gemeenschap en de Verenigde Staten van Amerika met het oog op de wijziging, wat granen betreft, van de concessies die zijn opgenomen in EG-lijst CXL, gehecht aan de GATT-overeenkomst 1994(4), en met name op artikel 2, Overwegende hetgeen volgt: (1) Bij Verordening (EG) nr. 2375/2002 van de Commissie(5), gewijzigd bij Verordening (EG) nr. 531/2003(6), is een tariefcontingent geopend voor de invoer van 2981600 ton zachte tarwe van gemiddelde of lage kwaliteit van GN-code 1001 90 99. Het tariefcontingent omvat 572000 ton voor invoer uit de Verenigde Staten van Amerika en 38000 ton voor invoer uit Canada. (2) In het eerste en het tweede kwartaal van 2003 is er voor invoer in het kader van deelcontingent III, dat betrekking heeft op alle andere derde landen dan de Verenigde Staten van Amerika en Canada, een zeer grote belangstelling geweest van de marktdeelnemers, wat tot een overbenutting heeft geleid. Voorts zijn er ook communicatieproblemen geweest tussen de Commissie en de autoriteiten van bepaalde lidstaten, wat heeft geresulteerd in onzekerheid over de werkelijk aangevraagde hoeveelheden in de hele Gemeenschap en in problemen met betrekking tot de controle van de in het kader van het contingent beschikbare hoeveelheden. Het is dienstig duidelijkheid te brengen in de op de lidstaten rustende verplichtingen terzake. (3) De geldigheidsduur van de invoercertificaten wordt momenteel geregeld bij artikel 6, lid 1, van Verordening (EG) nr. 1162/95 van de Commissie(7), laatstelijk gewijzigd bij Verordening (EG) nr. 498/2003(8). Wegens de onzekerheid met betrekking tot de geldigheidsduur van de invoercertificaten is het dienstig in Verordening (EG) nr. 2375/2002 uitdrukkelijk te bepalen dat de geldigheidsduur van de invoercertificaten in het kader van het tariefcontingent niet minder dan 45 dagen bedraagt. (4) Verordening (EG) nr. 2375/2002 was oorspronkelijk vastgesteld voor een overgangsperiode, van 1 januari 2003 tot en met 30 juni 2003, in afwachting van de wijziging van Verordening (EG) nr. 1766/92. Aangezien de bepalingen van de verordening in de betrokken periode tot ieders voldoening zijn toegepast, is het aangewezen die bepalingen permanent toe te passen. (5) Verordening (EG) nr. 2375/2002 moet dienovereenkomstig worden gewijzigd. (6) De in deze verordening vervatte maatregelen zijn in overeenstemming met het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2375/2002 wordt als volgt gewijzigd: 1. Artikel 5 wordt als volgt gewijzigd: a) In lid 1 wordt de tweede alinea vervangen door:\"In elke certificaataanvraag moet een hoeveelheid zijn vermeld die de voor de invoer van het betrokken product in de betrokken periode in het kader van het deelcontingent beschikbare hoeveelheid niet overschrijdt. Aanvragers mogen slechts één enkele certificaataanvraag indienen in de betrokken lidstaat.\". b) Lid 2 wordt vervangen door: \"2. Op de dag van indiening van de aanvragen uiterlijk om 18.00 uur (plaatselijke tijd Brussel) delen de bevoegde autoriteiten de Commissie per fax overeenkomstig het model in de bijlage het totaal van de in de invoercertificaataanvragen vermelde hoeveelheden mee. Deze mededeling is ook vereist wanneer geen aanvragen zijn ingediend in een lidstaat. Deze informatie en de informatie over andere aanvragen voor invoercertificaten voor granen moeten elk afzonderlijk worden meegedeeld. Indien een lidstaat binnen de voorgeschreven termijn geen aanvragen aan de Commissie heeft meegedeeld, gaat de Commissie ervan uit dat in de betrokken lidstaat geen aanvragen zijn ingediend.\". 2. Het volgende artikel 6 wordt ingevoegd: \"Artikel 6 De invoercertificaten zijn met ingang van de dag van afgifte 45 dagen geldig. Overeenkomstig het bepaalde in artikel 23, lid 2, van Verordening (EG) nr. 1291/2000 gaat de geldigheidsduur van het certificaat in op de dag van de feitelijke afgifte.\". 3. Artikel 12, lid 3, wordt geschrapt. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juni 2003. Voor de Commissie Franz Fischler Lid van de Commissie (1) PB L 181 van 1.7.1992, blz. 21. (2) Zie bladzijde 1 van dit Publicatieblad. (3) PB L 95 van 11.4.2003, blz. 36. (4) PB L 95 van 11.4.2003, blz. 40. (5) PB L 358 van 31.12.2002, blz. 88. (6) PB L 79 van 26.3.2003, blz. 3. (7) PB L 117 van 24.5.1995, blz. 2. (8) PB L 74 van 20.3.2003, blz. 15.",
  "source": "EUR LEX"
}