{
  "url": "http://www.w3.org/1999/xhtml\">",
  "content": "L_2021058NL.01001201.xml 19.2.2021 NL Publicatieblad van de Europese Unie L 58/12 UITVOERINGSVERORDENING (EU) 2021/252 VAN DE COMMISSIE van 29 januari 2021 tot verlaging van het voor Portugal beschikbare vangstquotum voor ansjovis wegens overbevissing in het voorgaande jaar DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een controleregeling van de Unie die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 105, leden 1, 2 en 3, Overwegende hetgeen volgt: (1) Het vangstquotum voor ansjovis ( Engraulis encrasicolus ) in de gebieden 9 en 10 van de ICES (Internationale Raad voor het onderzoek van de zee) en de wateren van de Unie van gebied 34.1.1 van de Cecaf (Visserijcommissie voor het centraal-oostelijk deel van de Atlantische Oceaan) (ANE/9/3411) voor de periode van 1 juli 2019 tot en met 30 juni 2020 is vastgesteld bij Verordening (EU) 2019/124 van de Raad ( 2 ) . (2) Het vangstquotum voor ansjovis ( Engraulis encrasicolus ) in de ICES-gebieden 9 en 10 en de wateren van de Unie van Cecaf 34.1.1 (ANE/9/3411) voor de periode van 1 juli 2020 tot en met 30 juni 2021 is vastgesteld bij Verordening (EU) 2020/123 van de Raad ( 3 ) . (3) Overeenkomstig artikel 105, lid 1, van Verordening (EG) nr. 1224/2009 moet de Commissie, wanneer zij vaststelt dat een lidstaat de hem toegewezen vangstquota heeft overschreden, de toekomstige vangstquota van die lidstaat verlagen. (4) In artikel 105, leden 2 en 3, van Verordening (EG) nr. 1224/2009 is bepaald dat de vangstquota het volgende jaar of de volgende jaren moeten worden verlaagd door toepassing van bepaalde vermenigvuldigingsfactoren die in die leden zijn vastgesteld. (5) Portugal heeft zijn vangstquotum voor ansjovis ( Engraulis encrasicolus ) in de ICES-gebieden 9 en 10 en de wateren van de Unie van gebied 34.1.1 van de Cecaf (ANE/9/3411) voor de periode van 1 juli 2019 tot en met 30 juni 2020 overschreden. (6) Derhalve moet het aan Portugal toegewezen vangstquotum voor het overbeviste bestand voor de periode van 1 juli 2020 tot en met 30 juni 2021 en in voorkomend geval ook voor de daaropvolgende jaren worden verlaagd, HEEFT DE VOLGENDE VERORDENING VASTGESTELD: Artikel 1 Het aan Portugal toegewezen vangstquotum voor ansjovis ( Engraulis encrasicolus ) in de gebieden 9 en 10 van de ICES (Internationale Raad voor het onderzoek van de zee) en de wateren van de Unie van gebied 34.1.1 van de Cecaf (Visserijcommissie voor het centraal-oostelijk deel van de Atlantische Oceaan) (ANE/9/3411) voor de periode van 1 juli 2020 tot en met 30 juni 2021, dat is vastgesteld bij Verordening (EU) 2020/123, wordt overeenkomstig de bijlage bij de onderhavige verordening verlaagd. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 29 januari 2021. Voor de Commissie De voorzitter Ursula VON DER LEYEN ( 1 ) PB L 343 van 22.12.2009, blz. 1 . ( 2 ) Verordening (EU) 2019/124 van de Raad van 30 januari 2019 tot vaststelling, voor 2019, van de vangstmogelijkheden voor sommige visbestanden en groepen visbestanden welke in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn ( PB L 29 van 31.1.2019, blz. 1 ). ( 3 ) Verordening (EU) 2020/123 van de Raad van 27 januari 2020 tot vaststelling, voor 2020, van de vangstmogelijkheden voor sommige visbestanden en groepen visbestanden welke in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn ( PB L 25 van 30.1.2020, blz. 1 ). BĲLAGE Lidstaat Soortcode Gebiedscode Soortnaam Gebiedsnaam Oorspronkelijk quotum voor de periode 1 juli 2019-30 juni 2020 (in kg) Toegestane aanlandingen voor de periode 1 juli 2019-30 juni 2020 (totale aangepaste hoeveelheid in kg) ( 1 ) Totale vangsten voor de periode 1 juli 2019-30 juni 2020 (hoeveelheid in kg) Benutting quotum in verhouding tot toegestane aanlandingen (%) Overbevissing in verhouding tot de toegestane aanlandingen (hoeveelheid in kg) Vermenigvuldigingsfactor ( 2 ) Aanvullende vermenigvuldigingsfactor ( 3 ) ( 4 ) Nog uitstaande verlagingen uit voorgaande jaren ( 5 ) (hoeveelheid in kg) Op de periode 1 juli 2020-30 juni 2021 toe te passen verlagingen (hoeveelheid in kg) PT ANE 9/3411 Ansjovis ICES-gebieden 9 en 10; wateren van de Unie van Cecaf 34.1.1 5 343 000 3 779 330 3 858 005 102,08 78 675 / / / 78 675 ( 1 ) Quota die op grond van Verordening (EU) 2019/124 beschikbaar zijn voor de lidstaten, rekening houdend met het ruilen van vangstmogelijkheden overeenkomstig artikel 16, lid 8, van Verordening (EU) nr. 1380/2013 van het Europees Parlement en de Raad inzake het gemeenschappelijk visserijbeleid, tot wijziging van Verordeningen (EG) nr. 1954/2003 en (EG) nr. 1224/2009 van de Raad en tot intrekking van Verordeningen (EG) nr. 2371/2002 en (EG) nr. 639/2004 van de Raad en Besluit 2004/585/EG van de Raad ( PB L 354 van 28.12.2013, blz. 22 ), het overdragen van quota van 2018 naar 2019 overeenkomstig artikel 4, lid 2, van Verordening (EG) nr. 847/96 van de Raad tot invoering van aanvullende voorwaarden voor het meerjarenbeheer van de TAC’s en quota ( PB L 115 van 9.5.1996, blz. 3 ) en artikel 15, lid 9, van Verordening (EU) nr. 1380/2013 of het opnieuw toewijzen en verlagen van vangstmogelijkheden overeenkomstig de artikelen 37 en 105 van Verordening (EG) nr. 1224/2009 van de Raad van 20 november 2009 tot vaststelling van een controleregeling van de Unie die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( PB L 343 van 22.12.2009, blz. 1 ). ( 2 ) Als vastgesteld in artikel 105, lid 2, van Verordening (EG) nr. 1224/2009. Een verlaging gelijk aan de overbevissing * 1,00 is van toepassing in alle gevallen van overbevissing ter hoogte van maximaal 100 ton. ( 3 ) Als vastgesteld in artikel 105, lid 3, van Verordening (EG) nr. 1224/2009 en mits de overbevissing meer dan 10 % bedraagt. ( 4 ) Met de letter “A” wordt aangegeven dat een aanvullende vermenigvuldigingfactor van 1,5 is toegepast omdat de lidstaat zijn quotum in de afgelopen twee jaar herhaaldelijk heeft overschreden. Met de letter “C” wordt aangegeven dat een aanvullende vermenigvuldigingsfactor van 1,5 is toegepast omdat het betrokken bestand onder een meerjarenplan valt. ( 5 ) Resterende hoeveelheden van de voorgaande jaren.",
  "source": "EUR LEX"
}