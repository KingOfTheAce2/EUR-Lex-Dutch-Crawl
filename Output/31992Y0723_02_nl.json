{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992Y0723(02):NL:HTML\">",
  "content": "EUR-Lex - 31992Y0723(02) - NL Avis juridique important | 31992Y0723(02) Europese samenwerking op het gebied van het wetenschappelijk en technisch onderzoek (COST) - Resolutie van het COST-Comité van Hoge Ambtenaren betreffende de uitbreiding van COST tot de Republieken Kroatië en Slovenië (aangenomen tijdens de bijeenkomst van het Comité van Hoge Ambtenaren te Stockholm op 18 juni 1992) Publicatieblad Nr. C 186 van 23/07/1992 blz. 0004 - 0004 EUROPESE SAMENWERKING OP HET GEBIED VAN HET WETENSCHAPPELIJK EN TECHNISCH ONDERZOEK (COST) RESOLUTIE VAN HET COST-COMITÉ VAN HOGE AMBTENAREN betreffende de uitbreiding van COST tot de Republieken Kroatië en Slovenië (aangenomen tijdens de  bijeenkomst van het Comité van Hoge ambtenaren te Stockholm op 18 juni 1992) (92/C 186/02) HET COST-COMITÉ VAN HOGE AMBTENAREN, Gezien de op 22 en 23 november 1971 door de Conferentie van Europese Ministers van Onderzoek aangenomen algemene resolutie betreffende wetenschappelijke en technische onderzoek- en ontwikkelingsprojecten, Gezien de op 23 en 24 juni 1986 door het COST-Comité van Hoge Ambtenaren aangenomen conclusies betreffende de toekomst van COST (1), Gezien de op 20 juni 1989 aangenomen resolutie van de Raad betreffende COST en de Europese Gemeenschappen (2), Gezien de op 21 november 1991 aangenomen resolutie van de Ministers van de Staten die deelnemen aan COST (3), Overwegende dat de Republieken Kroatië en Slovenië het lidmaatschap van COST hebben aangevraagd; Overwegende dat wetenschappers van in de Republieken Kroatië en Slovenië gevestigde organisaties reeds aan een aanzienlijk aantal gecooerdineerde COST-acties deelnemen, BEVESTIGT ermee in te stemmen dat de Republieken Kroatië en Slovenië als volwaardige leden tot de COST-structuur toetreden; IS VERHEUGD OVER de uitbreiding van COST met de twee nieuwe leden en ziet uit naar voortzetting van de vruchtbare samenwerking die op projectniveau reeds plaatsvindt; VERBINDT ZICH ERTOE ervoor te zorgen dat de twee nieuwe COST-Staten snel in de algemene structuur van de COST-samenwerking worden opgenomen. (1) PB nr. C 247 van 3. 10. 1986, blz. 2. (2) PB nr. C 171 van 6. 7. 1989, blz. 1. (3) PB nr. C 333 van 24. 12. 1991, blz. 1.",
  "source": "EUR LEX"
}