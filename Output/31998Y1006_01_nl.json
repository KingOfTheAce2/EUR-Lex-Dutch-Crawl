{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998Y1006(01):NL:HTML\">",
  "content": "EUR-Lex - 31998Y1006(01) - NL Avis juridique important | 31998Y1006(01) Conclusies van de Raad van 24 september 1998 Europese Audiovisuele Conferentie: \"Uitdagingen en kansen van het digitale tijdperk\" Publicatieblad Nr. C 306 van 06/10/1998 blz. 0001 - 0001 CONCLUSIES VAN DE RAAD van 24 september 1998 Europese Audiovisuele Conferentie: \"Uitdagingen en kansen van het digitale tijdperk\" (98/C 306/01) DE RAAD VAN DE EUROPESE UNIE, 1) verwelkomt het initiatief van het voorzitterschap, de Commissie, de British Screen Audivisory Council (BSAC) tot het houden, van tot en met 8 april 1998, van de Europese audiovisuele conferentie \"Uitdagingen en kansen van het digitale tijdperk\" (\"de Conferentie van Birmingham\"); 2) erkent dat de door de vier werkgroepen tijdens de Conferentie van Birmingham bestreken vraagstukken belangrijke prioriteiten voor het audiovisueel beleid vormen; 3) verwelkomt de constructieve en innoverende ideeën voor toekomstig richtsnoeren, zoals die uit de verslagen van de vier genoemde werkgroepen naar voren komen; 4) ziet de noodzaak in van verdere werkzaamheden van de lidstaten, de Commissie en de Raad, binnen hun respectieve bevoegdheden, om die ideeën te evalueren, daaraan de juiste prioriteit toe te kennen en besluiten over de noodzaak van verdere maatregelen te nemen; 5) dringt er bij de Commissie en het Oostenrijkse voorzitterschap op aan om in dit verband vorderingen te maken met de follow-up van de Conferentie van Birmingham; 6) neemt in het bijzonder nota van de gelegenheid die wordt geboden door: - de voorgenomen herziening halverwege van MEDIA II, waarbij moet worden nagegaan op welke wijzen een impuls kan worden gegeven ten behoeve van een sterke en concurrerende programma-industrie, rekening houdend met de Europese culturele verscheidenheid en de bijzondere omstandigheden in kleine taalgebieden. De sector heeft belangstelling getoond voor het scheppen van financiële instrumenten om particulier kapitaal aan te trekken en voor de promotie van Europese audiovisuele producties op buitenlandse markten; - de raadpleging over het groenboek over convergentie van de Commissie die haar in staat zal stellen om eind 1998 het aangekondigd actieplan te formuleren, rekening houdend met het bestaande regelgevingskader en de eventuele behoeften van zich ontwikkelende digitale diensten naar gelang die zich voordoen.",
  "source": "EUR LEX"
}