{
  "url": "http://www.w3.org/1999/xhtml\"><!--",
  "content": "L_202500708NL.000101.fmx.xml Publicatieblad van de Europese Unie NL L-serie 2025/708 14.4.2025 UITVOERINGSVERORDENING (EU) 2025/708 VAN DE COMMISSIE van 11 april 2025 tot verlening van een vergunning voor natriumhexacyanoferraat(II) en kaliumhexacyanoferraat(II) als toevoegingsmiddelen voor diervoeding voor alle diersoorten en tot intrekking van Verordening (EG) nr. 1810/2005 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de redenen en procedures voor het verlenen van dergelijke vergunningen, is geregeld bij Verordening (EG) nr. 1831/2003. Artikel 10, lid 2, van die verordening voorziet in de herbeoordeling van toevoegingsmiddelen waarvoor een vergunning is verleend overeenkomstig Richtlijn 70/524/EEG van de Raad ( 2 ) . (2) Voor natriumhexacyanoferraat(II) en kaliumhexacyanoferraat(II) zijn bij Verordening (EG) nr. 1810/2005 van de Commissie ( 3 ) en overeenkomstig Richtlijn 70/524/EEG vergunningen zonder tijdsbeperking verleend als toevoegingsmiddelen voor diervoeding voor alle diersoorten. Overeenkomstig artikel 10, lid 1, punt b), van Verordening (EG) nr. 1831/2003 zijn die stoffen vervolgens in het repertorium van toevoegingsmiddelen voor diervoeding opgenomen als bestaande producten die behoren tot de groep bindmiddelen, verdunningsmiddelen en stollingsmiddelen. (3) Overeenkomstig artikel 10, lid 2, van Verordening (EG) nr. 1831/2003, in samenhang met artikel 7 van die verordening, is een aanvraag ingediend voor de herbeoordeling van natriumhexacyanoferraat(II) en kaliumhexacyanoferraat(II) als toevoegingsmiddelen voor diervoeding voor alle diersoorten. De aanvrager heeft verzocht om de toevoegingsmiddelen in te delen in de categorie “technologische toevoegingsmiddelen” en in de functionele groep “antiklontermiddelen”. De krachtens artikel 7, lid 3, van Verordening (EG) nr. 1831/2003 vereiste gegevens en documenten waren bij de aanvraag gevoegd. (4) De Europese Autoriteit voor voedselveiligheid (EFSA) heeft in haar adviezen van 21 maart 2023 ( 4 ) en 4 juni 2024 ( 5 ) geconcludeerd dat het gebruik van natriumhexacyanoferraat(II) en kaliumhexacyanoferraat(II) veilig was voor dieren wanneer het aan natriumchloride werd toegevoegd bij de maximumconcentraties die in de adviezen nader zijn gespecificeerd, en dat zij onder de voorgestelde gebruiksvoorwaarden geen gevolgen hadden voor de veiligheid van de consument. De EFSA heeft ook geconcludeerd dat natriumhexacyanoferraat(II) en kaliumhexacyanoferraat(II) niet irriterend waren voor de huid of de ogen noch huidallergeen. Op grond van de aanwezigheid van nikkel werd natriumhexacyanoferraat(II) echter wel beschouwd als huid- en inhalatieallergeen. Er konden geen conclusies worden getrokken over de veiligheid van gebruikers die via inademing aan kaliumhexacyanoferraat(II) worden blootgesteld. Het gebruik van natriumhexacyanoferraat(II) en kaliumhexacyanoferraat(II) als toevoegingsmiddelen voor diervoeding werd veilig voor het milieu geacht. Wanneer natriumhexacyanoferraat(II) en kaliumhexacyanoferraat(II) bij de voorgestelde gebruiksconcentraties in natriumchloride worden opgenomen, worden de stoffen geacht werkzaam te zijn als antiklontermiddel. De EFSA heeft ook het verslag over de analysemethode voor de toevoegingsmiddelen voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Gezien het bovenstaande is de Commissie van oordeel dat natriumhexacyanoferraat(II) en kaliumhexacyanoferraat(II) aan de in artikel 5 van Verordening (EG) nr. 1831/2003 vermelde voorwaarden voldoen. Het gebruik van die stoffen zoals gespecificeerd in de bijlage bij deze verordening moet daarom worden toegestaan. Daarnaast is de Commissie van oordeel dat passende beschermende maatregelen moeten worden genomen om ongunstige gevolgen voor de gezondheid van de gebruikers van die toevoegingsmiddelen te voorkomen. (6) Aangezien er geen veiligheidsredenen zijn die de onmiddellijke toepassing van de wijzigingen van de vergunningsvoorwaarden voor de betrokken stoffen vereisen, moet een overgangsperiode worden vastgesteld om de belanghebbende partijen in staat te stellen zich voor te bereiden om aan de nieuwe eisen van de vergunning te voldoen. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Verlening van een vergunning Voor de in de bijlage gespecificeerde stoffen, die behoren tot de categorie “technologische toevoegingsmiddelen” en de functionele groep “antiklontermiddelen”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Intrekking van Verordening (EG) nr. 1810/2005 Verordening (EG) nr. 1810/2005 wordt ingetrokken. Artikel 3 Overgangsmaatregelen 1.   De toevoegingsmiddelen voor diervoeding natriumhexacyanoferraat(II) en kaliumhexacyanoferraat(II) waarvoor uit hoofde van Verordening (EG) nr. 1810/2005 van de Commissie een vergunning is verleend, en de voormengsels die deze toevoegingsmiddelen bevatten, die vóór 4 november 2025 zijn geproduceerd en geëtiketteerd overeenkomstig de voorschriften die vóór 4 mei 2025 van toepassing waren, mogen verder in de handel worden gebracht en worden gebruikt totdat de betrokken voorraden zijn uitgeput. 2.   Voedermiddelen en mengvoeders die de in lid 1 vermelde toevoegingsmiddelen voor diervoeding bevatten en die vóór 4 mei 2026 zijn geproduceerd en geëtiketteerd overeenkomstig de voorschriften die vóór 4 mei 2025 van toepassing waren, mogen verder in de handel worden gebracht en worden gebruikt totdat de betrokken voorraden zijn uitgeput, wanneer zij bestemd zijn voor voedselproducerende dieren. 3.   Voedermiddelen en mengvoeders die de in lid 1 vermelde toevoegingsmiddelen voor diervoeding bevatten en die vóór 4 mei 2027 zijn geproduceerd en geëtiketteerd overeenkomstig de voorschriften die vóór 4 mei 2025 van toepassing waren, mogen verder in de handel worden gebracht en worden gebruikt totdat de betrokken voorraden zijn uitgeput, wanneer zij bestemd zijn voor niet-voedselproducerende dieren. Artikel 4 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 april 2025. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 , ELI: http://data.europa.eu/eli/reg/2003/1831/oj . ( 2 ) Richtlijn 70/524/EEG van de Raad van 23 november 1970 betreffende toevoegingsmiddelen in de veevoeding ( PB L 270 van 14.12.1970, blz. 1 , ELI: http://data.europa.eu/eli/dir/1970/524/oj ). ( 3 ) Verordening (EG) nr. 1810/2005 van de Commissie van 4 november 2005 ter verlening van een nieuwe vergunning voor tien jaar voor een toevoegingsmiddel in de diervoeding, een permanente vergunning voor bepaalde toevoegingsmiddelen in de diervoeding en een voorlopige vergunning voor nieuwe toepassingen van bepaalde al toegelaten toevoegingsmiddelen in de diervoeding ( PB L 291 van 5.11.2005, blz. 5 , ELI: http://data.europa.eu/eli/reg/2005/1810/oj ). ( 4 ) EFSA Journal 2023;21(4):7960. https://doi.org/10.2903/j.efsa.2023.7960 . ( 5 ) EFSA Journal 2024;22(7), e8851, https:// doi.org/10.2903/j.efsa.2024.8851 . BIJLAGE Identificatienummer van het toevoegingsmiddel voor diervoeding Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode mg natriumhexacyanoferraat(II) (berekend als hexacyanoferraat(II)-ionen)/kg NaCl Categorie: technologische toevoegingsmiddelen. Functionele groep: antiklontermiddelen. 1i535 Natriumhexacyanoferraat(II) Samenstelling van het toevoegingsmiddel Natriumhexacyanoferraat(II) ≥ 99 % Vaste vorm _____________________________ Mestkalkoenen en opfokkalkoenen Legkippen Minder gangbare pluimveesoorten gehouden voor leg- of fokdoeleinden Varkens Herkauwers Kameelachtigen Konijnen Paardachtigen Vissen Honden Katten - - 80 1. In de aanwijzingen voor het gebruik van het toevoegingsmiddel en de voormengsels moeten de opslagomstandigheden en de stabiliteit bij warmtebehandeling worden vermeld. 2. Het toevoegingsmiddel mag uitsluitend in natriumchloride worden gebruikt. 3. Op het etiket van het toevoegingsmiddel moet het volgende worden vermeld: “Natriumhexacyanoferraat(II) mag niet met sterke zuren worden gemengd” ( 2 ) . 4. De exploitanten van diervoederbedrijven moeten voor de gebruikers van het toevoegingsmiddel en de voormengsels operationele procedures en organisatorische maatregelen vaststellen om de mogelijke risico’s bij het gebruik ervan te ondervangen. Indien die risico’s met deze procedures en maatregelen niet kunnen worden geëlimineerd, moeten bij het gebruik van het toevoegingsmiddel en de voormengsels persoonlijke beschermingsmiddelen voor de luchtwegen en de huid worden gebruikt. 4 mei 2035 Karakterisering van de werkzame stof Natriumhexacyanoferraat(II) geproduceerd door chemische synthese CAS-nummer: 13601-19-9 Chemische formule: Na 4 [Fe(CN) 6 ] 10H 2 O Vochtgehalte ≤ 1 % Niet in water oplosbaar materiaal ≤ 0,03 % Chloride-ionen (Cl - ) ≤ 0,2 % Sulfaat (SO 4 ) ≤ 0,1 % Er is geen vrij cyanide aantoonbaar Er is geen hexacyanoferraat(III) aantoonbaar _____________________________ Analysemethode ( 1 ) Voor de karakterisering van natriumhexacyanoferraat(II) in het toevoegingsmiddel voor diervoeding: — FAO/JECFA-monografie over hexacyanoferraat(II) van calcium, kalium en natrium. Voor de bepaling van hexacyanoferraat(II) in natriumchloride: — spectrofotometrie bij 700 nm Alle andere diersoorten - - 60 Identificatienummer van het toevoegingsmiddel voor diervoeding Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode mg kaliumhexacyanoferraat(II) (berekend als hexacyanoferraat(II)-ionen)/kg NaCl Categorie: technologische toevoegingsmiddelen. Functionele groep: antiklontermiddelen. 1i536 Kaliumhexacyanoferraat(II) Samenstelling van het toevoegingsmiddel Kaliumhexacyanoferraat(II) ≥ 99 % Vaste vorm _____________________________ Mestkalkoenen en opfokkalkoenen Legkippen Minder gangbare pluimveesoorten gehouden voor leg- en fokdoeleinden Varkens Herkauwers Kameelachtigen Konijnen Paardachtigen Vissen Honden Katten - - 80 1. In de aanwijzingen voor het gebruik van het toevoegingsmiddel en de voormengsels moeten de opslagomstandigheden en de stabiliteit bij warmtebehandeling worden vermeld. 2. Het toevoegingsmiddel mag uitsluitend in natriumchloride worden gebruikt. 3. Op het etiket van het toevoegingsmiddel moet het volgende worden vermeld: “Kaliumhexacyanoferraat(II) mag niet met sterke zuren worden gemengd.” ( 4 ) . 4. De exploitanten van diervoederbedrijven moeten voor de gebruikers van het toevoegingsmiddel en de voormengsels operationele procedures en organisatorische maatregelen vaststellen om de mogelijke risico’s bij het gebruik ervan te ondervangen. Indien die risico’s met deze procedures en maatregelen niet kunnen worden geëlimineerd, moeten bij het gebruik van het toevoegingsmiddel en de voormengsels persoonlijke beschermingsmiddelen voor de luchtwegen en de huid worden gebruikt. 4 mei 2035 Karakterisering van de werkzame stof Kaliumhexacyanoferraat(II) geproduceerd door chemische synthese CAS-nummer: 14459-95-1 Chemische formule: K 4 [Fe(CN) 6 ] 3H 2 O Vochtgehalte ≤ 1 % Niet in water oplosbaar materiaal ≤ 0,03 % Chloride-ionen (Cl - ) ≤ 0,2 % Sulfaat (SO 4 ) ≤ 0,1 % Er is geen vrij cyanide aantoonbaar Er is geen hexacyanoferraat(III) aantoonbaar _____________________________ Analysemethode ( 3 ) Voor de karakterisering van kaliumhexacyanoferraat(II) in het toevoegingsmiddel voor diervoeding: — FAO/JECFA-monografie over hexacyanoferraat(II) van calcium, kalium en natrium. Voor de bepaling van hexacyanoferraat(II) in natriumchloride: — spectrofotometrie bij 700 nm Alle andere diersoorten - - 60 ( 1 ) Nadere bijzonderheden over de analysemethoden zijn te vinden op de website van het referentielaboratorium: https://joint-research-centre.ec.europa.eu/eurl-fa-eurl-feed-additives/eurl-fa-authorisation/eurl-fa-evaluation-reports_en . ( 2 ) Sterke zuren: zuren met een pKa-waarde in water van < -2. ( 3 ) Nadere bijzonderheden over de analysemethoden zijn te vinden op de website van het referentielaboratorium: https://joint-research-centre.ec.europa.eu/eurl-fa-eurl-feed-additives/eurl-fa-authorisation/eurl-fa-evaluation-reports_en . ( 4 ) Sterke zuren: zuren met een pKa-waarde in water van < -2. ELI: http://data.europa.eu/eli/reg_impl/2025/708/oj ISSN 1977-0758 (electronic edition)",
  "source": "EUR LEX"
}