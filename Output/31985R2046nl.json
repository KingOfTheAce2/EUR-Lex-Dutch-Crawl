{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R2046:NL:HTML\">",
  "content": "EUR-Lex - 31985R2046 - NL Avis juridique important | 31985R2046 Verordening (EEG) nr. 2046/85 van de Commissie van 24 juli 1985 tot wijziging van Verordening (EEG) nr. 1985/74 houdende de regels voor de vaststelling van de referentieprijzen en voor de bepaling van de prijzen franco grens voor karpers Publicatieblad Nr. L 193 van 25/07/1985 blz. 0015 - 0015 Bijzondere uitgave in het Fins: Hoofdstuk 4 Deel 2 blz. 0033 Bijzondere uitgave in het Spaans: Hoofdstuk 04 Deel 4 blz. 0005 Bijzondere uitgave in het Zweeds: Hoofdstuk 4 Deel 2 blz. 0033 Bijzondere uitgave in het Portugees: Hoofdstuk 04 Deel 4 blz. 0005 ***** VERORDENING  (EEG) Nr. 2046/85 VAN DE COMMISSIE van 24 juli 1985 tot wijziging van Verordening (EEG) nr. 1985/74 houdende de regels voor de vaststelling van de referentieprijzen en voor de bepaling van de prijzen franco grens voor karpers DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3796/81 van de Raad van 29 december 1981 houdende een gemeenschappelijke ordening der markten in de sector visserijprodukten (1), laatstelijk gewijzigd bij Verordening (EEG) nr. 3655/84 (2), en met name op artikel 22, lid 5, Overwegende dat bij artikel 22, lid 1, van Verordening (EEG) nr. 3796/81 is bepaald dat vóór het begin van elk verkoopseizoen referentieprijzen voor karpers kunnen worden vastgesteld; dat deze prijzen kunnen worden gedifferentieerd voor de binnen elk verkoopseizoen aan de hand van de seizoengebonden ontwikkeling van de prijzen vast te stellen perioden; Overwegende dat volgens artikel 3 van Verordening (EEG) nr. 1985/74 van de Commissie (3), laatstelijk gewijzigd bij Verordening (EEG) nr. 1701/78 (4), een van de perioden waarvoor een referentieprijs wordt vastgesteld loopt van 1 december tot en met 31 juli van het daaropvolgende jaar; Overwegende dat de ervaring heeft geleerd dat deze periode in twee kleinere perioden moet worden onderverdeeld; dat Verordening (EEG) nr. 1985/74 derhalve dient te worden gewijzigd; Overwegende dat het Comité van beheer voor visserijprodukten geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Artikel 3 van Verordening (EEG) nr. 1985/74 wordt gelezen: »Een referentieprijs voor karpers wordt vastgesteld: - voor het tijdvak van 1 augustus tot en met 30 november, - voor het tijdvak van 1 december tot en met 31 december, - voor het tijdvak van 1 januari tot en met 31 juli.\". Artikel 2 Deze verordening treedt in werking op 1 augustus 1985. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 24 juli 1985. Voor de Commissie Frans ANDRIESSEN Vice-Voorzitter (1) PB nr. L 379 van 31. 12. 1981, blz. 1. (2) PB nr. L 340 van 28. 12. 1984, blz. 1. (3) PB nr. L 207 van 29. 7. 1974, blz. 30. (4) PB nr. L 195 van 20. 7. 1978, blz. 14.",
  "source": "EUR LEX"
}