{
  "url": "http://www.w3.org/1999/xhtml\">",
  "content": "L_2009071NL.01001301.xml 17.3.2009 NL Publicatieblad van de Europese Unie L 71/13 VERORDENING (EG) N r. 204/2009 VAN DE COMMISSIE van 16 maart 2009 tot wijziging van Verordening (EG) nr. 32/2000 van de Raad om de tariefcontingenten voor jute- en kokosproducten te verlengen en om rekening te houden met de wijzigingen op Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 32/2000 van de Raad van 17 december 1999 betreffende de opening en het beheer van de in de GATT geconsolideerde communautaire tariefcontingenten en van enkele andere communautaire tariefcontingenten alsmede tot vaststelling van de voorwaarden voor de wijziging of aanpassing van die contingenten en tot intrekking van Verordening (EG) nr. 1808/95 ( 1 ) , en met name op artikel 9, lid 1, onder a), en artikel 9, lid 1, onder b), tweede streepje, Overwegende hetgeen volgt: (1) Overeenkomstig haar aanbod in het kader van de Conferentie van de Verenigde Naties inzake Handel en Ontwikkeling (Unctad) heeft de Gemeenschap, naast haar schema van algemene preferenties (SAP), in 1971 tariefpreferenties ingevoerd voor jute- en kokosproducten uit bepaalde ontwikkelingslanden. Deze preferenties bestonden uit een geleidelijke vermindering van de rechten van het gemeenschappelijk douanetarief en, van 1978 tot en met 31 december 1994, de totale schorsing van deze rechten. (2) Sinds de inwerkingtreding van het SAP in 1995 heeft de Gemeenschap, naast de GATT, autonome contingenten tegen nultarief geopend voor bepaalde hoeveelheden jute- en kokosproducten. De tariefcontingenten die bij Verordening (EG) nr. 32/2000 voor deze producten werden geopend, werden bij Verordening (EG) nr. 2158/2005 van de Commissie ( 2 ) tot en met 31 december 2008 verlengd. (3) Daar het SAP bij Verordening (EG) nr. 732/2008 van de Raad ( 3 ) betreffende de toepassing van het schema van de algemene tariefpreferenties werd verlengd tot en met 31 december 2011, moeten de tariefcontingenten voor jute- en kokosproducten ook tot en met 31 december 2011 worden verlengd. (4) In de gecombineerde nomenclatuur voor 2009, vastgesteld bij Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 4 ) , gewijzigd bij Verordening (EG) nr. 1031/2008 van de Commissie ( 5 ) , zijn de codes van de gecombineerde nomenclatuur (GN-codes) voor bepaalde producten gewijzigd. Daar bijlage IV bij Verordening (EG) nr. 32/2000 naar enkele van deze GN-codes verwijst, moet deze worden aangepast. (5) Verordening (EG) nr. 32/2000 moet dus dienovereenkomstig worden gewijzigd. (6) Aangezien Verordening (EG) nr. 1031/2008 in werking treedt op 1 januari 2009, moet onderhavige verordening van toepassing zijn vanaf dezelfde datum. (7) De bepalingen van deze verordening zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Voor de volgnummers 09.0107, 09.0109 en 09.0111 worden, in de vijfde kolom („Contingentsperiode”) van bijlage III bij Verordening (EG) nr. 32/2000, de woorden „van 1.1.2006 t/m 31.12.2006, van 1.1.2007 t/m 31.12.2007 en van 1.1.2008 t/m 31.12.2008” vervangen door „van 1.1.2009 t/m 31.12.2009, van 1.1.2010 t/m 31.12.2010 en van 1.1.2011 t/m 31.12.2011”. Artikel 2 Bijlage IV bij Verordening (EG) nr. 32/2000 wordt als volgt gewijzigd: a) In het eerste deel van bijlage IV wordt, voor volgnummer 09.0104, de GN-code „6406 99 80” in de tweede kolom vervangen door GN-code „6406 99 85”. b) In het tweede deel van bijlage IV worden de codes voor volgnummer 09.0104 als volgt gewijzigd: i) in de rij voor GN-code „6406 10 19” wordt TARIC-code „10” in de derde kolom geschrapt; ii) de GN-codes „6406 10 11” en „6406 10 19” in de tweede kolom worden vervangen door GN-code „6406 10 10”; iii) de GN-code „6406 99 80” in de tweede kolom wordt vervangen door GN-code „6406 99 85”. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 januari 2009. Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 16 maart 2009. Voor de Commissie László KOVÁCS Lid van de Commissie ( 1 ) PB L 5 van 8.1.2000, blz. 1 . ( 2 ) PB L 342 van 24.12.2005, blz. 61 . ( 3 ) PB L 211 van 6.8.2008, blz. 1 . ( 4 ) PB L 256 van 7.9.1987, blz. 1 . ( 5 ) PB L 291 van 31.10.2008, blz. 1 .",
  "source": "EUR LEX"
}