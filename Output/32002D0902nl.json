{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0902:NL:HTML\">",
  "content": "EUR-Lex - 32002D0902 - NL Avis juridique important | 32002D0902 2002/902/EG: Besluit van de Commissie van 13 november 2002 houdende uitstel van het besluit over het verzoek van de Russische Federatie tot toekenning van de bĳzondere stimuleringsregeling ter bescherming van de rechten van werknemers Publicatieblad Nr. L 312 van 15/11/2002 blz. 0027 - 0027 Besluit van de Commissie van 13 november 2002 houdende uitstel van het besluit over het verzoek van de Russische Federatie tot toekenning van de bijzondere stimuleringsregeling ter bescherming van de rechten van werknemers (2002/902/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2501/2001 van de Raad van 10 december 2001 houdende toepassing van een schema van algemene tariefpreferenties voor de periode van 1 januari 2002 tot en met 31 december 2004(1), inzonderheid op artikel 16, lid 4, Overwegende hetgeen volgt: (1) De Russische Federatie heeft in juni 1999 een verzoek ingediend tot toekenning van de bijzondere stimuleringsregeling ter bescherming van de rechten van werknemers. (2) Artikel 16, lid 4, van Verordening (EG) nr. 2501/2001 bepaalt dat, indien het verzoekende land meer tijd nodig heeft om aan de in artikel 14, lid 2, neergelegde voorwaarden te voldoen, dit land de Commissie kan verzoeken het in artikel 18, lid 1, bedoelde besluit om de regeling al dan niet toe te kennen, dienovereenkomstig uit te stellen. Overeenkomstig artikel 16, lid 5, wordt het onderzoek van het verzoek voltooid binnen een jaar na de datum waarop het in lid 1 bedoelde bericht is gepubliceerd. De Commissie kan deze termijn verlengen nadat zij het comité daarvan vooraf in kennis heeft gesteld. (3) De Russische Federatie heeft een verzoek ingediend om dat besluit uit te stellen. (4) De termijn voor het onderzoek van het verzoek dient te worden verlengd. (5) De in dit besluit vervatte maatregelen zijn in overeenstemming met het advies van het Comité algemene preferenties, BESLUIT: Enig artikel Het in artikel 18, lid 1, van Verordening (EG) nr. 2501/2001 bedoelde besluit over het verzoek van de Russische Federatie tot toekenning van de bijzondere stimuleringsregeling ter bescherming van de rechten van werknemers, wordt uitgesteld totdat de resultaten beschikbaar zijn van een aanvullende beoordeling van dat verzoek. Het onderzoek van het verzoek dient te worden voltooid vóór juli 2003. Gedaan te Brussel, 13 november 2002. Voor de Commissie Pascal Lamy Lid van de Commissie (1) PB L 346 van 31.12.2001, blz. 1.",
  "source": "EUR LEX"
}