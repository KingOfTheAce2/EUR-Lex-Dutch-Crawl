{
  "url": "http://www.w3.org/1999/xhtml\"><!--",
  "content": "C_2019405NL.01000501.xml 2.12.2019 NL Publicatieblad van de Europese Unie C 405/5 BESLUIT VAN DE COMMISSIE van 29 november 2019 tot wijziging van Besluit 2017/C 31/12 tot oprichting van de deskundigengroep van de Commissie “Platform voor dierenwelzijn” (Voor de EER relevante tekst) (2019/C 405/05) DE EUROPESE COMMISSIE, Gezien het Verdrag betreffende de werking van de Europese Unie, Overwegende hetgeen volgt: (1) Bij Besluit 2017/C 31/12 van de Commissie ( 1 ) is een deskundigengroep opgericht genaamd “Platform voor dierenwelzijn” (“het platform”). De belangrijkste taken van het platform bestaan erin de Commissie bij te staan en te helpen om een regelmatige dialoog te voeren over aangelegenheden van de Unie die rechtstreeks verband houden met dierenwelzijn, zoals handhaving van de wetgeving en uitwisseling van wetenschappelijke kennis, innovaties en goede praktijken op het gebied van dierenwelzijn. (2) Besluit 2017/C 31/12 is van toepassing tot en met 31 december 2019. (3) Met de inzet van de lidstaten en relevante belanghebbenden in de hele EU is het platform binnen twee jaar na zijn inwerkingtreding uitgegroeid tot een algemeen erkend centraal forum voor het voeren van een open dialoog over dierenwelzijn, het uitwisselen van goede praktijken en het nemen van niet-wetgevende initiatieven. (4) Zonder verlenging van het mandaat zullen de activiteiten van het platform worden onderbroken, waardoor de resultaten ervan in gevaar zullen komen. Derhalve moet het mandaat van het platform worden verlengd zodat de continuïteit van de dialoog en de activiteiten wordt gewaarborgd. (5) De toepassingstermijn van Besluit 2017/C 31/12 moet daarom met 18 maanden worden verlengd tot en met 30 juni 2021. (6) Besluit 2017/C 31/12 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 16 van Besluit 2017/C 31/12 wordt vervangen door: “Artikel 16 Toepasselijkheid Dit besluit is van toepassing tot en met 30 juni 2021.” Gedaan te Brussel, 29 november 2019. Voor de Commissie Vytenis ANDRIUKAITIS Lid van de Commissie ( 1 ) Besluit van de Commissie van 24 januari 2017 tot oprichting van de deskundigengroep van de Commissie “Platform voor dierenwelzijn” ( PB C 31 van 31.1.2017, blz. 61 ).",
  "source": "EUR LEX"
}