{
  "url": "http://www.w3.org/1999/xhtml\">",
  "content": "LI2017203NL.01000501.xml 4.8.2017 NL Publicatieblad van de Europese Unie LI 203/5 BESLUIT (GBVB) 2017/1418 VAN DE RAAD van 4 augustus 2017 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 3, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB vastgesteld. (2) Als onderdeel van het beleid van de Unie de illegale annexatie van de Krim en Sebastopol niet te erkennen, is de levering van belangrijke uitrusting voor de totstandbrenging, verwerving of ontwikkeling van infrastructuurprojecten op de Krim en in Sebastopol in belangrijke sectoren, waaronder energie, door de Raad verboden. (3) Gasturbines, die een wezenlijk element vormen bij de ontwikkeling van nieuwe energiecentrales op de Krim, zijn vanuit Rusland geleverd in strijd met de contractuele bepalingen voor de oorspronkelijke verkoop van de turbines van een in de Unie gevestigde onderneming naar Rusland. (4) Het doel van die energiecentrales is een onafhankelijke stroomtoevoer voor de Krim en Sebastopol tot stand te brengen, aldus de afscheiding ervan van Oekraïne te steunen en de territoriale integriteit, soevereiniteit en onafhankelijkheid van Oekraïne te ondermijnen. Bovendien ondermijnt deze actie het beleid van de Unie de illegale annexatie van de Krim en Sebastopol niet te erkennen. (5) Gezien het bovenstaande moeten bijkomende personen, entiteiten en lichamen worden toegevoegd aan de lijst van personen, entiteiten en lichamen die onderworpen zijn aan beperkende maatregelen, zoals vermeld in de bijlage bij Besluit 2014/145/GBVB. (6) De bijlage bij Besluit 2014/145/GBVB moet dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit genoemde personen en entiteiten worden toegevoegd aan de lijst in de bijlage bij Besluit 2014/145/GBVB. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 4 augustus 2017. Voor de Raad De voorzitter M. MAASIKAS ( 1 ) PB L 78 van 17.3.2014, blz. 16 . BIJLAGE Lijst van in artikel 1 bedoelde personen en entiteiten I. Personen Naam Identificatiegegevens Redenen Datum van plaatsing op de lijst 158. Andrey Vladimirovich CHEREZOV (TSCHERESOW) Черезов, Андрей Владимирович Viceminister voor Energie van de Russische Federatie. Geboren op 12.10.1967 Geboorteplaats: Salair, oblast Kemerovskaya Is gedeeltelijk verantwoordelijk voor het besluit om gasturbines die door Siemens Gas Turbine Technologies OOO waren geleverd over te dragen aan OAO VO Technopromexport, voor installatie op de Krim. Dit besluit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017 159. Evgeniy Petrovich GRABCHAK Грабчак, Евгений Петрович Departementshoofd in het ministerie van Energie van de Russische Federatie. Geboren op 18.7.1981 Geboorteplaats: Ust-Labinsk, regio Krasnodar Binnen het ministerie van Energie van de Russische Federatie verantwoordelijk voor de ontwikkeling van elektro-energetische projecten op de Krim. Deze projecten dragen bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnen de territoriale integriteit, soevereiniteit en onafhankelijkheid van Oekraïne. 4.8.2017 160. Sergey Anatolevich TOPOR-GILKA Топор-Гилка, Сергей Анатольевич Directeur-generaal van OAO „VO TPE” tot de insolventie ervan, directeur-generaal van OOO „VO TPE” Geboren op 17.2.1970 Leidde als directeur-generaal van OOO „VO TPE” de onderhandelingen met Siemens Gas Turbine Technologies OOO over de aankoop en de levering van de gasturbines voor een energiecentrale in Taman, regio Krasnodar, in de Russische Federatie. Hij was verantwoordelijk voor de overdracht van de gasturbines naar de Krim. Dit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017 II. Entiteiten Naam Identificatiegegevens Redenen Datum van plaatsing op de lijst 38. OAO „VO Technopromexport” (OAO „VO TPE”) ook bekend als Open Joint Stock Company „Foreign Economic Association”„Technopromexport” Открытое акционерное общество Внешнеэкономическое объединение Технопромэкспорт Adres: 119019, Moskou, Novyi Arbat str., 15, gebouw 2 Datum van registratie: 27.7.1992 Staatsregistratienummer: 1067746244026 Belastingregistratienummer: 7705713236 OAO „VO TPE”, overeenkomstsluitende partij met Siemens Gas Turbine Technologies OOO, heeft gasturbines aangekocht die bestemd zouden zijn voor een energiecentrale in Taman, regio Krasnodar, in de Russische Federatie, en was als overeenkomstsluitende partij verantwoordelijk voor de overdracht van deze gasturbines aan OOO „VO TPE”, die deze vervolgens voor installatie naar de Krim overbracht. Dit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017 39. OOO „VO Technopromexport” (OOO „VO TPE”) ook bekend als Limited Liability Company „Foreign Economic Association”„Technopromexport” Общество с ограниченной ответственностью „Внешнеэкономическое объединение Технопромэкспорт” Adres: 119019, Moskou, Novyi Arbat str., 15, gebouw 2 Datum van registratie: 8.5.2014 Staatsregistratienummer: 1147746527279 Belastingregistratienummer: 7704863782e Huidig eigenaar van de gasturbines die oorspronkelijk door Siemens Gas Turbine Technologies OOO aan OAO „VO TPE” werden geleverd. OOO „VO TPE” bracht de gasturbines voor installatie over naar de Krim. Dit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017 40. ZAO Interavtomatika (IA) ook bekend als ЗАО „Интеравтоматика”, CJSC „Interavtomatika” Adres: 115280, Moskou, Avtozavodskaya st., 14, Datum van registratie: 31.1.1994 Staatsregistratienummer: 1037739044111 Belastingregistratienummer: 7725056162 Bedrijf dat gespecialiseerd is in controle- en communicatiesystemen voor energiecentrales en contracten heeft afgesloten voor projecten inzake de bouw van de energiecentrales en de installatie van gasturbines in Sebastopol en Simferopol. Dit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017",
  "source": "EUR LEX"
}