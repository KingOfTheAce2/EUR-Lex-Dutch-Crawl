{
  "url": "http://www.w3.org/1999/xhtml\">",
  "content": "L_2019260NL.01006501.xml 11.10.2019 NL Publicatieblad van de Europese Unie L 260/65 UITVOERINGSBESLUIT (EU) 2019/1713 VAN DE COMMISSIE van 9 oktober 2019 tot vaststelling van het formaat van de informatie die de lidstaten beschikbaar moeten stellen met het oog op de verslaglegging over de uitvoering van Richtlijn (EU) 2015/2193 van het Europees Parlement en de Raad (Kennisgeving geschied onder nummer C(2019) 7133) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2015/2193 van het Europees Parlement en de Raad van 25 november 2015 inzake de beperking van de emissies van bepaalde verontreinigende stoffen in de lucht door middelgrote stookinstallaties ( 1 ) , en met name artikel 11, lid 2, Overwegende hetgeen volgt: (1) Volgens artikel 11, lid 2, van Richtlijn (EU) 2015/2193 moeten de lidstaten uiterlijk op 1 januari 2021 een verslag doen toekomen aan de Commissie met een raming van de jaarlijkse emissies van koolmonoxide (CO) uit middelgrote stookinstallaties. (2) Overeenkomstig artikel 11, lid 3, eerste alinea, van Richtlijn (EU) 2015/2193 stelt de Commissie de lidstaten een elektronisch verslagleggingshulpmiddel ter beschikking. (3) Overeenkomstig artikel 11, lid 3, tweede alinea, van Richtlijn (EU) 2015/2193 stelt de Commissie de technische verslagleggingsformats vast teneinde de verslagleggingsverplichtingen van de lidstaten te vereenvoudigen en te stroomlijnen. (4) De in dit besluit vervatte maatregelen zijn in overeenstemming met het advies van het bij artikel 75, lid 1, van Richtlijn 2010/75/EU van het Europees Parlement en de Raad ( 2 ) ingestelde comité, zoals vermeld in artikel 15 van Richtlijn (EU) 2015/2193, HEEFT HET VOLGENDE BESLUIT VASTGESTELD: Artikel 1 Voor de verslaglegging aan de Commissie van een raming van de totale jaarlijkse emissies van koolmonoxide (CO) overeenkomstig artikel 11, lid 2, van Richtlijn (EU) 2015/2193, gebruiken de lidstaten de vragenlijst in de bijlage bij dit besluit. De lidstaten maken gebruik van het elektronische verslagleggingshulpmiddel dat hen door de Commissie overeenkomstig artikel 11, lid 3, eerste alinea, van Richtlijn (EU) 2015/2193 ter beschikking wordt gesteld om de in de bijlage bij dit besluit vermelde informatie te rapporteren. Artikel 2 De in de bijlage bij dit besluit vermelde informatie wordt ingediend voor het verslagjaar 2019, tenzij anders bepaald in die bijlage. De in de bijlage bij dit besluit vermelde informatie wordt uiterlijk op 1 januari 2021 ingediend. Dit besluit is gericht tot de lidstaten. Gedaan te Brussel, 9 oktober 2019. Voor de Commissie Karmenu VELLA Lid van de Commissie ( 1 ) PB L 313 van 28.11.2015, blz. 1 . ( 2 ) Richtlijn 2010/75/EU van het Europees Parlement en de Raad van 24 november 2010 inzake industriële emissies (geïntegreerde preventie en bestrijding van verontreiniging) ( PB L 334 van 17.12.2010, blz. 17 ). BIJLAGE INFORMATIE OVER MIDDELGROTE STOOKINSTALLATIES DIE ONDER RICHTLIJN (EU) 2015/2193 VALLEN Opmerking: De verplichting om uiterlijk in januari 2021 de gevraagde informatie in te dienen, gaat vooraf aan de verplichting voor bestaande middelgrote stookinstallaties om toegelaten of geregistreerd te zijn. In het licht daarvan zullen de lidstaten zich bij het opstellen van het verslag moeten verlaten op de gegevens die zij op dat moment ter beschikking hebben. In gevallen waarbij zij geen gegevens beschikbaar hebben, vullen zij het verslag aan met hun beste ramingen. Om die reden wordt een onderscheid gemaakt tussen nieuwe en bestaande installaties en installaties van meer en minder dan 20 MWth. DEEL 1 Installatiecategorieën Deze tabel bevat de installatiecategorieën die moeten worden gebruikt bij het indienen van de in de delen 2 en 3 gevraagde informatie ( 1 ) . 1.1. Nieuw of bestaand Zoals gedefinieerd in artikel 3, punten 6 en 7, van Richtlijn (EU) 2015/2193 1.2. Capaciteitsklasse (nominaal thermisch ingangsvermogen) ( 2 ) — meer dan of gelijk aan 1 MWth en minder dan of gelijk aan 5 MWth — meer dan 5 MWth en minder dan of gelijk aan 20 MWth — meer dan 20 MWth 1.3. Installatietypen — andere dan motoren en gasturbines — motoren — gasturbines 1.4. Brandstoftypen — vaste biomassa — andere vaste brandstoffen — gasolie — andere vloeibare brandstoffen dan gasolie — gemengde brandstof — aardgas — andere gasvormige brandstoffen dan aardgas DEEL 2 Metagegevens 2.1. Land Identificatie van het land dat het verslag indient 2.2. Bevoegde autoriteit Identificatie van de bevoegde autoriteit die verantwoordelijk is voor het verslag (afdeling, adres, telefoonnummer en e-mail) 2.3. Aantal installaties Aantal installaties voor elke installatiecategorie 2.4. Verslagjaar Kalenderjaar waarop de rapportage betrekking heeft ( 3 ) DEEL 3 Emissies, energie-input en capaciteit 3.1. Concentraties van CO Geraamde gemiddelde concentratie van koolmonoxide uitgedrukt in mg/Nm 3 bij het referentiezuurstofgehalte gebruikt voor de uitdrukking van de emissiegrenswaarden van de onder de regelgeving vallende verontreinigende stof en droge lucht voor elke installatiecategorie 3.2. Emissies van CO Geraamde emissies van door installaties uitgestoten koolmonoxide, uitgedrukt als de totale hoeveelheid in ton per kalenderjaar voor elke installatiecategorie 3.3. Energie-input Geraamde totale door de installaties gebruikte hoeveelheid brandstof, uitgedrukt in terajoule per jaar voor elke installatiecategorie 3.4. Totale gezamenlijke capaciteit Geraamde totale geïnstalleerde capaciteit, uitgedrukt als de som van het nominale thermische ingangsvermogen van alle installaties voor elke installatiecategorie ( 1 ) Voorbeeld van een categorie: Nieuwe ketels van meer dan 5 MWth en minder dan of gelijk aan 20 MWth op andere vloeibare brandstoffen dan gasolie. ( 2 ) Voor nieuwe middelgrote stookinstallaties mag het totale nominale thermische ingangsvermogen worden gebruikt. ( 3 ) Bij voorkeur 2019. Indien niet mogelijk, 2018.",
  "source": "EUR LEX"
}