{
  "url": "http://www.w3.org/1999/xhtml\"><!--",
  "content": "L_2022103NL.01001401.xml 31.3.2022 NL Publicatieblad van de Europese Unie L 103/14 BESLUIT (EU) 2022/514 VAN DE EUROPESE CENTRALE BANK van 1 maart 2022 betreffende het totaalbedrag van de jaarlijkse vergoeding voor toezicht voor 2021 (ECB/2022/7) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, Gezien Verordening (EU) nr. 1024/2013 van de Raad van 15 oktober 2013 waarbij aan de Europese Centrale Bank specifieke taken worden opgedragen betreffende het beleid inzake het prudentieel toezicht op kredietinstellingen ( 1 ) , en met name artikel 30, Overwegende hetgeen volgt: (1) Overeenkomstig artikel 12, lid 1, van Verordening (EU) nr. 1163/2014 van de Europese Centrale Bank (ECB/2014/41) ( 2 ) dient de Europese Centrale Bank (ECB) jaarlijks binnen zes maanden na het begin van de volgende vergoedingsperiode aan elke schuldenaar van de vergoeding een vergoedingskennisgeving uit te reiken. (2) Uit hoofde van artikel 5, leden 1 en 2, van Verordening (EU) nr. 1163/2014 (ECB/2014/41) worden de jaarlijkse kosten voor toezicht die van de onder toezicht staande entiteiten moeten worden verhaald, berekend op basis van de jaarlijkse uitgaven van de ECB. Het bedrag van de jaarlijkse kosten wordt vastgesteld op basis van het bedrag van de jaarlijkse uitgaven, waartoe de uitgaven die de ECB in de betrokken vergoedingsperiode heeft gedaan, die direct of indirect verband houden met haar toezichttaken behoren. (3) In overeenstemming met artikel 8 van Verordening (EU) nr. 1163/2014 (ECB/2014/41), moeten voor de berekening van de door belangrijke onder toezicht staande entiteiten en belangrijke onder toezicht staande groepen en door minder belangrijke onder toezicht staande entiteiten en minder belangrijke onder toezicht staande groepen verschuldigde jaarlijkse vergoeding voor toezicht de totale kosten uitgesplitst worden op basis van de uitgaven die zijn toegerekend aan de betreffende functies die het directe toezicht uitoefenen op belangrijke onder toezicht staande entiteiten en belangrijke onder toezicht staande groepen, en die het indirecte toezicht uitoefenen op minder belangrijke onder toezicht staande entiteiten en minder belangrijke onder toezicht staande groepen. (4) Overeenkomstig artikel 5, lid 3, van Verordening (EU) nr. 1163/2014 (ECB/2014/41) moet bij de vaststelling van de jaarlijkse kosten tevens rekening worden gehouden met niet-inbare vergoedingsbedragen, met overeenkomstig artikel 14 ontvangen rentebetalingen en met overeenkomstig artikel 7, lid 3, van die verordening ontvangen of terugbetaalde bedragen, naargelang het geval. (5) Overeenkomstig artikel 5, lid 4, van Verordening (EU) nr. 1163/2014, wordt binnen vier maanden na afloop van iedere vergoedingsperiode het totale bedrag van de jaarlijkse vergoeding voor toezicht voor elke categorie van onder toezicht staande groepen voor die vergoedingsperiode op de website van de ECB bekendgemaakt, HEEFT HET VOLGENDE BESLUIT VASTGESTELD: Artikel 1 Definities Voor de toepassing van dit besluit gelden de definities in Verordening (EU) nr. 468/2014 van de Europese Centrale Bank (ECB/2014/17) ( 3 ) en Verordening (EU) nr. 1163/2014 (ECB/2014/41). Artikel 2 Totaalbedrag van de jaarlijkse vergoeding voor toezicht voor 2021 1.   Het totaalbedrag van de jaarlijkse toezichtvergoeding voor 2021 bedraagt 577 462 903 EUR waarvan de berekening in de bijlage is vastgelegd. 2.   Elke categorie van onder toezicht staande entiteiten en onder toezicht staande groepen betaalt het volgende totale bedrag van de jaarlijkse vergoeding voor toezicht: a) belangrijke onder toezicht staande entiteiten en belangrijke onder toezicht staande groepen: 546 085 119 EUR; b) minder belangrijke onder toezicht staande entiteiten en minder belangrijke onder toezicht staande groepen: 31 377 783 EUR. Artikel 3 Inwerkingtreding Dit besluit treedt in werking op de vijfde dag na die van de bekendmaking ervan in het Publicatieblad van de Europese Unie . Gedaan te Frankfurt am Main, 1 maart 2022. De president van de ECB Christine LAGARDE ( 1 ) PB L 287 van 29.10.2013, blz. 63 . ( 2 ) Verordening (EU) nr. 1163/2014 van de Europese Centrale Bank van 22 oktober 2014 betreffende een vergoeding voor toezicht (ECB/2014/41) ( PB L 311 van 31.10.2014, blz. 23 ). ( 3 ) Verordening (EU) nr. 468/2014 van de Europese Centrale Bank van 16 april 2014 tot vaststelling van een kader voor samenwerking binnen het Gemeenschappelijk Toezichtsmechanisme tussen de Europese Centrale Bank en nationale bevoegde autoriteiten en met nationale aangewezen autoriteiten (GTM-kaderverordening) (ECB/2014/17) ( PB L 141 van 14.5.2014, blz. 1 ). BIJLAGE Berekening van het totaalbedrag van de jaarlijkse vergoeding voor toezicht voor 2021 (EUR) Belangrijke onder toezicht staande entiteiten en belangrijke onder toezicht staande groepen Minder belangrijke onder toezicht staande entiteiten en minder belangrijke onder toezicht staande groepen Totaal Werkelijke jaarlijkse kosten voor 2021 546 120 759 31 389 696 577 510 455 Bedragen waarmee overeenkomstig artikel 5, lid 3 van Verordening (EU) nr. 1163/2014 (ECB/2014/41) rekening moet worden gehouden Met vorige vergoedingsperiodes verband houdende niet-inbare vergoedingsbedragen Overeenkomstig artikel 14 van de bovengenoemde verordening ontvangen rentebetalingen –35 639 –11 913 –47 552 Overeenkomstig artikel 7, lid 3, van de van de bovengenoemde verordening ontvangen of terugbetaalde bedragen TOTAAL 546 085 119 31 377 783 577 462 903 (Totalen kunnen door afronding enigszins afwijken.)",
  "source": "EUR LEX"
}