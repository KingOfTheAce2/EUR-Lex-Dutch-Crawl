{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0802:NL:HTML\">",
  "content": "EUR-Lex - 32003D0802 - NL Avis juridique important | 32003D0802 2003/802/EG: Besluit van de Commissie van 14 november 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Republiek Polen gedurende de pretoetredingsperiode aan uitvoeringsorganen Publicatieblad Nr. L 301 van 19/11/2003 blz. 0014 - 0015 Besluit van de Commissie van 14 november 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Republiek Polen gedurende de pretoetredingsperiode aan uitvoeringsorganen (2003/802/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1266/1999 van de Raad van 21 juni 1999 betreffende de coördinatie van de bijstand aan de kandidaat-lidstaten in het kader van de pretoetredingsstrategie en houdende wijziging van Verordening (EEG) nr. 3906/89(1), en met name op artikel 12, lid 2, Gelet op Verordening (EG) nr. 1268/1999 van de Raad van 21 juni 1999 inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(2), laatstelijk gewijzigd bij Verordening (EG) nr. 696/2003(3), en met name op artikel 4, leden 5 en 6, Overwegende hetgeen volgt: (1) Het speciale pretoetredingsprogramma voor landbouw en plattelandsontwikkeling voor de Republiek Polen (hierna \"Sapard-programma\" genoemd) is bij besluit van de Commissie van 18 oktober 2000(4) goedgekeurd en laatstelijk bij besluit van de Commissie van 1 augustus 2003 gewijzigd overeenkomstig artikel 4, lid 5, van Verordening (EG) nr. 1268/1999. (2) De regering van de Republiek Polen en de Commissie, die optreedt namens de Gemeenschap, hebben op 25 januari 2001 de meerjarenovereenkomst voor de financiering ondertekend waarin de technische, juridische en administratieve bepalingen voor de uitvoering van het Sapard-programma zijn opgenomen; deze meerjarenovereenkomst is laatstelijk gewijzigd bij de op 4 juni 2003 ondertekende jaarlijkse financieringsovereenkomst voor 2003, welke wijziging uiteindelijk op 10 juni 2003 in werking is getreden. (3) Door de bevoegde autoriteit van de Republiek Polen is een Sapard-bureau aangewezen voor de uitvoering van enkele van de bij het Sapard-programma vastgestelde maatregelen. Het ministerie van Financiën, Nationaal Fonds, is aangewezen voor de financiële functies die het in het kader van de tenuitvoerlegging van het Sapard-programma moet vervullen. (4) Overeenkomstig artikel 12, lid 2, van Verordening (EG) nr. 1266/1999 en op grond van een voor elk geval afzonderlijke analyse van de nationale en sectorale capaciteit inzake beheer van programma's/projecten, van de financiële controleprocedures en van de structuren op het gebied van overheidsfinanciën, heeft de Commissie Besluit 2002/539/EG van 2 juli 2002 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Republiek Polen gedurende de pretoetredingsperiode aan uitvoeringsorganen(5) vastgesteld ten aanzien van bepaalde in het Sapard-programma opgenomen maatregelen. (5) De Commissie heeft sindsdien een nadere analyse op grond van artikel 12, lid 2, van Verordening (EG) nr. 1266/1999 uitgevoerd ten aanzien van de in het Sapard-programma vastgestelde maatregel 4 \"Diversificatie van de economische bedrijvigheid in plattelandsgebieden\" (hierna \"maatregel 4\" genoemd). De Commissie is van mening dat de Republiek Polen ook ten aanzien van die maatregel voldoet aan het bepaalde in de artikelen 4 tot en met 6 en de bijlage van Verordening (EG) nr. 2222/2000 van de Commissie van 7 juni 2000 houdende financiële uitvoeringsbepalingen van Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(6), laatstelijk gewijzigd bij Verordening (EG) nr. 188/2003(7), en aan de in de bijlage bij Verordening (EG) nr. 1266/1999 vastgestelde minimumvoorwaarden. (6) Daarom is het dienstig af te zien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring en ten aanzien van maatregel 4 het beheer op decentrale grondslag over te dragen aan het Bureau voor de herstructurering en de modernisering van de landbouw en aan het Nationaal Fonds in de Republiek Polen. (7) Aangezien de door de Commissie voor maatregel 4 uitgevoerde verificaties gebaseerd zijn op een systeem dat nog niet daadwerkelijk wordt toegepast voor alle belangrijke elementen, is het echter dienstig de overdracht van het beheer van het Sapard-programma aan het Bureau voor de herstructurering en de modernisering van de landbouw en aan het Nationaal Fonds overeenkomstig artikel 3, lid 2, van Verordening (EG) nr. 2222/2000 een voorlopig karakter te geven. (8) Het beheer over het Sapard-programma wordt pas volledig overgedragen nadat de Commissie zich er verder van vergewist heeft dat het systeem op bevredigende wijze functioneert en nadat gevolg is gegeven aan eventuele aanbevelingen van de Commissie met betrekking tot de overdracht van het beheer van de steun aan het Bureau voor de herstructurering en de modernisering van de landbouw en aan het Nationaal Fonds. (9) Op 27 oktober 2003 hebben de Poolse autoriteiten overeenkomstig artikel 4, lid 1, van deel B van de meerjarenovereenkomst voor de financiering regels voor de subsidiabiliteit van de uitgaven voorgesteld. De Commissie moet daarover een besluit nemen, BESLUIT: Artikel 1 Er wordt afgezien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring, door de Commissie, van de selectie van projecten en de sluiting van contracten voor maatregel 4 door de Republiek Polen. Artikel 2 Het beheer van het Sapard-programma wordt voorlopig overgedragen aan: 1. het Bureau voor de herstructurering en de modernisering van de landbouw in zijn rol van Sapard-bureau van de Republiek Polen, adres: Al. Jana Pawa II nr. 70, PL-00175 Warschau, voor de uitvoering van maatregel 4 van het Sapard-programma zoals vastgesteld in het programma voor landbouw en plattelandsontwikkeling dat is goedgekeurd door de bovengenoemde commissiebeschikking, en 2. het Nationaal Fonds binnen het ministerie van Financiën van de Republiek Polen, adres: ul. Swietokrzyska 12, PL-00 916 Warschau, voor de financiële functies die het in het kader van de tenuitvoerlegging van maatregel 4 van het Sapard-programma voor de Republiek Polen moet vervullen. Artikel 3 Onverminderd besluiten tot toekenning van steun in het kader van het Sapard-programma aan individuele begunstigden, zijn de regels voor de subsidiabiliteit van de uitgaven betreffende maatregel 4 zoals door de Republiek Polen voorgesteld in de op 27 oktober 2003 aan de Commissie toegezonden en bij de Commissie onder nummer AGR A/36434 geregistreerde operationele handleiding van toepassing. Gedaan te Brussel, 14 november 2003. Voor de Commissie Franz Fischler Lid van de Commissie (1) PB L 161 van 26.6.1999, blz. 68. (2) PB L 161 van 26.6.1999, blz. 87. (3) PB L 99 van 17.4.2003, blz. 24. (4) C(2000) 3040. (5) PB L 173 van 3.7.2002, blz. 41. (6) PB L 253 van 7.10.2000, blz. 5. (7) PB L 27 van 1.2.2003, blz. 14.",
  "source": "EUR LEX"
}