{
  "url": "http://www.w3.org/1999/xhtml\"><!--",
  "content": "L_202401048NL.000101.fmx.xml Publicatieblad van de Europese Unie NL L-serie 2024/1048 10.4.2024 UITVOERINGSVERORDENING (EU) 2024/1048 VAN DE COMMISSIE van 9 april 2024 tot toelating van het in de handel brengen van eiwitconcentraat van Lemna gibba en Lemna minor als nieuw voedingsmiddel en tot wijziging van Uitvoeringsverordening (EU) 2017/2470 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, lid 1, Overwegende hetgeen volgt: (1) Bij Verordening (EU) 2015/2283 is vastgesteld dat alleen nieuwe voedingsmiddelen die zijn toegelaten en in de Unielijst van nieuwe voedingsmiddelen zijn opgenomen, in de Unie in de handel mogen worden gebracht. (2) Overeenkomstig artikel 8 van Verordening (EU) 2015/2283 is bij Uitvoeringsverordening (EU) 2017/2470 van de Commissie ( 2 ) een Unielijst van nieuwe voedingsmiddelen vastgesteld. (3) Op 28 december 2018 heeft de onderneming ABC Kroos BV (“de aanvrager”) overeenkomstig artikel 10, lid 1, van Verordening (EU) 2015/2283 bij de Commissie een aanvraag ingediend om eiwitconcentraat van Lemna gibba en Lemna minor als nieuw voedingsmiddel in de Unie in de handel te brengen. De aanvrager heeft verzocht om toelating van het gebruik van het nieuwe voedingsmiddel als levensmiddel in bases voor dranken in poedervorm, graanrepen, brood en broodjes, en noedels, voor de algemene bevolking, en in voedingssupplementen zoals omschreven in Richtlijn 2002/46/EG van het Europees Parlement en de Raad ( 3 ) , uitsluitend voor de volwassen bevolking. (4) Op 28 december 2018 heeft de aanvrager de Commissie ook verzocht om bescherming van de volgende door eigendomsrechten beschermde gegevens: gegevens over de samenstelling ( 4 ) , gegevens over de stabiliteit ( 5 ) , een analyse van de vertering in de kronkeldarm ( 6 ) , een proteomische analyse ( 7 ) , analysen van screenings op endofytische bacteriën ( 8 ) , een terugmutatietest met bacteriën ( 9 ) en een in-vitromicronucleustest ( 10 ) . (5) Op 13 mei 2021 heeft de Commissie de Europese Autoriteit voor voedselveiligheid (EFSA) verzocht een beoordeling van eiwitconcentraat van Lemna gibba en Lemna minor als nieuw voedingsmiddel uit te voeren. (6) Op 28 februari 2023 heeft de EFSA haar wetenschappelijk advies over de veiligheid van eiwitconcentraat van waterlinzen uit een mengeling van Lemna gibba en Lemna minor (“Safety of water lentil protein concentrate from a mixture of Lemna gibba and Lemna minor as a novel food pursuant to Regulation (EU) 2015/2283”) ( 11 ) uitgebracht overeenkomstig artikel 11 van Verordening (EU) 2015/2283. (7) De EFSA heeft in haar wetenschappelijk advies geconcludeerd dat het nieuwe voedingsmiddel, eiwitconcentraat van Lemna gibba en Lemna minor , onder de voorgestelde gebruiksvoorwaarden veilig is. Het wetenschappelijk advies geeft dus voldoende redenen om vast te stellen dat eiwitconcentraat van Lemna gibba en Lemna minor onder de voorgestelde gebruiksvoorwaarden voldoet aan de voorwaarden voor het in de handel brengen ervan overeenkomstig artikel 12, lid 1, van Verordening (EU) 2015/2283. (8) De EFSA heeft in haar wetenschappelijk advies ook opgemerkt dat haar conclusie over de veiligheid van het nieuwe voedingsmiddel was gebaseerd op de gegevens over de samenstelling, de gegevens over de stabiliteit, de analyse van de vertering in de kronkeldarm, de proteomische analyse, de analysen van screenings op endofytische bacteriën, de terugmutatietest met bacteriën en de in-vitromicronucleustest, zonder welke zij het nieuwe voedingsmiddel niet had kunnen beoordelen en niet tot haar conclusie had kunnen komen. (9) De vermelding voor eiwitconcentraat van Lemna gibba en Lemna minor als nieuw voedingsmiddel in de Unielijst van nieuwe voedingsmiddelen moet de in artikel 9, lid 3, van Verordening (EU) 2015/2283 bedoelde informatie omvatten. In dat verband moet de consument overeenkomstig de gebruiksvoorwaarden voor voedingssupplementen die eiwitconcentraat van Lemna gibba en Lemna minor bevatten, zoals voorgesteld door de aanvrager en beoordeeld door de EFSA, door middel van passende etikettering worden geïnformeerd dat voedingssupplementen die eiwitconcentraat van Lemna gibba en Lemna minor bevatten, alleen door volwassenen mogen worden geconsumeerd. De EFSA heeft in haar advies ook opgemerkt dat inname van het nieuwe voedingsmiddel tot een inname van fyllochinon (vitamine K 1 ) van maximaal 480 μg/dag (160 μg/dag uit voedingssupplementen) kan leiden bij volwassenen en een risico kan vormen voor patiënten die antistollingsmiddelen nemen. Wanneer het eindproduct een hoeveelheid vitamine K bevat die als significant wordt beschouwd overeenkomstig punt 2 van deel A van bijlage XIII bij Verordening (EU) nr. 1169/2011 van het Europees Parlement en de Raad ( 12 ) , moet daarom in de voedingswaardevermelding de hoeveelheid vitamine K worden aangegeven. (10) De Commissie heeft de aanvrager verzocht de rechtvaardiging voor zijn verzoek om gegevensbescherming voor die gegevens en studies nader toe te lichten en zijn claim op het exclusieve recht om daarnaar te verwijzen, zoals bedoeld in artikel 26, lid 2, punt b), van Verordening (EU) 2015/2283, te verduidelijken. (11) De aanvrager heeft verklaard dat hij op het moment waarop hij de aanvraag indiende, de exclusieve eigendomsrechten bezat om naar de gegevens over de samenstelling, de gegevens over de stabiliteit, de analyse van de vertering in de kronkeldarm, de proteomische analyse, de analysen van screenings op endofytische bacteriën, de terugmutatietest met bacteriën en de in-vitromicronucleustest te verwijzen, en dat derden geen rechtmatige toegang tot die gegevens kunnen hebben, er geen rechtmatig gebruik van kunnen maken, noch er rechtmatig naar kunnen verwijzen. (12) De Commissie heeft alle door de aanvrager ingediende informatie beoordeeld en heeft geoordeeld dat de vervulling van de vereisten van artikel 26, lid 2, van Verordening (EU) 2015/2283 voldoende is onderbouwd. De gegevens over de samenstelling, de gegevens over de stabiliteit, de analyse van de vertering in de kronkeldarm, de proteomische analyse, de analysen van screenings op endofytische bacteriën, de terugmutatietest met bacteriën en de in-vitromicronucleustest moeten daarom overeenkomstig artikel 27, lid 1, van Verordening (EU) 2015/2283 worden beschermd. Dienovereenkomstig mag alleen de aanvrager toelating krijgen om gedurende een periode van vijf jaar na de inwerkingtreding van deze verordening eiwitconcentraat van Lemna gibba en Lemna minor in de Unie in de handel te brengen. (13) Door de toelating van eiwitconcentraat van Lemna gibba en Lemna minor en het verwijzen naar de gegevens in het dossier van de aanvrager uitsluitend tot de aanvrager te beperken, wordt evenwel niet verhinderd dat andere aanvragers kunnen vragen om toelating om hetzelfde nieuwe voedingsmiddel in de handel te brengen, op voorwaarde dat hun aanvraag is gebaseerd op rechtmatig verkregen gegevens ter ondersteuning van de toelating. (14) Eiwitconcentraat van Lemna gibba en Lemna minor moet worden opgenomen in de Unielijst van nieuwe voedingsmiddelen in Uitvoeringsverordening (EU) 2017/2470. De bijlage bij Uitvoeringsverordening (EU) 2017/2470 moet daarom dienovereenkomstig worden gewijzigd. (15) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 1.   Eiwitconcentraat van Lemna gibba en Lemna minor mag in de Unie in de handel worden gebracht. Eiwitconcentraat van Lemna gibba en Lemna minor wordt opgenomen in de Unielijst van nieuwe voedingsmiddelen in Uitvoeringsverordening (EU) 2017/2470. 2.   De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 2 Alleen de onderneming ABC Kroos BV ( 13 ) mag het in artikel 1 bedoelde nieuwe voedingsmiddel voor een periode van vijf jaar vanaf 30 april 2024 in de Unie in de handel brengen, tenzij een volgende aanvrager een toelating voor dat nieuwe voedingsmiddel verkrijgt zonder naar de krachtens artikel 3 beschermde wetenschappelijke gegevens te verwijzen of met instemming van ABC Kroos BV. Artikel 3 De wetenschappelijke gegevens in het aanvraagdossier die aan de voorwaarden van artikel 26, lid 2, van Verordening (EU) 2015/2283 voldoen, worden gedurende een periode van vijf jaar vanaf de datum van inwerkingtreding van deze verordening niet zonder toestemming van ABC Kroos BV ten voordele van een volgende aanvrager gebruikt. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 april 2024. Voor de Commissie De voorzitter Ursula VON DER LEYEN ( 1 ) PB L 327 van 11.12.2015, blz. 1 , ELI: http://data.europa.eu/eli/reg/2015/2283/oj . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 , ELI: http://data.europa.eu/eli/reg_impl/2017/2470/oj ). ( 3 ) Richtlijn 2002/46/EG van het Europees Parlement en de Raad van 10 juni 2002 betreffende de onderlinge aanpassing van de wetgevingen der lidstaten inzake voedingssupplementen ( PB L 183 van 12.7.2002, blz. 51 , ELI: http://data.europa.eu/eli/dir/2002/46/2022-09-30 ). ( 4 ) Afdelingen 2.4.3 en 2.9; afdeling 2.11 (blz. 76-78); aanhangsels D2, D3, D4, D5, D6 en D7. ( 5 ) Afdeling 2.4.4; aanhangsels D1, D8, D9, D10 en D17. ( 6 ) Afdelingen 2.8 en 2.9 (blz. 65, 68); aanhangsels B4 en D11. ( 7 ) Aanhangsel D12. ( 8 ) Aanhangsels D20, D22, D23 en D24. ( 9 ) Aanhangsel D26. ( 10 ) Aanhangsel D27. ( 11 ) EFSA Journal 2023;21(4):7903. ( 12 ) Verordening (EU) nr. 1169/2011 van het Europees Parlement en de Raad van 25 oktober 2011 betreffende de verstrekking van voedselinformatie aan consumenten, tot wijziging van Verordeningen (EG) nr. 1924/2006 en (EG) nr. 1925/2006 van het Europees Parlement en de Raad en tot intrekking van Richtlijn 87/250/EEG van de Commissie, Richtlijn 90/496/EEG van de Raad, Richtlijn 1999/10/EG van de Commissie, Richtlijn 2000/13/EG van het Europees Parlement en de Raad, Richtlijnen 2002/67/EG en 2008/5/EG van de Commissie, en Verordening (EG) nr. 608/2004 van de Commissie ( PB L 304 van 22.11.2011, blz. 18 , ELI: http://data.europa.eu/eli/reg/2011/1169/2018-01-01 ). ( 13 ) Drosteweg 8, 8101 NB Raalte, Nederland. BIJLAGE De bijlage bij Uitvoeringsverordening (EU) 2017/2470 wordt als volgt gewijzigd: 1) In tabel 1 ( Toegelaten nieuwe voedingsmiddelen ) wordt de volgende vermelding ingevoegd: Toegelaten nieuw voedingsmiddel Voorwaarden waaronder het nieuwe voedingsmiddel mag worden gebruikt Aanvullende specifieke etiketteringsvoorschriften Andere voorschriften Gegevensbescherming “ Eiwit-concentraat van Lemna gibba en Lemna minor Gespecificeerde levensmiddelen-categorie Maximumgehalten 1. Het nieuwe voedingsmiddel wordt op de etikettering van het voedingsmiddel dat het bevat, aangeduid met “eiwitconcentraat van de planten Lemna gibba en Lemna minor ” of “eiwitconcentraat van de plant Lemna gibba ”, afhankelijk van de aanwezigheid van Lemna minor . 2. Wanneer levensmiddelen die het nieuwe voedingsmiddel bevatten, een hoeveelheid vitamine K bevatten die als significant wordt beschouwd overeenkomstig punt 2 van deel A van bijlage XIII bij Verordening (EU) nr. 1169/2011, moet in de voedingswaardevermelding de hoeveelheid vitamine K worden aangegeven. Toegelaten op 30 april 2024. Deze opname in de Unielijst is gebaseerd op door eigendomsrechten beschermde wetenschappelijke bewijzen en wetenschappelijke gegevens die overeenkomstig artikel 26 van Verordening (EU) 2015/2283 zijn beschermd. Aanvrager: ABC Kroos BV, Drosteweg 8, 8101 NB Raalte, Nederland. Tijdens de termijn van gegevensbescherming mag het nieuwe voedingsmiddel eiwitconcentraat van Lemna gibba en Lemna minor uitsluitend door ABC Kroos BV in de Unie in de handel worden gebracht, tenzij een volgende aanvrager een toelating voor het nieuwe voedingsmiddel verkrijgt zonder naar de overeenkomstig artikel 26 van Verordening (EU) 2015/2283 beschermde wetenschappelijke bewijzen of wetenschappelijke gegevens te verwijzen of met toestemming van ABC Kroos BV. Einddatum van de gegevensbescherming: 30 april 2029.” Graanrepen 10 g/100 g Voorverpakt brood en voorverpakte broodjes 1,7 g/100 g Drankenmixen in poedervorm 20 g/100 g Noedels 6 g/100 g Voedingssupplementen zoals gedefinieerd in Richtlijn 2002/46/EG voor de volwassen bevolking 1 g/dag 1. Het nieuwe voedingsmiddel wordt op de etikettering van het voedingsmiddel dat het bevat, aangeduid met “eiwitconcentraat van de planten Lemna gibba en Lemna minor ” of “eiwitconcentraat van de plant Lemna gibba ”, afhankelijk van de aanwezigheid van Lemna minor . 2. Op de etikettering van voedingssupplementen die het nieuwe voedingsmiddel bevatten, wordt vermeld dat zij alleen mogen worden geconsumeerd door volwassenen. 3. Wanneer voedingssupplementen die het nieuwe voedingsmiddel bevatten, een hoeveelheid vitamine K bevatten die als significant wordt beschouwd overeenkomstig punt 2 van deel A van bijlage XIII bij Verordening (EU) nr. 1169/2011 en artikel 8 van Richtlijn 2002/46/EG, moet op de etikettering van die voedingssupplementen die het nieuwe voedingsmiddel bevatten, de hoeveelheid vitamine K worden aangegeven. 2) In tabel 2 ( Specificaties ) wordt de volgende vermelding ingevoegd: Toegelaten nieuw voedingsmiddel Specificaties “ Eiwitconcentraat van Lemna gibba en Lemna minor Omschrijving/definitie: Het nieuwe voedingsmiddel is een eiwitconcentraat dat wordt geproduceerd op basis van de plantensoorten Lemna gibba (70-100 %) en Lemna minor (0-30 %). Bij het productieproces van het eiwitconcentraat wordt het eiwitbestanddeel mechanisch van de onoplosbare vezels gescheiden, gevolgd door precipitatie onder zure condities, pasteurisatie en sproeidrogen. De teelt vindt onder gecontroleerde omstandigheden plaats in bassins in kassen. Het voor de teelt gebruikte water wordt gefilterd en uv-behandeld. De teeltomstandigheden worden gemonitord om de groei van algen, gist en schimmels te beheersen. De pH wordt tussen 5,5 en 6,5 gehouden. Kenmerken/samenstelling: Uiterlijk: groen poeder Vochtgehalte: 1,5-8 % Eiwitgehalte (Nx6,25): 60-75 % Asgehalte: 4-12 % Vetgehalte: 2-11 % Vezelgehalte: 6-17 % Asgehalte: 4-12 % Vitaminen: Β-Caroteen: < 755 mg/kg Vitamine K 1 (fyllochinon): < 16 mg/100 g Mineralen: Boor: < 10 mg/kg Koper: < 12 mg/kg Molybdeen: < 40 mg/kg IJzer: < 670 mg/kg Zink: < 50 mg/kg Mangaan: < 100 mg/kg Antinutritionele factoren: Oxaalzuur: < 1 900  mg/kg Zware metalen: Lood (mg/kg): ≤ 0,3 Cadmium (mg/kg): ≤ 0,2 Kwik (mg/kg): ≤ 0,1 Arseen (mg/kg): ≤ 0,2 Cyanotoxinen: Microcystinen/nodularinen: < 0,19 mg/kg Andere verontreinigingen: Lysinoalanine (gebonden): < 500 mg/kg Lysinoalanine (vrij): < 10 mg/kg Nitraat: < 3 000  mg/kg Bestrijdingsmiddelen: Gehalten aan bestrijdingsmiddelen overeenkomstig codenummer 0254000 (“subgroep d) waterkers” in de groep bladgroenten, kruiden en eetbare bloemen) zoals vastgesteld in Verordening (EG) nr. 396/2005. Microbiologische criteria: Totaal kiemgetal: < 10 4 kve/g Bacillus cereus : < 100 kve/g Clostridium perfringens : < 100 kve/g Coagulasepositieve stafylokokken: < 100 kve/g Escherichia coli : < 10 kve/g Enterobacteriaceae: < 10 kve/g Listeria monocytogenes : niet aangetoond in 25 g Salmonella spp.: niet aangetoond in 25 g Gisten en schimmels: < 10 kve/g Kve: kolonievormende eenheden.” ELI: http://data.europa.eu/eli/reg_impl/2024/1048/oj ISSN 1977-0758 (electronic edition)",
  "source": "EUR LEX"
}