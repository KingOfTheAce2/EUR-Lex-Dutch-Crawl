{
  "url": "http://www.w3.org/1999/xhtml\">",
  "content": "L_2013117NL.01001201.xml 27.4.2013 NL Publicatieblad van de Europese Unie L 117/12 UITVOERINGSVERORDENING (EU) Nr. 386/2013 VAN DE COMMISSIE van 22 april 2013 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 april 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Product bestaande uit 20 μg tot 5 mg recombinant menselijke glycoproteïne (laminine) in een waterige opslagbuffer. Het product is bestemd om als deklaag van recipiënten voor celculturen te worden gebruikt. Het dient als een matrix voor het kweken van stamcellen door het oppervlak van dergelijke recipiënten, waaraan de cellen zich kunnen vasthechten, te verbeteren. Het product levert geen voedingsstoffen voor de stamcellen en moet worden gebruikt in combinatie met een celcultuurmedium om stamcellen in stand te houden of te kweken. 3504 00 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 3504 00  en 3504 00 90 . Aangezien het product alleen dient als een matrix voor het kweken van stamcellen en in combinatie met een celcultuurmedium moet worden gebruikt, kan het niet worden beschouwd als een bereide voedingsbodem van post 3821  (zie ook de GS-toelichtingen op post 3821 , uitzonderingen). Indeling onder post 3822  is uitgesloten omdat het product niet wordt gebruikt bij de evaluatie van fysische, biofysische of biochemische processen of bij analytische reacties (zie ook de GS-toelichting op post 3822 , eerste alinea). Laminines zijn andere proteïnestoffen van post 3504 , die niet onder een specifiekere post vallen (zie ook de GS-toelichting op post 3504 , letter B)). Het product moet derhalve worden ingedeeld onder post 3504  als andere proteïnestof.",
  "source": "EUR LEX"
}