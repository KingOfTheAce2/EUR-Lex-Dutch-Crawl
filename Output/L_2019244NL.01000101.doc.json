{
  "url": "http://www.w3.org/1999/xhtml\"><!--",
  "content": "L_2019244NL.01000101.xml 24.9.2019 NL Publicatieblad van de Europese Unie L 244/1 BESLUIT (EU) 2019/1577 VAN DE RAAD van 16 september 2019 betreffende het namens de Europese Unie in het Gemengd Comité van de EER in te nemen standpunt over de wijziging van Protocol 31 bij de EER-overeenkomst, betreffende samenwerking op specifieke gebieden buiten de vier vrijheden (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 196, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (hierna “de EER-overeenkomst” genoemd) is op 1 januari 1994 in werking getreden. (2) Op grond van artikel 98 van de EER-overeenkomst kan onder meer Protocol 31 bij die overeenkomst bij besluit van het Gemengd Comité van de EER worden gewijzigd. (3) Protocol 31 bij de EER-overeenkomst bevat bepalingen betreffende samenwerking op specifieke gebieden buiten de vier vrijheden. (4) Het is wenselijk de samenwerking van de overeenkomstsluitende partijen bij de EER-overeenkomst uit te breiden met Besluit (EU) 2019/420 van het Europees Parlement en de Raad ( 3 ) . (5) Protocol 31 bij de EER-overeenkomst moet derhalve dienovereenkomstig worden gewijzigd om die uitgebreide samenwerking met ingang van 21 maart 2019 mogelijk te maken. (6) Het standpunt van de Unie in het Gemengd Comité van de EER moet worden gebaseerd op het hieraan gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in het Gemengd Comité van de EER in te nemen standpunt over de voorgestelde wijziging van Protocol 31 bij de EER-overeenkomst wordt gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 16 september 2019. Voor de Raad De voorzitter T. TUPPURAINEN ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Besluit (EU) 2019/420 van het Europees Parlement en de Raad van 13 maart 2019 tot wijziging van Besluit nr. 1313/2013/EU betreffende een Uniemechanisme voor civiele bescherming ( PB L 77 I van 20.3.2019, blz. 1 ). ONTWERP BESLUIT Nr. […] VAN HET GEMENGD COMITÉ VAN DE EER van […] tot wijziging van Protocol 31 bij de EER-overeenkomst, betreffende samenwerking op specifieke gebieden buiten de vier vrijheden HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte (hierna “de EER-overeenkomst” genoemd), en met name de artikelen 86 en 98, Overwegende hetgeen volgt: (1) Het is passend om de samenwerking van de overeenkomstsluitende partijen uit te breiden door Besluit (EU) 2019/420 van het Europees Parlement en de Raad van 13 maart 2019 tot wijziging van Besluit nr. 1313/2013/EU betreffende een Uniemechanisme voor civiele bescherming ( 1 ) in de EER-overeenkomst op te nemen. (2) Protocol 31 bij de EER-overeenkomst moet derhalve dienovereenkomstig worden gewijzigd om die uitgebreide samenwerking met ingang van 21 maart 2019 mogelijk te maken, HEEFT HET VOLGENDE BESLUIT VASTGESTELD: Artikel 1 In het streepje (Besluit nr. 1313/2013/EU van het Europees Parlement en de Raad) van artikel 10, lid 8, onder d), van Protocol 31 bij de EER-overeenkomst wordt het volgende ingevoegd: “gewijzigd bij: — 32019 D 0420 : Besluit (EU) 2019/420 van het Europees Parlement en de Raad van 13 maart 2019 tot wijziging van Besluit nr. 1313/2013/EU betreffende een Uniemechanisme voor civiele bescherming ( PB L 77 I van 20.3.2019, blz. 1 ).”. Artikel 2 Dit besluit treedt in werking op de dag volgende op die van de laatste kennisgeving aan het Gemengd Comité van de EER uit hoofde van artikel 103, lid 1, van de EER-overeenkomst ( *1 ) . Het is van toepassing met ingang van 21 maart 2019. Artikel 3 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, […]. Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 77 I van 20.3.2019, blz. 1 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}