{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978R2644:NL:HTML\">",
  "content": "EUR-Lex - 31978R2644 - NL Avis juridique important | 31978R2644 Verordening (EEG) nr. 2644/78 van de Commissie van 10 november 1978 tot wijziging van Verordening (EEG) nr. 2448/77 inzake de voorwaarden voor de levering van uit de markt genomen sinaasappelen aan de verwerkende industrie Publicatieblad Nr. L 318 van 11/11/1978 blz. 0055 - 0055 Bijzondere uitgave in het Fins: Hoofdstuk 3 Deel 10 blz. 0121 Bijzondere uitgave in het Grieks: Hoofdstuk 03 Deel 23 blz. 0036 Bijzondere uitgave in het Zweeds: Hoofdstuk 3 Deel 10 blz. 0121 Bijzondere uitgave in het Spaans: Hoofdstuk 03 Deel 15 blz. 0043 Bijzondere uitgave in het Portugees: Hoofdstuk 03 Deel 15 blz. 0043 ++++ VERORDENING ( EEG ) Nr . 2644/78 VAN DE COMMISSIE van 10 november 1978 tot wijziging van Verordening ( EEG ) nr . 2448/77 inzake de voorwaarden voor de levering van uit de markt genomen sinaasappelen aan de verwerkende industrie DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit ( 1 ) , laatstelijk gewijzigd bij Verordening ( EEG ) nr . 1766/78 ( 2 ) , en met name op artikel 21 , lid 4 , Overwegende dat bij Verordening ( EEG ) nr . 1766/78 in artikel 21 , lid 1 , sub c ) , van Verordening ( EEG ) nr . 1035/72 een wijziging is aangebracht waardoor het mogelijk wordt om ook nog na de verkoopseizoenen 1977/1978 , 1978/1979 en 1979/1980 , uit de markt genomen bloedsinaasappelen aan de verwerkende industrie te leveren ; dat bijgevolg een wijziging moet worden aangebracht in artikel 1 van Verordening  ( EEG ) nr . 2448/77 van de Commissie van 8 november 1977 tot vaststelling van de voorwaarden voor de levering van uit de markt genomen sinaasappelen aan de verwerkende industrie en tot wijziging van Verordening ( EEG ) nr . 1687/76 ( 3 ) ; Overwegende dat de koper overeenkomstig artikel 10 van Verordening ( EEG ) nr . 2448/77 een waarborg dient te stellen die ten minste gelijk is aan het verschil tussen 90 % van het rekenkundig gemiddelde van de prijzen waartegen de produkten van kwaliteitsklasse III uit de markt kunnen worden genomen en de prijs waartegen de toewijzing heeft plaatsgevonden ; dat , aangezien de produkten van deze kwaliteitsklasse slechts uit de markt mogen worden genomen wanneer zij vers in de handel mag worden gebracht , moet worden bepaald dat de waarborg wordt berekend op basis van de laagste klasse die in de handel mag worden gebracht ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit , HEEFT DE VOLGENDE VERORDENING VASTGESTELD : Artikel 1 Verordening ( EEG ) nr . 2448/77 wordt als volgt gewijzigd : 1 . In artikel 1 worden de woorden \" gedurende de verkoopseizoenen 1977/1978 , 1978/1979 en 1979/1980 \" geschrapt . 2 . Artikel 10 , eerste alinea , eerste streepje , wordt als volgt gelezen : \" - 90 % van het rekenkundig gemiddelde van de prijzen waartegen gedurende de betrokken periode sinaasappelen van de variëteit Sanguinello van de laagste kwaliteitsklasse die vers in de handel mag worden gebracht , overeenkomstig artikel 18 van Verordening  ( EEG ) nr . 1035/72 uit de markt kunnen worden genomen \" . Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 10 november 1978 . Voor de Commissie De Vice-Voorzitter Finn GUNDELACH ( 1 ) PB nr . L 118 van 20 . 5 . 1972 , blz . 1 . ( 2 ) PB nr . L 204 van 28 . 7 . 1978 , blz . 12 . ( 3 ) PB nr . L 285 van 9 . 11 . 1977 , blz . 5 .",
  "source": "EUR LEX"
}