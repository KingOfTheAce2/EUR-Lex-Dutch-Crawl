{
  "url": "http://www.w3.org/1999/xhtml\">",
  "content": "L_202401875NL.000101.fmx.xml Publicatieblad van de Europese Unie NL L-serie 2024/1875 8.7.2024 UITVOERINGSVERORDENING (EU) 2024/1875 VAN DE COMMISSIE van 1 juli 2024 tot inschrijving van een naam in het register van beschermde oorsprongsbenamingen en beschermde geografische aanduidingen (“Twente” (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 99, lid 1, Overwegende hetgeen volgt: (1) Overeenkomstig artikel 90, leden 1 en 2, van Verordening (EU) 2024/1143 van het Europees Parlement en de Raad ( 2 ) , waarbij onder meer de artikelen 96 tot en met 99 van Verordening (EU) nr. 1308/2013 werden geschrapt, blijven die artikelen van toepassing op de aanvragen tot registratie van geografische aanduidingen die de Commissie vóór 13 mei 2024 heeft ontvangen en in het Publicatieblad van de Europese Unie heeft bekendgemaakt. (2) Overeenkomstig artikel 97, leden 2 en 4, van Verordening (EU) nr. 1308/2013 heeft de Commissie de door Nederland doorgezonden aanvraag tot registratie van de naam “Twente” als beschermde oorsprongsbenaming (BOB) onderzocht en in het Publicatieblad van de Europese Unie bekendgemaakt ( 3 ) . (3) Bij de Commissie zijn geen bezwaren ingediend op grond van artikel 98 van Verordening (EU) nr. 1308/2013. (4) Overeenkomstig artikel 99, lid 1, van Verordening (EU) nr. 1308/2013, zoals gewijzigd bij Verordening (EU) 2021/2117 ( 4 ) , is de in artikel 229, lid 2, van Verordening (EU) nr. 1308/2013 bedoelde onderzoeksprocedure niet van toepassing op besluiten inzake registratieaanvragen die de Commissie na 7 december 2021 heeft ontvangen en waarvoor de Commissie geen ontvankelijk met redenen omkleed bezwaarschrift heeft ontvangen, HEEFT DE VOLGENDE VERORDENING VASTGESTELD: Artikel 1 De naam “Twente” (BOB) wordt ingeschreven. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juli 2024. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj . ( 2 ) Verordening (EU) 2024/1143 van het Europees Parlement en de Raad van 11 april 2024 betreffende geografische aanduidingen voor wijn, gedistilleerde dranken en landbouwproducten, evenals gegarandeerde traditionele specialiteiten en facultatieve kwaliteitsaanduidingen voor landbouwproducten, tot wijziging van de Verordeningen (EU) nr. 1308/2013, (EU) 2019/787 en (EU) 2019/1753 en tot intrekking van Verordening (EU) nr. 1151/2012 ( PB L, 2024/1143, 23.4.2024, ELI: http://data.europa.eu/eli/reg/2024/1143/oj ). ( 3 ) PB C, C/2024/1458, 9.2.2024, ELI: http://data.europa.eu/eli/C/2024/1458/oj . ( 4 ) Verordening (EU) 2021/2117 van het Europees Parlement en de Raad van 2 december 2021 tot wijziging van de Verordeningen (EU) nr. 1308/2013 tot vaststelling van een gemeenschappelijke ordening van de markten voor landbouwproducten, (EU) nr. 1151/2012 inzake kwaliteitsregelingen voor landbouwproducten en levensmiddelen, (EU) nr. 251/2014 inzake de definitie, de aanduiding, de aanbiedingsvorm, de etikettering en de bescherming van geografische aanduidingen van gearomatiseerde wijnbouwproducten en (EU) nr. 228/2013 houdende specifieke maatregelen op landbouwgebied ten behoeve van de ultraperifere gebieden van de Unie ( PB L 435 van 6.12.2021, blz. 262 , ELI: http://data.europa.eu/eli/reg/2021/2117/oj ). ELI: http://data.europa.eu/eli/reg_impl/2024/1875/oj ISSN 1977-0758 (electronic edition)",
  "source": "EUR LEX"
}