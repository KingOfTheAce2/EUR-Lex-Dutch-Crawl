{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978R2962:NL:HTML\">",
  "content": "EUR-Lex - 31978R2962 - NL Avis juridique important | 31978R2962 Verordening (EEG) nr. 2962/78 van de Commissie van 15 december 1978 tot wijziging van Verordening (EEG) nr. 1391/78 ten aanzien van de in het kader van het stelsel van premies voor het niet in de handel brengen van melk opgemaakte registratiekaart Publicatieblad Nr. L 352 van 16/12/1978 blz. 0023 - 0023 Bijzondere uitgave in het Grieks: Hoofdstuk 03 Deel 23 blz. 0096 Bijzondere uitgave in het Spaans: Hoofdstuk 03 Deel 15 blz. 0069 Bijzondere uitgave in het Portugees: Hoofdstuk 03 Deel 15 blz. 0069 ++++ VERORDENING ( EEG ) Nr . 2962/78 VAN DE COMMISSIE van 15 december 1978 tot wijziging van Verordening ( EEG ) nr . 1391/78 ten aanzien van de in het kader van het stelsel van premies voor het niet in de handel brengen van melk opgemaakte registratiekaart DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1078/77 van de Raad van 17 mei 1977 tot invoering van een stelsel van premies voor het niet in de handel brengen van melk en zuivelprodukten en voor de omschakeling van het melkveebestand ( 1 ) , laatstelijk gewijzigd bij Verordening ( EEG ) nr . 1041/78 ( 2 ) , en met name op artikel 7 , Overwegende dat krachtens artikel 8 , lid 4 , van Verordening ( EEG ) nr . 1391/78 van de Commissie van 23 juni 1978 houdende gewijzigde bepalingen ter uitvoering van het stelsel van premies voor het niet in de handel brengen van melk en zuivelprodukten en voor de omschakeling van het melkveebestand ( 3 ) de begunstigde het gebruik van een koe in overeenstemming met de voorgeschreven bestemming slechts kan bewijzen door overlegging van het origineel van de behoorlijk ingevulde registratiekaart ; dat de landbouwer er in het model van deze kaart , dat is opgenomen in de bijlage bij Verordening ( EEG ) nr . 1391/78 , duidelijk op wordt gewezen dat hij voor de teruggave van de restistratiekaart verantwoordelijk is , ten einde hem ertoe aan te zetten het betrokken vee slechts in de handel te brengen indien hij zekerheid heeft omtrent de terugzending van deze kaart ; Overwegende dat de registratiekaart desondanks in een aantal gevallen onder de regeling van Verordening  ( EEG ) nr . 1391/78 verloren is gegaan ; dat het verantwoord is de betrokken bepalingen te versoepelen door toe te staan dat bij uitzondering een duplicaat wordt opgemaakt ; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor melk en zuivelprodukten , HEEFT DE VOLGENDE VERORDENING VASTGESTELD : Artikel 1 Aan artikel 8 van Verordening ( EEG ) nr . 1391/78 wordt het volgende lid 5 toegevoegd : \" 5 . Wanneer het origineel van de registratiekaart verloren is gegaan , kan de bevoegde instantie die de kaart heeft afgegeven evenwel bij uitzondering aan de belanghebbende een duplicaat afgeven waarop duidelijk de vermelding \" duplicaat \" voorkomt . Dit duplicaat wordt , nadat het op dezelfde wijze als het origineel is aangevuld overeenkomstig artikel 7 , lid 5 , aanvaard als bewijs in de zin van lid 4 . \" . Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Zij is van toepassing op de vanaf 24 juni 1978 afgegeven registratiekaarten . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 15 december 1978 . Voor de Commissie Finn GUNDELACH Vice-Voorzitter ( 1 ) PB nr . L 131 van 26 . 5 . 1977 , blz . 1 . ( 2 ) PB nr . L 134 van 22 . 5 . 1978 , blz . 9 . ( 3 ) PB nr . L 167 van 24 . 6 . 1978 , blz . 45 .",
  "source": "EUR LEX"
}