{
  "url": "http://www.w3.org/1999/xhtml\"><!--",
  "content": "L_2014300NL.01003901.xml 18.10.2014 NL Publicatieblad van de Europese Unie L 300/39 UITVOERINGSVERORDENING (EU) Nr. 1097/2014 VAN DE COMMISSIE van 17 oktober 2014 tot wijziging van Verordening (EU) nr. 479/2010 met betrekking tot de kennisgevingen van de lidstaten in de sector melk en zuivelproducten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 151, derde alinea, en artikel 223, lid 3, Overwegende hetgeen volgt: (1) Krachtens artikel 151 van Verordening (EU) nr. 1308/2013 moeten eerste kopers van rauwe melk met ingang van 1 april 2015 bij de bevoegde nationale autoriteit aangeven hoeveel rauwe melk maandelijks in totaal aan hen is geleverd en moeten de lidstaten de Commissie in kennis stellen van die hoeveelheid. In Verordening (EU) nr. 479/2010 van de Commissie ( 2 ) moeten daarom voorschriften betreffende de termijnen van dergelijke aangiften en kennisgevingen worden vastgesteld. (2) De in artikel 1 van Verordening (EU) nr. 479/2010 bedoelde kennisgevingen hebben betrekking op steunregelingen die niet meer van toepassing zijn, en moeten derhalve worden geschrapt. (3) Op grond van Verordening (EG) nr. 792/2009 van de Commissie ( 3 ) is de verplichting om overeenkomstig die verordening gebruik te maken van informatiesystemen, bij Uitvoeringsverordening (EU) nr. 1333/2013 van de Commissie ( 4 ) ingevoerd in Verordening (EU) nr. 479/2010, behalve wat de in de artikelen 2, 4 en 6 van Verordening (EU) nr. 479/2010 bedoelde kennisgevingen betreft. Uiterlijk eind 2014 zullen de informatiesystemen zo zijn aangepast dat die kennisgevingen ermee kunnen worden behandeld. Verordening (EU) nr. 479/2010 moet derhalve dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Verordening (EU) nr. 479/2010 wordt als volgt gewijzigd: 1) Hoofdstuk I wordt geschrapt. 2) Het volgende hoofdstuk I bis wordt ingevoegd: „HOOFDSTUK I bis LEVERINGEN VAN RAUWE MELK AAN EERSTE KOPERS Artikel 1 bis 1.   Met ingang van 1 mei 2015 stellen de lidstaten de Commissie op grond van artikel 151 van Verordening (EU) nr. 1308/2013 uiterlijk op de 25ste van elke maand in kennis van de totale hoeveelheid rauwe koeienmelk die de vorige maand aan op hun grondgebied gevestigde eerste kopers is geleverd. De totale hoeveelheid geleverde rauwe koeienmelk wordt uitgedrukt in kg en op basis van het reële vetgehalte van de melk. 2.   Teneinde de in lid 1 bepaalde termijn te halen, nemen de lidstaten de nodige maatregelen om ervoor te zorgen dat alle op hun grondgebied gevestigde eerste kopers tijdig en accuraat bij de bevoegde nationale autoriteiten aangeven hoeveel rauwe koeienmelk maandelijks aan hen is geleverd.” . 3) In artikel 2, lid 3, onder b), worden de woorden „indien beschikbaar” geschrapt. 4) In artikel 4 wordt de verwijzing naar punt K vervangen door een verwijzing naar punt J. 5) Artikel 8 wordt vervangen door: „Artikel 8 1.   De in de onderhavige verordening bedoelde kennisgevingen worden gedaan overeenkomstig Verordening (EG) nr. 792/2009 van de Commissie ( *1 ) . 2.   In afwijking van lid 1 worden de in de artikelen 2, 4, en 6 bedoelde kennisgevingen tot 31 december 2014 door de lidstaten langs elektronische weg gedaan aan de hand van de methoden die hun door de Commissie ter beschikking zijn gesteld. Vorm en inhoud van de kennisgevingen worden vastgesteld volgens modellen of methoden die de Commissie ter beschikking van de bevoegde autoriteiten stelt. Deze modellen en methoden worden aangepast en bijgewerkt nadat, indien nodig, het in artikel 229 van Verordening (EU) nr. 1308/2013 bedoelde comité en de betrokken bevoegde autoriteiten hiervan in kennis zijn gesteld. ( *1 ) Verordening (EG) nr. 792/2009 van de Commissie van 31 augustus 2009 tot vaststelling van de uitvoeringsbepalingen voor de kennisgeving door de lidstaten aan de Commissie van de informatie en de documenten ter uitvoering van de gemeenschappelijke marktordening, de regeling voor rechtstreekse betalingen, de afzetbevordering voor landbouwproducten en de regelingen voor de ultraperifere gebieden en de kleinere eilanden in de Egeïsche Zee ( PB L 228 van 1.9.2009, blz. 3 ).”\n                                       \" . Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 november 2014. Artikel 1, punt 2, is evenwel van toepassing met ingang van 1 mei 2015. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 oktober 2014. Voor de Commissie De voorzitter José Manuel BARROSO ( 1 ) PB L 347 van 20.12.2013, blz. 671 . ( 2 ) Verordening (EU) nr. 479/2010 van de Commissie van 1 juni 2010 houdende bepalingen ter uitvoering van Verordening (EG) nr. 1234/2007 van de Raad met betrekking tot de kennisgevingen van de lidstaten aan de Commissie in de sector melk en zuivelproducten ( PB L 135 van 2.6.2010, blz. 26 ). ( 3 ) Verordening (EG) nr. 792/2009 van de Commissie van 31 augustus 2009 tot vaststelling van de uitvoeringsbepalingen voor de kennisgeving door de lidstaten aan de Commissie van de informatie en de documenten ter uitvoering van de gemeenschappelijke marktordening, de regeling voor rechtstreekse betalingen, de afzetbevordering voor landbouwproducten en de regelingen voor de ultraperifere gebieden en de kleinere eilanden in de Egeïsche Zee ( PB L 228 van 1.9.2009, blz. 3 ). ( 4 ) Uitvoeringsverordening (EU) nr. 1333/2013 van de Commissie van 13 december 2013 tot wijziging van de Verordeningen (EG) nr. 1709/2003, (EG) nr. 1345/2005, (EG) nr. 972/2006, (EG) nr. 341/2007, (EG) nr. 1454/2007, (EG) nr. 826/2008, (EG) nr. 1296/2008, (EG) nr. 1130/2009, (EU) nr. 1272/2009 en (EU) nr. 479/2010 met betrekking tot de kennisgevingsverplichtingen in het kader van de gemeenschappelijke ordening van de landbouwmarkten ( PB L 335 van 14.12.2013, blz. 8 ).",
  "source": "EUR LEX"
}