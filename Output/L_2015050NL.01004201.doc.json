{
  "url": "http://www.w3.org/1999/xhtml\"><!--",
  "content": "L_2015050NL.01004201.xml 21.2.2015 NL Publicatieblad van de Europese Unie L 50/42 BESLUIT (EU) 2015/286 VAN DE EUROPESE CENTRALE BANK van 27 november 2014 houdende wijziging van Besluit ECB/2010/29 betreffende de uitgifte van eurobankbiljetten (ECB/2014/49) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, met name artikel 128, lid 1, Gezien de statuten van het Europees Stelsel van centrale banken en van de Europese Centrale Bank, met name artikel 16, Overwegende: (1) Ingevolge artikel 1 van Besluit 2014/509/EU van de Raad van 23 juli 2014 betreffende de aanneming van de euro door Litouwen op 1 januari 2015 ( 1 ) , overeenkomstig artikel 140, lid 2 van het Verdrag, voldoet Litouwen aan de noodzakelijke voorwaarden voor de aanneming van de euro en zal de ingevolge artikel 4 van het Toetredingsverdrag van 2003 verleende derogatie van Litouwen ( 2 ) met ingang van 1 januari 2015 worden ingetrokken. (2) Artikel 1, onder d) van Besluit ECB/2010/29 ( 3 ) definieert de „verdeelsleutel voor de toedeling van bankbiljetten” onder verwijzing naar bijlage I bij dat besluit houdende de specificatie van de verdeelsleutel voor de toedeling van bankbiljetten zoals die vanaf 1 januari 2014 van toepassing is. Aangezien Litouwen met ingang van 1 januari 2015 de euro aanneemt, dient Besluit ECB/2010/29 gewijzigd te worden, zulks ter vaststelling van de met ingang van 1 januari 2015 toepasselijke verdeelsleutel voor de toedeling van bankbiljetten, HEEFT HET VOLGENDE BESLUIT VASTGESTELD: Artikel 1 Wijziging 1.   De laatste zin van artikel 1, onder d) van Besluit ECB/2010/29 wordt vervangen door de hiernavolgende zin: „Bijlage I bij dit besluit specificeert de verdeelsleutel voor de toedeling van bankbiljetten zoals die met ingang van 1 januari 2015 van toepassing is.” . 2.   Bijlage I bij Besluit ECB/2010/29 wordt vervangen door de tekst in de bijlage bij dit besluit. Artikel 2 Inwerkingtreding Dit besluit treedt op 1 januari 2015 in werking. Gedaan te Frankfurt am Main, 27 november 2014. De president van de ECB Mario DRAGHI ( 1 ) PB L 228 van 31.7.2014, blz. 29 . ( 2 ) Akte betreffende de toetredingsvoorwaarden voor de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek en de aanpassing van de Verdragen waarop de Europese Unie is gegrond ( PB L 236 van 23.9.2003, blz. 33 ). ( 3 ) Besluit ECB/2010/29 van 13 december 2010 betreffende de uitgifte van eurobankbiljetten ( PB L 35 van 9.2.2011, blz. 26 ). BIJLAGE „BIJLAGE I VERDEELSLEUTEL VOOR TOEDELING VAN BANKBILJETTEN VANAF 1 JANUARI 2015 (in %) Europese Centrale Bank 8,0000 Nationale Bank van België 3,2385 Deutsche Bundesbank 23,5220 Eesti Pank 0,2520 Banc Ceannais na hÉireann/Central Bank of Ireland 1,5170 Bank of Greece 2,6575 Banco de España 11,5550 Banque de France 18,5320 Banca d'Italia 16,0900 Central Bank of Cyprus 0,1975 Latvijas Banka 0,3685 Lietuvos bankas 0,5400 Banque centrale du Luxembourg 0,2655 Bank Centrali ta' Malta/Central Bank of Malta 0,0850 De Nederlandsche Bank 5,2325 Oesterreichische Nationalbank 2,5655 Banco de Portugal 2,2785 Banka Slovenije 0,4515 Národná banka Slovenska 1,0095 Suomen Pankki 1,6420 TOTAAL 100,0000”",
  "source": "EUR LEX"
}