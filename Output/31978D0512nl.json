{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0512:NL:HTML\">",
  "content": "EUR-Lex - 31978D0512 - NL Avis juridique important | 31978D0512 78/512/EEG: Beschikking van de Commissie van 24 mei 1978 tot wijziging van Beschikking 74/269/EEG houdende machtiging voor bepaalde Lid-Staten om strengere maatregelen te nemen met betrekking tot de aanwezigheid van Avena fatua in zaaizaad van groenvoedergewassen en in zaaigranen (Slechts de tekst in de Engelse taal is authentiek) Publicatieblad Nr. L 157 van 15/06/1978 blz. 0035 - 0035 Bijzondere uitgave in het Fins: Hoofdstuk 3 Deel 10 blz. 0005 Bijzondere uitgave in het Spaans: Hoofdstuk 03 Deel 14 blz. 0119 Bijzondere uitgave in het Zweeds: Hoofdstuk 3 Deel 10 blz. 0005 Bijzondere uitgave in het Portugees: Hoofdstuk 03 Deel 14 blz. 0119 ++++ BESCHIKKING VAN DE COMMISSIE van 24 mei 1978 tot wijziging van Beschikking 74/269/EEG houdende machtiging voor bepaalde Lid-Staten om strengere maatregelen te nemen met betrekking tot de aanwezigheid van Avena fatua in zaaizaad van groenvoedergewassen en in zaaigranen ( Slechts de tekst in de Engelse taal is authentiek ) ( 78/512/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , laatstelijk gewijzigd bij Richtlijn 78/55/EEG van de Raad ( 2 ) , inzonderheid op artikel 14 , lid 1 bis , Overwegende dat in voornoemde richtlijn de toleranties zijn vastgesteld met betrekking tot de aanwezigheid van Avena fatua in zaaizaad van groenvoedergewassen ; Overwegende dat krachtens artikel 14 , lid 1 bis , van voornoemde richtlijn Ierland gemachtigd is voor te schrijven dat de met betrekking tot zaaizaad van groenvoedergewassen in Richtlijn 74/269/EEG van de Commissie van 2 mei 1974 ( 3 ) vervatte bijzondere voorwaarden in acht dienen te worden genomen ; Overwegende dat de Eerste Richtlijn 78/386/EEG van de Commissie van 18 april 1978 tot wijziging van de bijlagen van Richtlijn 66/401/EEG van de Raad betreffende het in de handel brengen van zaaizaad van groenvoedergewassen ( 4 ) op communautair vlak nieuwe voorwaarden vastlegt betreffende de aanwezigheid van Avena fatua in zaaizaad van groenvoedergewassen ; Overwegende dat door deze wijzigingen de vroeger vastgelegde bijzondere voorwaarden geannuleerd worden ; Overwegende dat het derhalve nodig is de machtiging op te heffen uit hoofde waarvan Ierland kan voorschrijven dat bij het in de handel brengen van zaaizaad van groenvoedergewassen de in Richtlijn 74/269/EEG neergelegde bijzondere voorwaarden in acht moeten worden genomen ; Overwegende dat de in deze beschikking bedoelde maatregelen in overeenstemming zijn met het advies van het Permanent Comit√© voor teeltmateriaal voor land - , tuin en bosbouw , HEEFT DE VOLGENDE BESCHIKKING GEGEVEN : Artikel 1 Artikel 1 van Beschikking 74/269/EEG vervalt met ingang van 1 juli 1980 . Artikel 2 Deze beschikking is gericht tot Ierland . Gedaan te Brussel , 24 mei 1978 . Voor de Commissie De Vice-Voorzitter Finn GUNDELACH ( 1 ) PB nr . 125 van 11 . 7 . 1966 , blz . 2298/66 . ( 2 ) PB nr . L 16 van 20 . 1 . 1978 , blz . 23 . ( 3 ) PB nr . L 141 van 24 . 5 . 1974 , blz . 19 . ( 4 ) PB nr . L 113 van 25 . 4 . 1978 , blz . 1 .",
  "source": "EUR LEX"
}