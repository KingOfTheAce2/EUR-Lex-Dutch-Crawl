{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0425:NL:HTML\">",
  "content": "EUR-Lex - 31991D0425 - NL Avis juridique important | 31991D0425 91/425/EEG: Besluit nr. 147 van 10 oktober 1990 betreffende de toepassing van artikel 76 van Verordening (EEG) nr. 1408/71 Publicatieblad Nr. L 235 van 23/08/1991 blz. 0021 - 0027 Bijzondere uitgave in het Fins: Hoofdstuk 5 Deel 5 blz. 0091 Bijzondere uitgave in het Zweeds: Hoofdstuk 5 Deel 5 blz. 0091 BESLUIT Nr. 147 van 10 oktober 1990 betreffende de toepassing van artikel 76 van Verordening (EEG) nr. 1408/71 (91/425/EEG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de sociale-zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap  verplaatsen, op grond waarvan zij tot taak heeft alle vraagstukken van administratieve of interpretatieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen. Gelet op artikel 2, lid 1, van Verordening (EEG) nr. 574/72 van de Raad van 21 maart 1972, op grond waarvan zij de modellen van de bewijsstukken, verklaringen, aangiften, aanvragen en andere documenten welke voor de toepassing van de verordeningen nodig  zijn, vaststelt, Gelet op Verordening (EEG) nr. 3427/89 van de Rad van 30 oktober 1989, met name tot wijziging van artikel 76 van Verordening (EEG) nr. 1408/71, Overwegende dat in lid 1 van het gewijzigde artikel 76 wordt bepaald dat, in geval van samenloop van rechten op gezinsbijslagen op grond van de wetgeving van de bevoegde Staat en op grond van de wetgeving van de Staat van de woonplaats van de  gezinsleden, het bij de wetgeving van de bevoegde Staat vastgestelde bedrag wordt geschorst ten belope van het bedrag dat bij de wetgeving van de Staat van de woonplaats van de gezinsleden is vastgesteld, en dat in lid 2 wordt bepaald dat indien in de  Lid-Staat van de woonplaats geen verzoek om bijslagen wordt ingediend het bevoegde orgaan van de andere Lid-Staat lid 1 kan toepassen alsof in eerstbedoelde Lid-Staat wel bijslagen waren toegekend; Overwegende dat derhalve de wijze van toepassing van genoemd artikel dient te worden geregeld, meer in het bijzonder de door het orgaan van de woonplaats aan het bevoegde orgaan te verstrekken gegevens met het oog op bovenbedoelde schorsing, alsmede de  vergelijking tussen de door de twee betrokken wetgevingen vastgestelde bedragen en voorts de vaststelling van de eventueel door het bevoegde orgaan uit te keren aanvulling; Overwegende dat daartoe een gewijzigd modelformulier E 411 dient te worden vastgesteld; Overwegende dat de taal waarin de formulieren worden afgegeven is vastgesteld bij aanbeveling nr. 15 van de Administratieve Commissie; Overwegende ten slotte dat met het oog op bovenbedoelde vergelijking de omrekeningskoers van de te gebruiken munteenheden dient te worden vastgesteld, BESLUIT: 1.a)Waneer het bevoegde orgaan niet over gegevens beschikt waaruit blijkt dat een beroepswerkzaamheid (of een daarmee gelijkgestelde situatie in de zin van Besluit nr. 119) op grond waarvan recht op gezinsbijslagen bestaat, in de Staat van de woonplaats  van de gezinsleden wordt uitgeoefend, keert bedoeld orgaan de volledige gezinsbijslagen uit. b)In geval van twijfel of wanneer is gebleken dat er een beroepswerkzaamheid wordt uitgeoefend (of een daarmee gelijkgestelde situatie in de zin van Besluit nr. 119 bestaat) op grond waarvan recht op gezinsbijslagen bestaat in de Staat van de woonplaats  van de gezinsleden, kan het bevoegde orgaan de uitkering van de gezinsbijslagen schorsen. Het vraagt vervolgens onmiddellijk aan het orgaan van de woonplaats van de gezinsleden inlichtingen omtrent het recht op gezinsbijslagen in de Staat van de  woonplaats van de gezinsleden door middel van het hierbij gevoegde modelformulier E 411. De bevoegde autoriteiten van de Lid-Staten stellen dit formulier ter beschikking van de belanghebbende bevoegde organen. Dit formulier is verkrijgbaar in de officiÃ«le talen van de Gemeenschappen en is zodanig gedrukt dat de verschillende versies elkaar  geheel dekken, zodat elke geadresseerde het formulier in zijn eigen taal kan ontvangen. c)Het bevoegde orgaan zendt vervolgens elk jaar formulier E 411 aan het orgaan van de woonplaats van de gezinsleden, dat het formulier binnen een termijn van drie maanden na ontvangst van het formulier terugzendt aan het bevoegde orgaan. d)Aan de hand van de door het orgaan van de woonplaats verstrekte gegevens gaat het bevoegde orgaan voor elk gezinslid over tot een vergelijking tussen enerzijds het bedrag van de gezinsbijslagen vastgesteld bij de wetgeving van de Staat van de  woonplaats van de gezinsleden (opgenomen in de door het orgaan van de woonplaats verstrekte inlichtingen) en anderzijds het bedrag van de gezinsbijslagen vastgesteld bij de door dit orgaan toegepaste wetgeving. e)Na vergelijking keert het bevoegde orgaan eventueel een aanvulling uit op de bijslagen vastgesteld bij de wetgeving van de Staat van de woonplaats van de gezinsleden gelijk aan het verschil tussen het bedrag van de bij bedoelde wetgeving vastgestelde  bijslagen en het bedrag van de bijslagen verschuldigd krachtens de wetgeving van de bevoegde Staat. Het bedrag van de aanvulling wordt voor de eerste maal vastgesteld uiterlijk na het verstrijken van een periode van twaalf maanden na het ontstaan van het recht op bijslagen in de Staat van de woonplaats van de gezinsleden en in de bevoegde Staat.  Vervolgens geschiedt de vaststelling van de aanvulling ten minste om de twaalf maanden. Indien in de wetgeving van de bevoegde Staat geen enkele bijslag is voorzien voor hetzelfde gezinslid of indien het daarin vastgestelde bedrag lager is dan het door het orgaan van de woonplaats van de gezinsleden opgegeven bedrag, keert het bevoegde  orgaan geen aanvulling uit. Indien in de wetgeving van de bevoegde Staat bijslagen voor hetzelfde gezinslid zijn voorzien en het bedrag daarvan hoger is dan het bedrag opgegeven door het orgaan van de woonplaats van de gezinsleden, keert dit orgaan een aanvulling uit gelijk aan  het verschil tussen de twee bedragen. Indien bijslagen verschuldigd zijn krachtens de door het bevoegde orgaan toegepaste wetgeving zonder dat in de wetgeving van de Staat van de woonplaats een bijslag voor hetzelfde gezinslid is voorzien, keert het bevoegde orgaan deze bijslagen volledig  uit. Het bevoegde orgaan kan overgaan tot de samentelling van de bedragen verschuldigd uit hoofde van de aanvulling voor het hele gezin alvorens bedoelde bedragen aan de betrokkene uit te keren. f)Door het bevoegde orgaan kan een voorschot op de aanvulling worden betaald. Wanneer het bedrag van het voorschot hoger blijkt te zijn dan het verschuldigde bedrag, gaat het bevoegde orgaan in dat geval over tot de nodige regularisatie door het teveel  betaalde bedrag in te houden op de aanvulling welke voor de volgende periode aan de betrokkene wordt uitgekeerd. g)In het geval dat geen aanvraag om gezinsbijslagen in de Staat van de woonplaats van de gezinsleden wordt ingediend en wanneer bedoelde Staat aan de hand van de beschikbare gegevens het bedrag van de gezinsbijslagen die verschuldigd zouden zijn wanneer een aanvraag zou zijn ingediend niet kan vaststellen, zendt het orgaan van de woonplaats van de gezinsleden, de bij de door bedoeld orgaan toegepaste wetgeving vastgestelde schaal van de bedragen voor de betrokken periode(s) toe. 2.Voor de vergelijking tussen de twee bedragen rekent het bevoegde orgaan het bedrag van de bij de wetgeving van de Staat van de woonplaats van de gezinsleden vastgestelde gezinsbijslagen in zijn munteenheid om door gebruik te maken van de  omrekeningskoers als bedoeld in artikel 107, lid 1, van Verordening (EEG) nr. 574/72. De in aanmerking te nemen omrekeningskoers is de koers geldende op de datum van de vergelijking. 3.Dit besluit is van toepassing met ingang van de eerste dag van de maand volgende op de bekendmaking ervan in het Publikatieblad van de Europese Gemeenschappen. De Voorzitter van de Administratieve Commissie M. T. FERRARO",
  "source": "EUR LEX"
}