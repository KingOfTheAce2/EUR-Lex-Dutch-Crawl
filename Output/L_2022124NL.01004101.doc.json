{
  "url": "http://www.w3.org/1999/xhtml\">",
  "content": "L_2022124NL.01004101.xml 27.4.2022 NL Publicatieblad van de Europese Unie L 124/41 UITVOERINGSBESLUIT (EU) 2022/679 VAN DE COMMISSIE van 19 januari 2022 tot vaststelling van een aandachtstoffenlijst met tot bezorgdheid aanleiding gevende stoffen en verbindingen in water dat voor menselijke consumptie is bestemd als bedoeld in Richtlijn (EU) 2020/2184 van het Europees Parlement en de Raad (Kennisgeving geschied onder nummer C(2022) 142) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2020/2184 van het Europees Parlement en de Raad van 16 december 2020 betreffende de kwaliteit van voor menselijke consumptie bestemd water ( 1 ) , en met name artikel 13, lid 8, eerste alinea, Overwegende hetgeen volgt: (1) Richtlijn (EU) 2020/2184 voorziet in de opstelling van een lijst met stoffen en verbindingen in voor menselijke consumptie bestemd water die vanuit een gezondheidsperspectief aanleiding geven tot bezorgdheid bij het publiek of de wetenschappelijke gemeenschap (“de aandachtstoffenlijst”). In de lijst moet voor iedere daarin vermelde stof en verbinding een richtwaarde zijn aangegeven en waar nodig een mogelijke analysemethode die geen buitensporige kosten met zich meebrengt. (2) Overeenkomstig artikel 13, lid 8, van Richtlijn (EU) 2020/2184 moeten 17-β-oestradiol en nonylfenol, gezien hun hormoonontregelende eigenschappen en hun risico voor de gezondheid van de mens, in de eerste aandachtstoffenlijst worden opgenomen. Op basis van de meest recente aanbevelingen van de Wereldgezondheidsorganisatie betreffende drinkwaterparameters ( 2 ) moeten bij dit uitvoeringsbesluit de richtwaarden van 300 ng/l voor nonylfenol en 1 ng/l voor 17-β-oestradiol worden vastgesteld. (3) Voor 17-β-oestradiol en nonylfenol zijn bepalingsgrenzen zoals gedefinieerd in Richtlijn 2009/90/EG van de Commissie ( 3 ) aangegeven om het mogelijk te maken de richtwaarden met een aanvaardbare mate van nauwkeurigheid te meten zonder dat dit buitensporige kosten met zich meebrengt. (4) De in dit besluit vervatte maatregelen zijn in overeenstemming met het advies van het in artikel 22, lid 1, van Richtlijn (EU) 2020/2184 bedoelde comité, HEEFT HET VOLGENDE BESLUIT VASTGESTELD: Artikel 1 De in artikel 13, lid 8, van Richtlijn (EU) 2020/2184 bedoelde aandachtstoffenlijst met tot bezorgdheid aanleiding gevende stoffen en verbindingen in voor menselijke consumptie bestemd water is opgenomen in de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 19 januari 2022. Voor de Commissie Virginijus SINKEVIČIUS Lid van de Commissie ( 1 ) PB L 435 van 23.12.2020, blz. 1 . ( 2 ) Aanbevelingen van de Wereldgezondheidsorganisatie van 11 september 2017\n            “Drinking Water Parameter Cooperation Project: Support to the revision of Annex I Council Directive 98/83/EC on the quality of water intended for human consumption (Drinking Water Directive)” https://ec.europa.eu/environment/water/water-drink/pdf/WHO_parameter_report.pdf ( 3 ) Richtlijn 2009/90/EG van de Commissie van 31 juli 2009 tot vaststelling van technische specificaties voor de chemische analyse en monitoring van de watertoestand krachtens Richtlijn 2000/60/EG van het Europees Parlement en de Raad ( PB L 201 van 1.8.2009, blz. 36 ). BIJLAGE AANDACHTSTOFFENLIJST MET TOT BEZORGDHEID AANLEIDING GEVENDE STOFFEN EN VERBINDINGEN IN WATER DAT VOOR MENSELIJKE CONSUMPTIE IS BESTEMD Naam van de stof/groep stoffen of verbinding/groep verbindingen CAS-nummer EU-nummer Richtwaarde (ng/l) Bepalingsgrens ( 1 ) (ng/l) Potentiële analysemethode 17-β-estradiol 50-28-2 200-023-8 1 ≤ 1 — nonylfenol ( 2 ) 84852-15-3 284-325-5 300 ≤ 300 EN ISO 18857-2 ( 1 ) Bepalingsgrens als omschreven in artikel 2, punt 2, van Richtlijn 2009/90/EG. ( 2 ) Deze stoffen zijn voorheen geïdentificeerd als CAS 25154-52-3 en 104-40-5.",
  "source": "EUR LEX"
}