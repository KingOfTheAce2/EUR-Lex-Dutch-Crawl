{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0359:NL:HTML\">",
  "content": "EUR-Lex - 31993D0359 - NL Avis juridique important | 31993D0359 93/359/EEG: Beschikking van de Commissie van 28 mei 1993 tot machtiging van de Lid-Staten afwijkingen van sommige bepalingen van Richtlijn 77/93/EEG van de Raad toe te staan voor hout van Thuja L. van oorsprong uit de Verenigde Staten van Amerika Publicatieblad Nr. L 148 van 19/06/1993 blz. 0041 - 0044 Bijzondere uitgave in het Fins: Hoofdstuk 3 Deel 50 blz. 0035 Bijzondere uitgave in het Zweeds: Hoofdstuk 3 Deel 50 blz. 0035 BESCHIKKING VAN DE COMMISSIE van 28 mei 1993 tot machtiging van de Lid-Staten afwijkingen van sommige bepalingen van Richtlijn 77/93/EEG van de Raad toe te staan voor hout van Thuja L. van oorsprong uit de Verenigde Staten van Amerika (93/359/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 77/93/EEG van de Raad van 21 december 1976 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige produkten schadelijke organismen (1), laatstelijk  gewijzigd bij Richtlijn 93/19/EEG (2), en met name op artikel 14, lid 3, derde streepje, Gezien de verzoeken van de Lid-Staten, Overwegende dat krachtens Richtlijn 77/93/EEG hout van Thuja L., ook wanneer het hout zijn natuurlijke ronde oppervlak niet heeft behouden, van oorsprong uit Canada, China, Japan, Korea, Taiwan en de Verenigde Staten van Amerika niet in de Gemeenschap  mag worden binnengebracht, tenzij het vergezeld gaat van de in artikel 7 of artikel 8 van vorengenoemde richtlijn voorgeschreven certificaten en het is ontschorst en vrij is van boorgaten veroorzaakt door Monochamus spp. (niet-Europese); Overwegende dat momenteel hout van Thuja L. van oorsprong uit de Verenigde Staten van Amerika in de Gemeenschap wordt binnengebracht; dat in dat land voor dat hout normaal geen fytosanitaire certificaten worden afgegeven; Overwegende dat de Commissie uit de informatie die haar door de Verenigde Staten van Amerika is verstrekt en de gegevens die tijdens een missie in 1990 zijn verzameld, tot de conclusie is gekomen dat dit land een officieel erkend en gecontroleerd  programma heeft opgezet voor de afgifte van  \"Certificates of Debarking and Grub Hole Control\" (certificaten inzake controle op ontschorsing en op boorgaten) om te garanderen dat het hout volledig van de schors is ontdaan en om de kans op verspreiding  van schadelijke organismen te beperken; dat er minder kans bestaat dat schadelijke organismen worden ingesleept als het hout vergezeld gaat van een in het kader van dat programma afgegeven  \"Certificate of Debarking and Grub Hole Control\"; Overwegende dat de Commissie ervoor zal zorgen dat de Verenigde Staten van Amerika alle technische informatie verstrekken die nodig is om na te gaan of het programma voor de afgifte van het  \"Certificate of Debarking and Grub Hole Control\" goed  functioneert; Overwegende dat deze beschikking vóór 1 april 1995 opnieuw zal worden onderzocht; Overwegende dat de in deze beschikking vervatte maatregelen in overeenstemming zijn met het advies van het Permanent Planteziektenkundig Comité, HEEFT DE VOLGENDE BESCHIKKING GEGEVEN: Artikel 1 1. De Lid-Staten worden gemachtigd om onder de in lid 2 vastgestelde voorwaarden afwijkingen toe te staan van het bepaalde in artikel 7, lid 2, en artikel 12, lid 1, onder b), van Richtlijn 77/93/EEG, voor hout van Thuja L., ook wanneer het  hout zijn natuurlijke ronde oppervlak niet heeft behouden, van oorsprong uit de Verenigde Staten van Amerika. 2. De voorwaarden waaraan moet worden voldaan, zijn: a) De naleving van de in bijlage IV, deel A, rubriek I, punt 1.4, van Richtlijn 77/93/EEG vastgestelde voorwaarden moet zijn gecontroleerd door houtsorteerders die in het kader van een door de  \"Animal and Plant Health Inspection Service\" van het  Ministerie van Landbouw van de Verenigde Staten van Amerika goedgekeurd en onder de controle van die dienst uitgevoerd programma zijn opgeleid en vakbekwaam en bevoegd verklaard. b) Of aan de onder a) gestelde voorwaarde is voldaan, moet in de zagerijen zijn gecontroleerd door inspecteurs van de bedrijfstak of hun vertegenwoordigers; die inspecteurs moeten vakbekwaam en ter zake bevoegd zijn verklaard door de bovengenoemde   \"Animal and Plant Health Inspection Service\". Bovendien moet het controlesysteem voorzien in door inspecteurs van de  \"Animal and Plant Health Inspection Service\" vóór de verzending te verrichten steekproefcontroles. c) Het hout moet vergezeld gaan van een  \"Certificate of Debarking and Grub Hole Control\" (certificaat inzake controle op ontschorsing en op boorgaten) dat in het kader van het onder a) bedoelde programma is gestandaardiseerd en overeenkomstig het in de  bijlage opgenomen model is opgesteld, dat is afgegeven door een bevoegde persoon, namens de zagerijen die door de bovengenoemde  \"Animal and Plant Health Inspection Service\" zijn gemachtigd om aan het programma deel te nemen, en dat is ingevuld  overeenkomstig de in het kader van dat programma geldende voorschriften. Artikel 2 Onverminderd het bepaalde in artikel 14, lid 5, van Richtlijn 77/93/EEG stellen de Lid-Staten de Commissie en de andere Lid-Staten in kennis van alle zendingen die op grond van deze beschikking zijn ingevoerd en die niet aan de voorwaarden  van artikel 1, lid 2, onder a) en c), voldoen. Artikel 3 De in artikel 1 verleende machtiging geldt met ingang van 1 juni 1993. De machtiging wordt ingetrokken als blijkt dat de in artikel 1, lid 2, vastgestelde voorwaarden niet volstaan om het binnenbrengen van schadelijke organismen te voorkomen  of dat niet aan die voorwaarden wordt voldaan. De machtiging wordt vóór 1 april 1995 opnieuw onderzocht. Artikel 4 Deze beschikking is gericht tot de Lid-Staten. Gedaan te Brussel, 28 mei 1993. Voor de Commissie René STEICHEN Lid van de Commissie (1) PB nr. L 26 van 31. 1. 1977, blz. 20. (2) PB nr. L 96 van 22. 4. 1993, blz. 33. PARARTIMA ANEXO - BILAG - ANHANG -  - ANNEX - ANNEXE - ALLEGATO - BIJLAGE - ANEXO CERTIFICATE OF DEBARKING AND GRUB HOLE CONTROL Issued in the U.S.A. CERTIFICATE NUMBER BILL OF LADING NUMBER NAME AND ADDRESS OF SUPPLYING MILL NAME AND ADDRESS OF CONSIGNEE (Optional) DESCRIPTION OF CONSIGNMENT  VOLUME INDICATE SPECIES, GRADE MARKS, OR OTHER IDENTIFYING MARKS. ALSO, INDICATE NUMBER OF PACKAGES AND BOARD FEET/CUBIC METERS BY LOT (Lot number and volume are required). The lumber in this shipment has been examined by a mill inspector or other authorized person and found to have been stripped of its bark and to be free of grub holes; and, to the best of his/her knowledge and belief, to be in conformance with the import  requirements of the receiving country. This document is issued under a programme officially approved by the Animal and Plant Health Inspection Service, U.S. Department of Agriculture. The products covered by this document are subject to preshipment inspection by that Agency. No liability  shall be attached to the U.S. Department of Agriculture or to any officer or representative of the Department with respect to this certificate. AUTHORIZED PERSON RESPONSIBLE FOR CERTIFICATION  NAME (Print) SIGNATURE TITLE DATE AGENCY VALIDATION  AUTHORIZED SIGNATURE TITLE DATE",
  "source": "EUR LEX"
}