{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31970R0059:NL:HTML\">",
  "content": "EUR-Lex - 31970R0059 - NL Avis juridique important | 31970R0059 Verordening (EEG) nr. 59/70 van de Commissie van 14 januari 1970 betreffende het niet-vaststellen van de extra bedragen voor de invoer van eieren in de schaal uit Roemenië Publicatieblad Nr. L 011 van 16/01/1970 blz. 0001 - 0002 Bijzondere uitgave in het Fins: Hoofdstuk 3 Deel 3 blz. 0008 Bijzondere uitgave in het Deens: Serie I Hoofdstuk 1970(I) blz. 0006 Bijzondere uitgave in het Zweeds: Hoofdstuk 3 Deel 3 blz. 0008 Bijzondere uitgave in het Engels: Serie I Hoofdstuk 1970(I) blz. 0007 Bijzondere uitgave in het Grieks: Hoofdstuk 03 Deel 5 blz. 0042 Bijzondere uitgave in het Spaans: Hoofdstuk 03 Deel 3 blz. 0188 Bijzondere uitgave in het Portugees: Hoofdstuk 03 Deel 3 blz. 0188 ++++ VERORDENING ( EEG ) Nr . 59/70 VAN DE COMMISSIE van 14 januari 1970 betreffende het niet-vaststellen van de extra bedragen voor de invoer van eieren in de schaal uit Roemenië DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 122/67/EEG van de Raad van 13 juni 1967 houdende een gemeenschappelijke ordening der markten in de sector eieren ( 1 ) , gewijzigd bij Verordening ( EEG ) nr . 830/68 ( 2 ) , en met name op artikel 8 , lid 4 , Gelet op Verordening nr . 163/67/EEG van de Commissie van 26 juni 1967 houdende vaststelling van de extra bedragen bij invoer van produkten van de pluimveehouderij uit derde landen ( 3 ) , en met name op artikel 4 , Overwegende dat , wanneer de aanbiedingsprijs franco-grens van een produkt beneden de sluisprijs daalt de heffing op dit produkt verhoogd moet worden met een extra bedrag dat gelijk is aan het verschil tussen de sluisprijs en de aanbiedingsprijs ; Overwegende dat dit extra bedrag echter niet toegepast wordt ten opzichte van die derde landen welke bereid en in staat zijn te waarborgen dat de prijs die wordt toegepast bij de invoer in de Gemeenschap van produkten van oorsprong en van herkomst uit hun grondgebied niet lager zal zijn dan de sluisprijs van het betrokken produkt en dat verlegging van het handelsverkeer zal worden voorkomen ; Overwegende dat de ter zake bevoegde autoriteiten van de Socialistische Republiek Roemenië zich bij haar brief van 5 november 1969 bereid hebben verklaard deze waarborg voor de uitvoer van eieren van pluimvee , in de schaal , vers of verduurzaamd , andere dan broedeieren , naar de Gemeenschap te verstrekken ; dat zij er zorg voor zullen dragen dat deze uitvoer uitsluitend door de staatsonderneming voor de buitenlandse handel Romagricola zal plaatsvinden ; dat zij er voorts zorg voor zullen dragen dat leveringen van genoemde produkten niet geschieden tegen prijzen die franco-grens van de Gemeenschap , beneden de op de dag van de inklaring geldende sluisprijs liggen ; dat zij met het oog hierop aan de staatsonderneming voor de buitenlandse handel Romagricola opdracht zullen geven in het bijzonder die maatregelen te vermijden die ertoe zouden kunnen leiden dat de aanbiedingsprijzen indirect onder de sluisprijs komen te liggen , zoals het vergoeden van commercialisatie - of vervoerkosten , het toestaan van prijsverminderingen , het afsluiten van koppelverkopen of maatregelen van soortgelijke werking ; Overwegende dat de ter zake bevoegde autoriteiten van de Socialistische Republiek Roemenië zich bovendien bereid hebben verklaard de Commissie geregeld door de staatsonderneming voor buitenlandse handel Romagricola de nadere bijzonderheden over de uitvoer van eieren in de Gemeenschap mede te delen en de Commissie de gelegenheid te geven op elk ogenblik na te gaan of de maatregelen het beoogde effect sorteren ; Overwegende dat de vraagstukken welke verbonden zijn met het nakomen van deze waarborg uitvoerig met de vertegenwoordigers van de Socialistische Republiek Romenië besproken zijn ; dat na deze besprekingen ervan kan worden uitgegaan dat de Socialistische Republiek Roemenië in staat is haar waarborg na te komen ; dat derhalve voor de invoer van de genoemde produkten van oorsprong en van herkomst uit de Socialistische Republiek Roemenië geen extra bedrag behoeft te worden vastgesteld ; Overwegende dat het Comité van beheer voor slachtpluimvee en eieren geen advies heeft uitgebracht binnen de door zijn voorzitter bepaalde termijn , HEEFT DE VOLGENDE VERORDENING VASTGESTELD : Artikel 1 De krachtens artikel 4 van Verordening nr . 122/67/EEG vastgestelde heffingen voor de invoer van eieren van pluimvee , in de schaal , vers of verduurzaamd , andere dan broedeieren , van tariefpost 04.05 A I b ) van het gemeenschappelijk douanetarief , van oorsprong en van herkomst uit de Socialistische Republiek Roemenië , worden niet met een extra bedrag verhoogd . Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Brussel , 14 januari 1970 . Voor de Commissie De Voorzitter Jean REY ( 1 ) PB nr . 117 van 19 . 6 . 1967 , blz . 2293/67 . ( 2 ) PB nr . L 151 van 30 . 6 . 1968 , blz . 23 . ( 3 ) PB nr . 129 van 28 . 6 . 1967 , blz . 2577/67 .",
  "source": "EUR LEX"
}