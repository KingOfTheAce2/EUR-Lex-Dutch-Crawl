{
  "url": "http://www.w3.org/1999/xhtml\">",
  "content": "L_2022266NL.01001701.xml 13.10.2022 NL Publicatieblad van de Europese Unie L 266/17 BESLUIT (EU) 2022/1932 VAN DE RAAD van 29 september 2022 betreffende het standpunt dat namens de Europese Unie moet worden ingenomen in de Gemengde Commissie EU-CTC die is ingesteld bij de Overeenkomst betreffende een gemeenschappelijke regeling inzake douanevervoer van 20 mei 1987, met betrekking tot wijzigingen van deze overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Overeenkomst betreffende een gemeenschappelijke regeling inzake douanevervoer ( 1 ) (“de overeenkomst”) is gesloten tussen de Europese Economische Gemeenschap, de Republiek Oostenrijk, de Republiek Finland, de Republiek IJsland, het Koninkrijk Noorwegen, het Koninkrijk Zweden en de Zwitserse Bondsstaat en is in werking getreden op 1 januari 1988. (2) Krachtens artikel 15, lid 3, punt a), van de overeenkomst kan de bij artikel 14, lid 1, van de overeenkomst ingestelde Gemengde Commissie EU-CTC (“de Gemengde Commissie EU-CTC”) bij besluit wijzigingen in de aanhangsels van de overeenkomst vaststellen. (3) Op 25 augustus 2022 heeft de Gemengde Commissie EU-CTC besloten Oekraïne uit te nodigen tot de overeenkomst toe te treden en op 31 augustus 2022 heeft Oekraïne zijn toetredingsakte neergelegd. (4) De toetreding van Oekraïne zal een dienovereenkomstige aanpassing van de akten van borgtocht vereisen alsook de invoeging van bepaalde technische termen in de Oekraïense taal. (5) Het is passend het standpunt te bepalen dat namens de Unie moet worden ingenomen in de Gemengde Commissie EU-CTC, aangezien de wijzigingen van de overeenkomst, indien zij worden goedgekeurd, rechtsgevolgen in de Unie zullen hebben. (6) Alle lidstaten van de Unie hebben in de werkgroep EU-CTC “Gemeenschappelijk douanevervoer” hun instemming met de voorgestelde wijzigingen betuigd. (7) Aangezien het besluit van de Gemengde Commissie EU-CTC de overeenkomst zal wijzigen, is het passend dat besluit na de vaststelling ervan bekend te maken in het Publicatieblad van de Europese Unie . (8) Het standpunt van de Unie in de Gemengde Commissie EU-CTC moet derhalve worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in de Gemengde Commissie EU-CTC die is ingesteld bij de Overeenkomst van 20 mei 1987 betreffende een gemeenschappelijke regeling inzake douanevervoer (“de Gemengde Commissie EU-CTC”) op haar volgende zitting of via een schriftelijke procedure van de Gemengde Commissie EU-CTC met betrekking tot wijzigingen van de aanhangsels van die overeenkomst, is gebaseerd op het aan dit besluit gehechte ontwerpbesluit van de Gemengde Commissie EU-CTC. Kleine technische wijzigingen van het ontwerpbesluit kunnen worden goedgekeurd door de vertegenwoordiger van de Unie in de Gemengde Commissie EU-CTC. Artikel 2 Het besluit van de Gemengde Commissie EU-CTC wordt na vaststelling ervan bekendgemaakt in het Publicatieblad van de Europese Unie . Artikel 3 Dit besluit treedt in werking op de dag van de vaststelling ervan. Gedaan te Brussel, 29 september 2022. Voor de Raad De voorzitter J. SÍKELA ( 1 ) PB L 226 van 13.8.1987, blz. 2 .",
  "source": "EUR LEX"
}