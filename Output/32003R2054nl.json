{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R2054:NL:HTML\">",
  "content": "EUR-Lex - 32003R2054 - NL Avis juridique important | 32003R2054 Verordening (EG) nr. 2054/2003 van de Commissie van 21 november 2003 tot aanvulling van de bĳlage bĳ Verordening (EG) nr. 2400/96 betreffende de inschrĳving van bepaalde benamingen in het \"Register van beschermde oorsprongsbenamingen en beschermde geografische aanduidingen\" (Mantequilla de l'Alt Urgell y la Cerdanya of Mantega de l'Alt Urgell i la Cerdanya) Publicatieblad Nr. L 305 van 22/11/2003 blz. 0005 - 0006 Verordening (EG) nr. 2054/2003 van de Commissie van 21 november 2003 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" (Mantequilla de l'Alt Urgell y la Cerdanya of Mantega de l'Alt Urgell i la Cerdanya) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 806/2003(2), en met name op artikel 6, leden 3 en 4, Overwegende hetgeen volgt: (1) Op grond van artikel 5 van Verordening (EEG) nr. 2081/92 heeft Spanje bij de Commissie een aanvraag ingediend tot registratie als beschermde oorsprongsbenaming voor de benaming \"Mantequilla de l'Alt Urgell y la Cerdanya\" of \"Mantega de l'Alt Urgell i la Cerdanya\". (2) Overeenkomstig artikel 6, lid 1, van Verordening (EEG) nr. 2081/92 is geconstateerd dat deze aanvraag aan de voorschriften van die verordening voldoet en met name alle in artikel 4 van die verordening bedoelde gegevens bevat. (3) Bij de Commissie is geen enkel bezwaar zoals bedoeld in artikel 7 van Verordening (EEG) nr. 2081/92 ingediend naar aanleiding van de bekendmaking in het Publicatieblad van de Europese Unie(3) van de in de bijlage bij de onderhavige verordening vermelde benaming. (4) Deze benaming komt derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 1979/2003(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij de onderhavige verordening vermelde benaming, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" wordt ingeschreven als beschermde oorsprongsbenaming (BOB). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 november 2003. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 122 van 16.5.2003, blz. 1. (3) PB C 56 van 11.3.2003, blz. 2 (Mantequilla de l'Alt Urgell y la Cerdanya of Mantega de l'Alt Urgell i la Cerdanya). (4) PB L 327 van 18.12.1996, blz. 11. (5) PB L 294 van 12.11.2003, blz. 5. BIJLAGE IN BIJLAGE I Bij HET VERDRAG GENOEMDE PRODUCTEN VOOR MENSELIJKE CONSUMPTIE Oliën en vetten SPANJE \"Mantequilla de l'Alt Urgell y la Cerdanya\" of \"Mantega de l'Alt Urgell i la Cerdanya\" (BOB).",
  "source": "EUR LEX"
}