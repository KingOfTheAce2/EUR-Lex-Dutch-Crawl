{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0259:NL:HTML\">",
  "content": "EUR-Lex - 31981D0259 - NL Avis juridique important | 31981D0259 81/259/EEG: Beschikking van de Commissie van 27 maart 1981 waarbij wordt vastgesteld dat het apparaat genaamd ,,JEOL-Electron Microscope, JEM-100 CX, with goniometer EM-UHG-1\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 118 van 30/04/1981 blz. 0062 - 0062 BESCHIKKING VAN DE COMMISSIE van 27 maart 1981 waarbij wordt vastgesteld dat het apparaat genaamd \"JEOL-Electron Microscope, JEM-100 CX, with goniometer EM-UHG-1\" niet met vrijstelling van de rechten van het gemeenschappelijk douanetarief mag worden ingevoerd (81/259/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 22 september 1980, de Britse Regering de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd \"JEOL-Electron Microscope, JEM-100 CX, with goniometer EM-UHG-1\", bestemd om gebruikt te worden bij het onderzoek van de bepaling van de gedetailleerde atoombouw van nieuwe metaal-, non-ferro- en polymeermaterialen met het oog op een correlatie van hun structuur en hun eigenschappen, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79 op 29 januari 1981 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comit√© douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een elektronenmicroscoop is ; dat dit apparaat, gezien zijn objectieve technische kenmerken zoals het zeer hoge oplossend vermogen, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek ; dat bovendien soortgelijke apparaten hoofdzakelijk gebruikt worden bij wetenschappelijke activiteiten ; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd ; dat dit in het bijzonder het geval is met het apparaat \"EM 400 HMG\" vervaardigd door de firma Philips Nederland BV, Boschdijk 525, Eindhoven, Nederland, de apparaten \"EM 10 B\" en \"EM 10 C/CR\", vervaardigd door de firma Carl Zeiss, Postfach 1369/1380, 7082 Oberkochen, Bondsrepubliek Duitsland en het apparaat \"Elmiscop CT 150\" vervaardigd door de firma Siemens AG, Postfach 211080, 7500 Karlsruhe 21, Bondsrepubliek Duitsland, HEEFT DE VOLGENDE BESCHIKKING GEGEVEN: Artikel 1 Het apparaat genaamd \"JEOL-Electron Microscope, JEM-100 CX, with goniometer EM-UHG-1\" waarop de aanvraag van de Britse Regering van 22 september 1980 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 27 maart 1981. Voor de Commissie Karl-Heinz NARJES Lid van de Commissie  (1) PB nr. L 184 van 15.7.1975, blz. 1. (2) PB nr. L 134 van 31.5.1979, blz. 1. (3) PB nr. L 318 van 13.12.1979, blz. 32.",
  "source": "EUR LEX"
}