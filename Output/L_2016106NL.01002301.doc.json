{
  "url": "http://www.w3.org/1999/xhtml\"><!--",
  "content": "L_2016106NL.01002301.xml 22.4.2016 NL Publicatieblad van de Europese Unie L 106/23 BESLUIT (GBVB) 2016/627 VAN DE RAAD van 21 april 2016 tot wijziging van Besluit 2013/184/GBVB betreffende beperkende maatregelen tegen Myanmar/Birma DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 22 april 2013 Besluit 2013/184/GBVB ( 1 ) betreffende beperkende maatregelen tegen Myanmar/Birma vastgesteld. (2) De Raad heeft op 28 april 2015 Besluit (GBVB) 2015/666 ( 2 ) vastgesteld, waarbij de beperkende maatregelen tot en met 30 april 2016 werden verlengd. (3) Op basis van een evaluatie van Besluit 2013/184/GBVB moeten de beperkende maatregelen tot en met 30 april 2017 worden verlengd. (4) Besluit 2013/184/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 3 van Besluit 2013/184/GBVB wordt vervangen door: „Artikel 3 Dit besluit is van toepassing tot en met 30 april 2017. Het wordt doorlopend geëvalueerd. Het wordt zo nodig verlengd of gewijzigd indien de Raad van oordeel is dat de doelstellingen ervan niet zijn verwezenlijkt.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 21 april 2016. Voor de Raad De voorzitter G.A. VAN DER STEUR ( 1 ) Besluit 2013/184/GBVB van de Raad van 22 april 2013 betreffende beperkende maatregelen tegen Myanmar/Birma en tot intrekking van Besluit 2010/232/GBVB ( PB L 111 van 23.4.2013, blz. 75 ). ( 2 ) Besluit (GBVB) 2015/666 van de Raad van 28 april 2015 tot wijziging van Besluit 2013/184/GBVB betreffende beperkende maatregelen tegen Myanmar/Birma ( PB L 110 van 29.4.2015, blz. 14 ).",
  "source": "EUR LEX"
}