{
  "url": "http://www.w3.org/1999/xhtml\">",
  "content": "L_202501050NL.000101.fmx.xml Publicatieblad van de Europese Unie NL L-serie 2025/1050 28.5.2025 BESLUIT (EU) 2025/1050 VAN DE COMMISSIE van 19 mei 2025 inzake de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Hongarije ingediende ontwerpprestatieplan met de EU-wijde prestatiedoelstellingen voor de vierde referentieperiode van de prestatie- en heffingsregeling voor het gemeenschappelijk Europees luchtruim (Kennisgeving geschied onder nummer C(2025) 2919) (Slechts de tekst in de Hongaarse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (de kaderverordening) ( 1 ) , en met name artikel 11, lid 3, punt c), Gezien Verordening (EU) 2024/2803 van het Europees Parlement en de Raad van 23 oktober 2024 inzake de tenuitvoerlegging van het gemeenschappelijk Europees luchtruim ( 2 ) , en met name artikel 58, lid 3, Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( 3 ) , en met name artikel 14, lid 2, Overwegende hetgeen volgt: ALGEMENE OVERWEGINGEN (1) Krachtens artikel 11 van Verordening (EG) nr. 549/2004 moeten de lidstaten, op nationaal niveau of op het niveau van functionele luchtruimblokken (FAB’s), plannen opstellen met bindende prestatiedoelstellingen voor elke referentieperiode van de prestatie- en heffingsregeling voor luchtvaartnavigatiediensten en netwerkfuncties. Die plannen moeten lokale prestatiedoelstellingen bevatten die verenigbaar zijn met de Uniewijde prestatiedoelstellingen voor de betrokken referentieperiode. (2) De Uniewijde prestatiedoelstellingen voor de vierde referentieperiode (RP4, 2025-2029) zijn vastgesteld in Uitvoeringsbesluit (EU) 2024/1688 van de Commissie ( 4 ) . (3) Alle lidstaten hebben ontwerpprestatieplannen voor RP4 vastgesteld, die uiterlijk op 1 oktober 2024 ter beoordeling bij de Commissie werden ingediend. Na controle van de volledigheid van die ontwerpprestatieplannen heeft de Commissie de lidstaten verzocht om uiterlijk op 15 november 2024 geactualiseerde ontwerpprestatieplannen in te dienen. (4) De in dit besluit opgenomen beoordeling van de Commissie is gebaseerd op het door Hongarije ingediende geactualiseerde ontwerpprestatieplan voor RP4 (“het ontwerpprestatieplan”). (5) Het prestatiebeoordelingsorgaan (PBO), dat de Commissie bijstaat bij de tenuitvoerlegging van de prestatieregeling, heeft een verslag met zijn beoordeling over de ontwerpprestatieplannen bij de Commissie ingediend. (6) Overeenkomstig artikel 14, lid 1, van Uitvoeringsverordening (EU) 2019/317 heeft de Commissie de verenigbaarheid van de in het ontwerpprestatieplan opgenomen lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdende met lokale omstandigheden, voor zover relevant. (7) De Commissie heeft haar beoordeling van het ontwerpprestatieplan aangevuld met een evaluatie van de in punt 2 van bijlage IV bij die uitvoeringsverordening uiteengezette elementen. Met betrekking tot punt 2.1, d), vii), van bijlage IV bij Uitvoeringsverordening (EU) 2019/317 merkt de Commissie op dat zij in het kader van die evaluatie geen gedetailleerde analyse heeft uitgevoerd van de methode die Hongarije heeft gebruikt voor de toewijzing van kosten tussen en-route- en terminaldiensten in RP4. Daarom heeft de Commissie in dit stadium geen conclusies getrokken over de verenigbaarheid van die kostentoewijzingsmethode met artikel 15, lid 2, punten e) en f), van Verordening (EG) nr. 550/2004 van het Europees Parlement en de Raad ( 5 ) en artikel 22, lid 5, van Uitvoeringsverordening (EU) 2019/317. BEOORDELING VAN DE COMMISSIE Beoordeling van de veiligheidsdoelstellingen (8) Wat het prestatiekerngebied veiligheid betreft, is de verenigbaarheid van de in het ontwerpprestatieplan opgenomen doelstellingen beoordeeld op basis van punt 1.1 van bijlage IV bij Uitvoeringsverordening (EU) 2019/317. (9) De door Hongarije voorgestelde prestatiedoelstellingen op het prestatiekerngebied veiligheid met betrekking tot de doeltreffendheid van het veiligheidsbeheer, uitgesplitst per veiligheidsbeheersdoelstelling en uitgedrukt als een niveau van tenuitvoerlegging: Hongarije Doelstellingen inzake de doeltreffendheid van het veiligheidsbeheer, uitgedrukt als een niveau van tenuitvoerlegging, variërend van EASA-niveau A tot en met D Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 HungaroControl Veiligheidsbeleid en -doelstellingen C C C C C Beheer van veiligheidsrisico’s C C C D D Veiligheidsborging C C C C C Bevordering van de veiligheid C C C C C Veiligheidscultuur C C C C C (10) De Commissie stelt vast dat de door Hongarije voorgestelde veiligheidsprestatiedoelstellingen voor de verlener van luchtvaartnavigatiediensten “HungaroControl” gelijk zijn aan de Uniewijde veiligheidsdoelstellingen voor 2028 voor de doelstelling “beheer van veiligheidsrisico’s”, en dat de prestatiedoelstellingen voor de overige vier “veiligheidsbeheersdoelstellingen” gelijk zijn aan de Uniewijde veiligheidsbeheersdoelstellingen voor de kalenderjaren 2025 tot en met 2029. (11) De Commissie merkt op dat het ontwerpprestatieplan maatregelen bevat om te garanderen dat HungaroControl de lokale veiligheidsdoelstellingen bereikt, die betrekking hebben op de toepassing van zijn veiligheidsbeheersysteem en op cyberveiligheid. (12) Op basis van de bevindingen in overwegingen 9, 10 en 11 en overwegende dat de Uniewijde prestatiedoelstellingen in Uitvoeringsbesluit (EU) 2024/1688 uiterlijk in het laatste jaar van RP4, zijnde 2029, moeten worden bereikt, moeten de lokale veiligheidsdoelstellingen in het ontwerpprestatieplan als verenigbaar met de Uniewijde prestatiedoelstellingen worden beschouwd. Beoordeling van de milieudoelstellingen (13) Wat het prestatiekerngebied milieu betreft, is de verenigbaarheid van de door de in het ontwerpprestatieplan opgenomen doelstellingen inzake de gemiddelde horizontale en-routevluchtefficiëntie van het werkelijke traject beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De milieudoelstellingen van Hongarije zijn vergeleken met de relevante referentiewaarden voor horizontale en-routevluchtefficiëntie die zijn vastgesteld in het plan voor de verbetering van het Europese routenetwerk (“ERNIP”), dat is opgesteld overeenkomstig bijlage I bij Uitvoeringsverordening (EU) 2019/123 van de Commissie ( 6 ) en dat beschikbaar was op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (14) De door Hongarije voor RP4 voorgestelde doelstellingen inzake milieuprestaties en de overeenkomstige nationale referentiewaarden uit het ERNIP, uitgedrukt als de gemiddelde horizontale en-routevluchtefficiëntie van het werkelijke traject: Hongarije 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 2,10  % 2,09  % 2,08  % 2,07  % 2,06  % Referentiewaarden 2,10  % 2,09  % 2,08  % 2,07  % 2,06  % (15) De Commissie merkt op dat de door Hongarije voorgestelde milieudoelstellingen gelijk zijn aan de overeenkomstige nationale referentiewaarden voor elk kalenderjaar van RP4. (16) De Commissie merkt op dat Hongarije in het ontwerpprestatieplan maatregelen heeft voorgesteld om de lokale milieudoelstellingen te bereiken, zoals de toepassing en verdere uitbreiding van grensoverschrijdende vrije luchtcorridors tegen het einde van RP4. Gezien de bevindingen van het PBO is de Commissie van oordeel dat Hongarije zich moet verbinden tot de uitvoering van alle operationele maatregelen in het ERNIP van 2 juli 2024, teneinde zijn milieudoelstellingen voor RP4 te bereiken. (17) Op basis van de bevindingen in overwegingen 14, 15 en 16 moeten de in het ontwerpprestatieplan opgenomen doelstellingen op het prestatiekerngebied milieu als verenigbaar worden beschouwd met de Uniewijde prestatiedoelstellingen voor RP4. Beoordeling van de capaciteitsdoelstellingen (18) Wat het prestatiekerngebied capaciteit betreft, is de verenigbaarheid van de in het ontwerpprestatieplan opgenomen doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De voorgestelde en-routecapaciteitsdoelstellingen van Hongarije zijn vergeleken met de relevante referentiewaarden in het overeenkomstig artikel 9 van Uitvoeringsverordening (EU) 2019/123 opgestelde operationeel netwerkplan, die beschikbaar waren op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (19) De door Hongarije voor RP4 voorgestelde en-routecapaciteitsdoelstellingen, uitgedrukt in minuten ATFM-vertraging per vlucht, en de overeenkomstige referentiewaarden in het operationeel netwerkplan: Hongarije 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,85 0,55 0,20 0,20 0,14 Referentiewaarden 0,29 0,21 0,18 0,14 0,14 (20) De Commissie merkt op dat de door Hongarije voorgestelde en-routecapaciteitsdoelstellingen aanzienlijk hoger zijn dan de overeenkomstige nationale referentiewaarden voor elk jaar van RP4, behalve voor 2029, waarin ze gelijk zijn aan de nationale referentiewaarde. (21) Hongarije rechtvaardigt het waargenomen verschil tussen zijn capaciteitsdoelstellingen en de in overweging 20 bedoelde referentiewaarden door te verwijzen naar de aanzienlijke toename van het aantal overvluchten ten gevolge van de Russische aanvalsoorlog tegen Oekraïne. Hongarije heeft in zijn ontwerpprestatieplan gedetailleerde informatie verstrekt over de daaruit voortvloeiende wijzigingen in het volume, de dichtheid en de complexiteit van het verkeer. Het is dan ook noodzakelijk rekening te houden met deze omstandigheden bij het beoordelen of de voorgestelde capaciteitsprestatiedoelstellingen van Hongarije voor RP4 in overeenstemming zijn met de Uniewijde capaciteitsdoelstellingen. (22) Op basis van de gedetailleerde analyse van het PBO concludeert de Commissie dat de kloof tussen de nationale doelstellingen en de referentiewaarden wordt gerechtvaardigd door de buitengewone omstandigheden ten gevolge van de oorlog in Oekraïne, zoals bedoeld in overweging 21. De Commissie merkt op dat Hongarije een reeks maatregelen heeft genomen om zijn capaciteitsdoelstellingen te bereiken, zoals een aanzienlijke toename van het aantal operationele luchtverkeersleiders (ATCO’s) in het luchtverkeersleidingscentrum, verbeteringen van het systeem voor luchtverkeersbeheer en een uitbreiding van de sectoropeningsuren. (23) Op basis van de bevindingen in overwegingen 19 tot en met 22 moeten de in het ontwerpprestatieplan van Hongarije opgenomen doelstellingen op het prestatiekerngebied capaciteit als verenigbaar worden beschouwd met de Uniewijde prestatiedoelstellingen voor RP4. Beoordeling van de capaciteitsdoelstellingen voor terminalluchtvaartnavigatiediensten (24) Overeenkomstig punt 2.1, b), van bijlage IV bij Uitvoeringsverordening (EU) 2019/317 heeft de Commissie haar beoordeling van het ontwerpprestatieplan aangevuld met een evaluatie van de capaciteitsprestatiedoelstellingen voor de terminalluchtvaartnavigatiediensten die zijn vastgesteld voor de in artikel 1, leden 3 en 4, van die uitvoeringsverordening bedoelde luchthavens. De Commissie heeft vastgesteld dat deze doelstellingen aanleiding geven tot bezorgdheid. (25) De Commissie merkt op dat de voorgestelde terminalcapaciteitsdoelstellingen voor RP4 leiden tot een aanzienlijke verslechtering van de gemiddelde jaarlijkse ATFM-vertraging bij aankomst, in vergelijking met de derde referentieperiode (RP3). De voorgestelde doelstellingen voor RP4 zijn vastgesteld op 0,10 minuut per vlucht, terwijl de werkelijke prestaties in 2024 0,00 minuut per vlucht bedroegen. (26) De Commissie is dan ook van oordeel dat Hongarije, in verband met de vaststelling van zijn definitief prestatieplan overeenkomstig artikel 16, punt a), van Uitvoeringsverordening (EU) 2019/317, de terminalcapaciteitsdoelstellingen voor RP4 verder moet rechtvaardigen in het licht van de opmerkingen in overweging 25, of deze doelstellingen naar beneden moet herzien. Beoordeling van de kostenefficiëntiedoelstellingen (27) Wat het prestatiekerngebied kostenefficiëntie betreft, is de samenhang van de in het ontwerpprestatieplan opgenomen prestatiedoelstellingen inzake de bepaalde eenheidskosten (DUC) voor en-routeluchtvaartnavigatiediensten, beoordeeld op basis van de criteria die zijn vastgesteld in punt 1.4, a), b) en c), van bijlage IV bij Uitvoeringsverordening (EU) 2019/317. Die criteria bestaan uit de tendens van de DUC in de loop van RP4, de langetermijntendens van de DUC in RP3 en RP4 (2020-2029), en de basiswaarde voor de DUC op het niveau van de heffingszone in vergelijking met de gemiddelde waarde van de heffingszones met een vergelijkbaar operationeel en economisch klimaat voor de verleners van luchtvaartnavigatiediensten. (28) De door Hongarije voorgestelde en-routekostenefficiëntiedoelstellingen voor RP4 en de daarmee verband houdende basiswaarden: En-routeheffingszone van Hongarije Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) HUF 12 585 HUF 11 373 HUF 12 029 HUF 11 984 HUF 12 078 HUF 12 002 HUF 12 651 32,24  EUR 29,13  EUR 30,81  EUR 30,70  EUR 30,94  EUR 30,74  EUR 32,41  EUR (29) Wat betreft het beoordelingscriterium dat is uiteengezet in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat de tendens van de DUC in Hongarije op het niveau van de heffingszone van + 2,2 % in RP4, slechter is dan de Uniewijde tendens van – 1,2 % in diezelfde periode. (30) Wat betreft het beoordelingscriterium dat is uiteengezet in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat de langetermijntendens van de DUC in Hongarije van + 0,1 % op het niveau van de heffingszone in RP3 en RP4, slechter is dan de Uniewijde langetermijntendens van – 1,0 % in diezelfde periode. (31) Wat betreft het beoordelingscriterium dat is uiteengezet in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat de basiswaarde voor de DUC in Hongarije, namelijk 29,13 EUR, uitgedrukt in reële termen in prijzen van 2022 (“EUR2022”), 28,1 % lager is dan de gemiddelde basiswaarde van 40,51 EUR in EUR2022 van de in artikel 7 van Uitvoeringsbesluit (EU) 2024/1688 vastgestelde vergelijkingsgroep. (32) De Commissie heeft verder onderzocht of de in overwegingen 29 en 30 bedoelde afwijkingen noodzakelijk en evenredig kunnen worden geacht overeenkomstig punt 1.4, d) van bijlage IV bij Uitvoeringsverordening (EU) 2019/317, voor zover de vastgestelde afwijking van de Uniewijde DUC-tendens in RP4 en de afwijking van de Uniewijde langetermijntendens van de DUC uitsluitend te wijten zijn aan aanvullende bepaalde kosten in verband met maatregelen die noodzakelijk zijn om de prestatiedoelstellingen op het prestatiekerngebied capaciteit te bereiken of aan herstructureringsmaatregelen in de zin van artikel 2, lid 18, van Uitvoeringsverordening (EU) 2019/317. (33) Met betrekking tot het criterium van punt 1.4, d), i), van bijlage IV bij Uitvoeringsverordening (EU) 2019/317 merkt de Commissie op dat Hongarije in het ontwerpprestatieplan verwijst naar de aanvullende bepaalde kosten die tijdens RP4 zijn gemaakt door de verlener van luchtvaartnavigatiediensten HungaroControl met betrekking tot maatregelen die nodig zijn om de lokale capaciteitsdoelstellingen te bereiken (“capaciteitsmaatregelen”). De voorgestelde capaciteitsmaatregelen hebben met name betrekking op: — de indienstname en opleiding van extra operationele ATCO’s om tegemoet te komen aan de verwachte verkeerstoename tijdens RP4. Dit zal naar verwachting in de loop van RP4 resulteren in een totale toename met meer dan 30 % van het aantal operationele ATCO’s het luchtverkeersleidingscentrum van Boedapest; — de modernisering van het systeem voor luchtverkeersbeheer (“ATM”); — overige investeringen in infrastructuur, uitrusting en radars. (34) Het PBO heeft de capaciteitsmaatregelen waarop Hongarije zich beroept, in detail geanalyseerd, en was van oordeel dat de capaciteitsmaatregelen met betrekking tot de verhoging van het aantal operationele ATCO’s en de modernisering van het ATM-systeem noodzakelijk en evenredig zijn voor het bereiken van de capaciteitsdoelstellingen van Hongarije. Het PBO heeft vastgesteld dat die capaciteitsmaatregelen leiden tot een structurele toename van de beschikbare capaciteit in het luchtruim van Hongarije voor RP4. Bovendien concludeerde het PBO dat de aanvullende kosten van die capaciteitsmaatregelen groter zijn dan de in overweging 30 vermelde afwijking van de Uniewijde langetermijntendens van de DUC. (35) In het licht van de overwegingen 33 en 34 is de Commissie dan ook van mening dat het criterium van punt 1.4, d), i), is vervuld voor wat betreft de in overweging 30 bedoelde afwijking door Hongarije van de Uniewijde langetermijntendens van de DUC. (36) Hongarije heeft in het ontwerpprestatieplan geen herstructureringsmaatregelen overeenkomstig het criterium van punt 1.4, d), ii), van bijlage IV bij Uitvoeringsverordening (EU) 2019/317 gepresenteerd die de in overweging 29 vastgestelde afwijking van de Uniewijde DUC-tendens kunnen rechtvaardigen. (37) De Commissie merkt echter op dat Hongarije in relatieve termen blijkt geeft van een goed niveau van kostenefficiëntie, aangezien de basiswaarde voor 2024 aanzienlijk lager is dan het gemiddelde van de relevante vergelijkingsgroep, zoals uiteengezet in overweging 31. De Commissie merkt voorts op dat de DUC-tendens van Hongarije in de loop van de tijd stabiel blijft, zoals blijkt uit de vergelijking tussen de basiswaarde voor 2019 en de geplande DUC voor 2029. Bovendien is in overweging 35 vastgesteld dat de afwijking van de Uniewijde langetermijntendens van de DUC wordt gerechtvaardigd door aanvullende kosten ten gevolge van capaciteitsmaatregelen. Alles in aanmerking genomen, is de Commissie dan ook van oordeel dat de kostenefficiëntiedoelstellingen van Hongarije verenigbaar zijn met de Uniewijde kostenefficiëntiedoelstellingen, ondanks de in overweging 29 vastgestelde afwijking van de Uniewijde DUC-tendens. (38) Op basis van de bevindingen in overwegingen 28 tot en met 37 moeten de in het ontwerpprestatieplan opgenomen doelstellingen op het prestatiekerngebied kostenefficiëntie als verenigbaar worden beschouwd met de Uniewijde prestatiedoelstellingen voor RP4. Evaluatie van de kostenefficiëntiedoelstellingen voor terminalluchtvaartnavigatiediensten (39) Overeenkomstig punt 2.1, c), van bijlage IV bij Uitvoeringsverordening (EU) 2019/317 heeft de Commissie haar beoordeling van het ontwerpprestatieplan aangevuld met een evaluatie van de kostenefficiëntiedoelstellingen voor terminalluchtvaartnavigatiediensten die zijn vastgesteld voor de in artikel 1, leden 3 en 4, van die uitvoeringsverordening bedoelde luchthavens. De Commissie heeft vastgesteld dat deze doelstellingen geen aanleiding geven tot bezorgdheid. CONCLUSIES (40) In het licht van het voorgaande moeten de prestatiedoelstellingen in het ontwerpprestatieplan van Hongarije als verenigbaar met de Uniewijde prestatiedoelstellingen voor RP4 worden beschouwd, HEEFT HET VOLGENDE BESLUIT VASTGESTELD: Artikel 1 De prestatiedoelstellingen die zijn opgenomen in het ontwerpprestatieplan dat Hongarije heeft ingediend voor de vierde referentieperiode (RP4), en die zijn uiteengezet in de bijlage bij dit besluit, zijn verenigbaar met de in Uitvoeringsbesluit (EU) 2024/1688 uiteengezette Uniewijde prestatiedoelstellingen voor RP4. Artikel 2 Dit besluit is gericht tot Hongarije. Gedaan te Brussel, 19 mei 2025. Voor de Commissie Apostolos TZITZIKOSTAS Lid van de Commissie ( 1 ) PB L 96 van 31.3.2004, blz. 1 , ELI: http://data.europa.eu/eli/reg/2004/549/oj . ( 2 ) PB L, 2024/2803, 11.11.2024, ELI: http://data.europa.eu/eli/reg/2024/2803/oj . ( 3 ) PB L 56 van 25.2.2019, blz. 1 , ELI: http://data.europa.eu/eli/reg_impl/2019/317/oj . ( 4 ) Uitvoeringsbesluit (EU) 2024/1688 van de Commissie van 12 juni 2024 tot vaststelling van Uniewijde prestatiedoelstellingen voor het netwerk voor luchtverkeersbeheer voor de vierde referentieperiode van 1 januari 2025 tot en met 31 december 2029 ( PB L, 2024/1688, 17.6.2024, ELI: http://data.europa.eu/eli/dec_impl/2024/1688/oj ). ( 5 ) Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelijk Europees luchtruim (de luchtvaartnavigatiedienstenverordening) ( PB L 96 van 31.3.2004, blz. 10 , ELI: http://data.europa.eu/eli/reg/2004/550/oj ). ( 6 ) Uitvoeringsverordening (EU) 2019/123 van de Commissie van 24 januari 2019 tot vaststelling van nadere regels voor de uitvoering van de netwerkfuncties voor luchtverkeersbeheer en tot intrekking van Verordening (EU) nr. 677/2011 van de Commissie ( PB L 28 van 31.1.2019, blz. 1 , ELI: http://data.europa.eu/eli/reg_impl/2019/123/oj ). BIJLAGE Prestatiedoelstellingen in het ontwerpprestatieplan van Hongarije die verenigbaar zijn bevonden met de EU-wijde prestatiedoelstellingen voor de vierde referentieperiode PRESTATIEKERNGEBIED VEILIGHEID Hongarije Doelstellingen inzake de doeltreffendheid van het veiligheidsbeheer , uitgedrukt als een niveau van tenuitvoerlegging, variërend van niveau A tot en met D van het Agentschap van de Europese Unie voor de veiligheid van de luchtvaart (EASA) Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 HungaroControl Veiligheidsbeleid en -doelstellingen C C C C C Beheer van veiligheidsrisico’s C C C D D Veiligheidsborging C C C C C Bevordering van de veiligheid C C C C C Veiligheidscultuur C C C C C PRESTATIEKERNGEBIED MILIEU Hongarije 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 2,10  % 2,09  % 2,08  % 2,07  % 2,06  % PRESTATIEKERNGEBIED CAPACITEIT Hongarije 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,85 0,55 0,20 0,20 0,14 PRESTATIEKERNGEBIED KOSTENEFFICIËNTIE En-routeheffingszone van Hongarije Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) HUF 12 585 HUF 11 373 HUF 12 029 HUF 11 984 HUF 12 078 HUF 12 002 HUF 12 651 EUR 32,24 EUR 29,13 EUR 30,81 EUR 30,70 EUR 30,94 EUR 30,74 EUR 32,41 ELI: http://data.europa.eu/eli/dec/2025/1050/oj ISSN 1977-0758 (electronic edition)",
  "source": "EUR LEX"
}