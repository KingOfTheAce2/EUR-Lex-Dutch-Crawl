{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0373:NL:HTML\">",
  "content": "EUR-Lex - 31992D0373 - NL Avis juridique important | 31992D0373 92/373/EEG: Beschikking van de Commissie van 2 juli 1992 tot aanwijzing van het server-station \"Animo\" Publicatieblad Nr. L 195 van 14/07/1992 blz. 0031 - 0031 Bijzondere uitgave in het Fins: Hoofdstuk 3 Deel 43 blz. 0090 Bijzondere uitgave in het Zweeds: Hoofdstuk 3 Deel 43 blz. 0090 BESCHIKKING VAN DE COMMISSIE  van 2 juli 1992  tot aanwijzing van het server-station  \"Animo\"  (92/373/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zooetechnische controles in het intracommunautaire handelsverkeer in bepaalde levende dieren en produkten in het vooruitzicht van de totstandbrenging van de interne markt  (1), laatstelijk gewijzigd bij Richtlijn 91/628/EEG (2), en met name op artikel 20, lid 3, Overwegende dat de Commissie op 19 juli 1991 Beschikking 91/398/EEG (3) betreffende het opzetten van een computernetwerk voor gegevensuitwisseling tussen veterinaire autoriteiten (Animo) heeft gegeven; Overwegende dat, om ervoor te zorgen dat het computernetwerk Animo kan functioneren, moet worden voorzien in een gemeenschappelijk server-station; dat de Commissie hiertoe Beschikking 91/638/EEG van 3 december 1991 tot aanwijzing van een  gemeenschappelijk server-station voor het computernetwerk Animo (4) heeft vastgesteld; Overwegende dat het server-station van de onderneming Eurokom aan de technische eisen van de bijlage bij Beschikking 91/638/EEG voldoet en vanaf 1 juli 1992 alle nodige garanties voor de goede werking van het netwerk Animo biedt; Overwegende dat, indien nodig, later volgens de procedure van artikel 20, lid 3, van Richtlijn 90/425/EEG zal worden bepaald hoe de samenwerking tussen dit server-station, de Commissie en de Lid-Staten moet verlopen; Overwegende dat, rekening houdend met de informatie verschaft door de aangewezen onderneming, meer bepaald met betrekking tot de financiële en technische aspecten, deze beschikking zo snel mogelijk zal worden herzien indien zich moeilijkheden in dat  verband zouden voordoen bij het vaststellen van de gedetailleerde voorwaarden; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het server-station van de onderneming Eurokom, Avenue de la Joyeuse Entrée 1, B-1050 Brussel, wordt aangewezen als gemeenschappelijk server-station voor het computernetwerk Animo. Artikel 2 Deze beschikking is gericht tot de Lid-Staten. Gedaan te Brussel, 2 juli 1992. Voor de Commissie Ray MAC SHARRY Lid van de Commissie (1) PB nr. L 224 van 18. 8. 1990, blz. 29. (2) PB nr. L 340 van 11. 12. 1991, blz. 17. (3) PB nr. L 221 van 9. 8. 1991, blz. 30. (4) PB nr. L 343 van 13. 12. 1991, blz. 48.",
  "source": "EUR LEX"
}