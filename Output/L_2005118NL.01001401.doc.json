{
  "url": "http://www.w3.org/1999/xhtml\"><!--",
  "content": "L_2005118NL.01001401.xml 5.5.2005 NL Publicatieblad van de Europese Unie L 118/14 VERORDENING (EG) Nr. 704/2005 VAN DE COMMISSIE van 4 mei 2005 tot wijziging van onderdelen van het productdossier voor een in de bijlage bij Verordening (EG) nr. 1107/96 opgenomen oorsprongsbenaming (Mel de Barroso) (BOB) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 9 en artikel 6, lid 3 en lid 4, tweede streepje, Overwegende hetgeen volgt: (1) Het door Portugal ingediende verzoek tot wijziging van onderdelen van het productdossier voor de in Verordening (EG) nr. 1107/96 van de Commissie ( 2 ) geregistreerde beschermde oorsprongsbenaming „Mel de Barroso” is overeenkomstig artikel 6, lid 2, van Verordening (EEG) nr. 2081/92 bekendgemaakt in het Publicatieblad van de Europese Unie ( 3 ) . (2) Aangezien bij de Commissie geen in artikel 7 van Verordening (EEG) nr. 2081/92 bedoelde bezwaarschriften zijn ingediend, moeten deze wijzigingen worden geregistreerd en worden bekendgemaakt in het Publicatieblad van de Europese Unie , HEEFT DE VOLGENDE VERORDENING VASTGESTELD: Artikel 1 Het productdossier voor de oorsprongsbenaming „Mel de Barroso” wordt gewijzigd overeenkomstig bijlage I bij de onderhavige verordening. Artikel 2 De geconsolideerde samenvatting, die de belangrijkste gegevens uit het productdossier bevat, is opgenomen in bijlage II bij de onderhavige verordening. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 mei 2005. Voor de Commissie Mariann FISCHER BOEL Lid van de Commissie ( 1 ) PB L 208 van 24.7.1992, blz. 1 . Verordening laatstelijk gewijzigd bij Verordening (EG) nr. 806/2003 ( PB L 122 van 16.5.2003, blz. 1 ). ( 2 ) PB L 148 van 21.6.1996, blz. 1 . Verordening laatstelijk gewijzigd bij Verordening (EG) nr. 1345/2004 ( PB L 249 van 23.7.2004, blz. 14 ). ( 3 ) PB C 262 van 31.10.2003, blz. 16 („Mel de Barroso”). BIJLAGE I PORTUGAL „Mel de Barroso” Wijziging: — Rubriek van het productdossier: Naam Beschrijving Geografisch gebied Bewijs van oorsprong Werkwijze voor het verkrijgen van het product Verband Etikettering Nationale eisen — Wijziging: Uitbreiding van het geografische productiegebied met de gemeenten Chaves en Vila Pouca de Aguiar en de deelgemeenten Jou en Valongo de Milhais van de gemeente Murça. In de genoemde gebieden heersen dezelfde bodemkundige en klimatologische omstandigheden en wordt honing geproduceerd met dezelfde kenmerken, dezelfde traceerbaarheidsgaranties en volgens dezelfde productieregels als in het huidige productiegebied. BIJLAGE II Verordening (EEG) nr. 2081/92 van de Raad „MEL DE BARROSO” (EG-nummer: PT/0229/24.1.1994) BOB (X) BGA ( ) Deze samenvatting is opgesteld voor informatieve doeleinden. Voor volledige informatie, met name ten behoeve van de producenten van het product met de betrokken BOB of BGA, dient de volledige versie van het productdossier te worden geraadpleegd hetzij op nationaal niveau, hetzij bij de bevoegde diensten van de Commissie van de Europese Gemeenschappen ( 1 ) . 1. Bevoegde dienst van de lidstaat Naam : Instituto de Desenvolvimento Rural e Hidráulica Adres : Av. Afonso Costa, 3 P-1949-002 Lisboa Tel. : (351-21) 844 22 00 Fax : (351-21) 844 22 02 E-mail : idrha@idrha.min-agricultura.pt 2. Groepering 2.1. Naam : Capolib — Cooperativa Agrícola de Boticas, CRL 2.2. Adres : Av. do Eiró P-5460 Boticas Tel. : (351-276) 41 81 70 Fax : (351-276) 41 57 34 E-mail : capolib@mail.telepac.pt 2.3. Samenstelling : producenten/verwerkers (X), andere ( ) 3. Productcategorie Categorie 1.4: Andere producten van dierlijke oorsprong — Honing. 4. Overzicht van het productdossier (samenvatting van de in artikel 4, lid 2, voorgeschreven gegevens) 4.1. Naam „Mel de Barroso” 4.2. Beschrijving Honing die door de plaatselijke Apis mellifera (sp. iberica) wordt geproduceerd uit bloemennectar die vooral bestaat uit pollen van de tussen de plaatselijke bijendrachtplanten voorkomende heiachtigen. 4.3. Geografisch gebied De gemeenten Boticas, Chaves, Montalegre en Vila Pouca de Aguiar en de deelgemeenten Jou en Valongo de Milhais van de gemeente Murça (district Vila Real). 4.4. Bewijs van oorsprong Dit wordt geleverd door de traditie, de schriftelijke en mondelinge verwijzingen, het productiepotentieel van de regio en het belang van de bij in de heraldiek en plaatsnaamkunde. 4.5. Werkwijze voor het verkrijgen van het product De extractie van de honing mag enkel plaatsvinden in erkende extractieruimten; het extraheren en uitlekken dient in het productiegebied te gebeuren. Om de traceerbaarheids- en controleketen van een mengbaar product als dit te garanderen, de kwaliteit en de authenticiteit van het product te waarborgen en de consument niet te misleiden, moet deze honing binnen het geografische gebied van oorsprong worden verpakt door speciaal daartoe gemachtigde personen. Het productie-, uitlek- en verpakkingsproces moet zich volledig binnen de grenzen van het afgebakende geografische gebied afspelen. „Mel de Barroso” mag in vloeibare en gekristalliseerde vorm en als raat (met deksel en zonder broed) worden aangeboden in een verpakking die gemaakt is van een voor levensmiddelen geschikt en onschadelijk inert materiaal en die, qua model en etikettering, vooraf is erkend door de producentengroepering. 4.6. Verband „Mel de Barroso” wordt geproduceerd in de hoogstgelegen gebieden van Barroso. De specifieke kenmerken van deze honing zijn terug te voeren op de hoofdzakelijk uit heide bestaande plaatselijke flora. 4.7. Controlestructuur Naam : TRADIÇÃO E QUALIDADE — Associação Interprofissional para os Produtos Agro-Alimentares de Trás-os-Montes Adres : Av. 25 de Abril 273, S/L P-5370 Mirandela Tel. : (351-278) 26 14 10 Fax : (351-278) 26 14 10 E-mail : tradicao-qualidade@clix.pt 4.8. Etikettering MEL DE BARROSO — Denominação de Origem Protegida 4.9. Nationale eisen — ( 1 ) Europese Commissie — Directoraat-generaal Landbouw — Eenheid Kwaliteitsbeleid voor landbouwproducten — B-1049 Brussel.",
  "source": "EUR LEX"
}