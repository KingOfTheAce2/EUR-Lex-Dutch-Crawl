{
  "url": "http://www.w3.org/1999/xhtml\">",
  "content": "L_2007261NL.01002501.xml 6.10.2007 NL Publicatieblad van de Europese Unie L 261/25 BESLUIT VAN DE RAAD EN DE COMMISSIE van 18 september 2007 betreffende de sluiting van een protocol bij de Partnerschaps- en Samenwerkingsovereenkomst (PSO) tussen de Europese Gemeenschappen en hun lidstaten, enerzijds, en Oekraïne, anderzijds, in verband met de toetreding van de Republiek Bulgarije en Roemenië tot de PSO (2007/644/EG, Euratom) DE RAAD VAN DE EUROPESE UNIE EN DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste zin, en de artikelen 55, 57, lid 2, 71, 80, lid 2, 93, 94, 133 en 181 A, in samenhang met artikel 300, lid 2, tweede zin, en artikel 300, lid 3, eerste alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gelet op de Akte van Toetreding van Bulgarije en Roemenië, en met name op artikel 6, lid 2, Gezien het voorstel van de Commissie, Gezien het advies van het Europees Parlement, Gezien de goedkeuring van de Raad krachtens artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het protocol bij de Partnerschaps- en Samenwerkingsovereenkomst (PSO) tussen de Europese Gemeenschappen en hun lidstaten, enerzijds, en Oekraïne, anderzijds, in verband met de toetreding van de Republiek Bulgarije en Roemenië tot de PSO ( 1 ) , werd namens de Europese Gemeenschap en de lidstaten op 27 maart 2007 ondertekend overeenkomstig Besluit 2007/251/EG van de Raad ( 2 ) . (2) In afwachting van zijn inwerkingtreding is het protocol op voorlopige basis toegepast vanaf de datum van ondertekening. (3) Het protocol moet worden gesloten, BESLUITEN: Artikel 1 Het protocol bij de Partnerschaps- en Samenwerkingsovereenkomst (PSO) tussen de Europese Gemeenschappen en hun lidstaten, enerzijds, en Oekraïne, anderzijds, in verband met de toetreding van de Republiek Bulgarije en Roemenië tot de PSO, wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. Artikel 2 De voorzitter van de Raad verricht namens de Europese Gemeenschap en haar lidstaten de in artikel 3, lid 2, van het protocol bedoelde kennisgeving. De voorzitter van de Commissie verricht tegelijkertijd de bedoelde kennisgeving namens de Europese Gemeenschap voor Atoomenergie. Gedaan te Brussel, 18 september 2007. Voor de Raad De voorzitter R. PEREIRA Voor de Commissie De voorzitter José Manuel BARROSO ( 1 ) PB L 110 van 27.4.2007, blz. 29 . ( 2 ) PB L 110 van 27.4.2007, blz. 27 .",
  "source": "EUR LEX"
}