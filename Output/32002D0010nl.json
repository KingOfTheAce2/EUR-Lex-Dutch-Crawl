{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0010:NL:HTML\">",
  "content": "EUR-Lex - 32002D0010 - NL Avis juridique important | 32002D0010 2002/10/EG: Besluit van de Raad van 10 december 2001 betreffende de sluiting van een aanvullend protocol tot vaststelling van de voorschriften voor de handel in bepaalde soorten vis en visserĳproducten bĳ de overeenkomst waarbĳ een associatie tot stand wordt gebracht tussen de Europese Economische Gemeenschap en de Republiek Cyprus Publicatieblad Nr. L 005 van 09/01/2002 blz. 0013 - 0013 Besluit van de Raad van 10 december 2001 betreffende de sluiting van een aanvullend protocol tot vaststelling van de voorschriften voor de handel in bepaalde soorten vis en visserijproducten bij de overeenkomst waarbij een associatie tot stand wordt gebracht tussen de Europese Economische Gemeenschap en de Republiek Cyprus (2002/10/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is wenselijk de overeenkomst waarbij een associatie tot stand wordt gebracht tussen de Europese Economische Gemeenschap en de Republiek Cyprus(1), aan te vullen met een aanvullend protocol, teneinde te voorzien in preferentiële voorwaarden voor de invoer in de Gemeenschap van bepaalde soorten vis en visserijproducten van oorsprong uit Cyprus, en voor de invoer in Cyprus van bepaalde soorten vis en visserijproducten van oorsprong uit de Gemeenschap. (2) Daartoe dient een aanvullend protocol betreffende de handel in bepaalde soorten vis en visserijproducten aan voornoemde associatieovereenkomst te worden toegevoegd. (3) Het protocol dient te worden goedgekeurd, BESLUIT: Artikel 1 Het aanvullend protocol tot vaststelling van de voorschriften voor de handel in bepaalde soorten vis en visserijproducten bij de overeenkomst waarbij een associatie tot stand wordt gebracht tussen de Europese Economische Gemeenschap en de Republiek Cyprus, wordt namens de Gemeenschap goedgekeurd. Het protocol is aan dit besluit gehecht. Artikel 2 De in de artikelen 2 en 3 van het protocol bedoelde tariefcontingenten worden door de Commissie beheerd overeenkomstig het bepaalde in de artikelen 308 bis en 308 ter van Verordening (EEG) nr. 2454/93(2). Zij krijgen als volgnummers respectievelijk 09.1435 en 09.1436. Artikel 3 De voorzitter van de Raad wordt gemachtigd de persoon aan te wijzen die bevoegd is het protocol te ondertekenen en daardoor de Gemeenschap te binden. Gedaan te Brussel, 10 december 2001. Voor de Raad De voorzitter L. Michel (1) PB L 133 van 21.5.1973, blz. 2. (2) PB L 253 van 11.10.1993, blz. 1. Verordening zoals laatst gewijzigd bij Verordening (EG) nr. 993/2001 (PB L 141 van 28.5.2001, blz. 1).",
  "source": "EUR LEX"
}