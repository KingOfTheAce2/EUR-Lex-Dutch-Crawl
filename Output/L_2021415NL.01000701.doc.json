{
  "url": "http://www.w3.org/1999/xhtml\">",
  "content": "L_2021415NL.01000701.xml 22.11.2021 NL Publicatieblad van de Europese Unie L 415/7 UITVOERINGSVERORDENING (EU) 2021/2028 VAN DE COMMISSIE van 15 november 2021 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (“Cerezas de la Montaña de Alicante” (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de aanvraag van Spanje tot goedkeuring van een wijziging van het productdossier van de beschermde geografische aanduiding “Cerezas de la Montaña de Alicante”, die is geregistreerd bij Verordening (EG) nr. 1107/96 van de Commissie ( 2 ) , zoals gewijzigd bij Verordening (EU) nr. 106/2011 van de Commissie ( 3 ) en Uitvoeringsverordening (EU) 2018/123 van de Commissie ( 4 ) . Die wijziging bestaat er onder meer in dat de naam “Cerezas de la Montaña de Alicante” wordt gewijzigd in “Cerezas de la Montaña de Alicante”/“Cireres de la Muntanya d’Alacant”. (2) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, punt a), van die verordening bekendgemaakt in het Publicatieblad van de Europese Unie ( 5 ) . (3) Aangezien de Commissie geen enkel bezwaar overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam “Cerezas de la Montaña de Alicante” (BGA) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 november 2021. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EG) nr. 1107/96 van de Commissie van 12 juni 1996 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad ( PB L 148 van 21.6.1996, blz. 1 ). ( 3 ) Verordening (EU) nr. 106/2011 van de Commissie van 7 februari 2011 houdende goedkeuring van niet-minimale wijzigingen van het productdossier van een benaming die is opgenomen in het register van beschermde oorsprongsbenamingen en beschermde geografische aanduidingen (Cerezas de la Montaña de Alicante (BGA)) ( PB L 32 van 8.2.2011, blz. 3 ). ( 4 ) Uitvoeringsverordening (EU) 2018/123 van de Commissie van 15 januari 2018 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (“Cerezas de la Montaña de Alicante” (BGA)) ( PB L 22 van 26.1.2018, blz. 8 ). ( 5 ) PB C 272 van 8.7.2021, blz. 35 .",
  "source": "EUR LEX"
}