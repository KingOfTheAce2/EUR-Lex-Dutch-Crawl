{
  "url": "http://www.w3.org/1999/xhtml\">",
  "content": "L_2015184NL.01002001.xml 11.7.2015 NL Publicatieblad van de Europese Unie L 184/20 UITVOERINGSBESLUIT (EU) 2015/1131 VAN DE COMMISSIE van 10 juli 2015 tot wijziging van Uitvoeringsbesluit 2013/505/EU tot goedkeuring van de Franse voorlopige maatregel overeenkomstig artikel 129 van Verordening (EG) nr. 1907/2006 van het Europees Parlement en de Raad inzake de registratie en beoordeling van en de autorisatie en beperkingen ten aanzien van chemische stoffen (REACH) ter beperking van het gebruik van ammoniumzouten in isolatiematerialen op basis van cellulosewatten (Kennisgeving geschied onder nummer C(2015) 4470) (Slechts de tekst in de Franse taal is authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (REACH), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 1 ) , en met name artikel 129, lid 2, Overwegende hetgeen volgt: (1) Op 14 oktober 2013 heeft de Commissie Uitvoeringsbesluit 2013/505/EU ( 2 ) („het besluit”) aangenomen tot goedkeuring van de Franse voorlopige maatregel overeenkomstig artikel 129 van Verordening (EG) nr. 1907/2006 ter beperking van het gebruik van ammoniumzouten in isolatiematerialen op basis van cellulosewatten. (2) Uit hoofde van artikel 1, lid 1, van het besluit is de voorlopige maatregel toegestaan voor een termijn van 21 maanden, die op 15 oktober 2013 is ingegaan en op 14 juli 2015 verstrijkt. (3) De termijn van 21 maanden was bedoeld om voldoende tijd te bieden voor de afronding van de beperkingsprocedure die de Franse Republiek overeenkomstig artikel 129, lid 3, van Verordening (EG) nr. 1907/2006 moest inleiden door uiterlijk drie maanden na het besluit bij het Europees Agentschap voor chemische stoffen een dossier in te dienen overeenkomstig bijlage XV bij die verordening. Het besluit voorziet in het verstrijken van de goedkeuring vóór het einde van de termijn van 21 maanden indien de beperkingsprocedure eerder wordt afgerond. (4) Wegens onvoorziene omstandigheden betreffende de overeenkomstig artikel 69, lid 4 van Verordening (EG) nr. 1907/2006 op het dossier uitgevoerde controle van de overeenstemming, heeft de beperkingsprocedure vertraging opgelopen en zal zij waarschijnlijk niet voor het voorjaar van 2016 worden afgerond. (5) De redenen voor de goedkeuring van de voorlopige maatregel worden niet gewijzigd. (6) Om rechtsonzekerheid te voorkomen die zou voortvloeien uit het verstrijken van de goedkeuring van de Franse voorlopige maatregel vóór de afronding van de beperkingsprocedure, is het noodzakelijk om de termijn waarin de voorlopige maatregel is toegestaan te verlengen. (7) Dit besluit is in overeenstemming met het advies van het REACH-comité, HEEFT HET VOLGENDE BESLUIT VASTGESTELD: Artikel 1 In artikel 1, lid 1, van Uitvoeringsbesluit 2013/505/EU wordt „21 maanden” vervangen door „36 maanden”. Artikel 2 Dit besluit wordt van kracht op 13 juli 2015. Artikel 3 Dit besluit is gericht tot de Franse Republiek. Gedaan te Brussel, 10 juli 2015. Voor de Commissie Elżbieta BIEŃKOWSKA Lid van de Commissie ( 1 ) PB L 396 van 30.12.2006, blz. 1 . ( 2 ) Uitvoeringsbesluit 2013/505/EU van de Commissie van 14 oktober 2013 tot goedkeuring van de Franse voorlopige maatregel overeenkomstig artikel 129 van Verordening (EG) nr. 1907/2006 van het Europees Parlement en de Raad inzake de registratie en beoordeling van en de autorisatie en beperkingen ten aanzien van chemische stoffen (REACH) ter beperking van het gebruik van ammoniumzouten in isolatiematerialen op basis van cellulosewatten ( PB L 275 van 16.10.2013, blz. 52 ).",
  "source": "EUR LEX"
}