{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R0357:NL:HTML\">",
  "content": "EUR-Lex - 32002R0357 - NL Avis juridique important | 32002R0357 Verordening (EG) nr. 357/2002 van de Commissie van 26 februari 2002 inzake de afgifte van invoercertificaten voor suiker en mengsels van suiker en cacaopoeder met oorsprongscumulatie ACS/LGO en EG/LGO Publicatieblad Nr. L 056 van 27/02/2002 blz. 0003 - 0003 Verordening (EG) nr. 357/2002 van de Commissie van 26 februari 2002 inzake de afgifte van invoercertificaten voor suiker en mengsels van suiker en cacaopoeder met oorsprongscumulatie ACS/LGO en EG/LGO DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 2001/822/EG van de Raad van 27 november 2001 betreffende de associatie van de landen en gebieden overzee met de Europese Gemeenschap(1), Gelet op Verordening (EG) nr. 192/2002 van de Commissie van 31 januari 2002 betreffende de afgifte van invoercertificaten voor suiker en mengsels van suiker en cacao met oorsprongscumulatie ACS/LGO of EG/LGO(2), en met name op artikel 6, lid 3, Overwegende hetgeen volgt: (1) Op grond van artikel 6, lid 4, van bijlage III bij Besluit 2001/822/EG is voor producten van hoofdstuk 17 en van de GN-codes 1806 10 30 en 1806 10 90 oorsprongscumulatie ACS/LGO/EG toegestaan voor ten hoogste 28000 ton suiker per jaar. (2) Bij de nationale autoriteiten zijn overeenkomstig Verordening (EG) nr. 192/2002 aanvragen om de afgifte van invoercertificaten ingediend voor een totale hoeveelheid die groter is dan die welke bij Besluit 2001/822/EG is toegestaan. (3) In artikel 6, lid 3, van Verordening (EG) nr. 192/2002 is bepaald dat, als certificaten zijn aangevraagd voor meer dan de jaarlijkse hoeveelheid van 28000 ton, de Commissie bij verordening een uniform verminderingspercentage vaststelt dat moet worden toegepast voor elk van de ingediende aanvragen, en zij de indiening van nieuwe aanvragen voor het lopende jaar schorst. (4) Bijgevolg moet de Commissie het verminderingspercentage voor de afgifte van de invoercertificaten vaststellen en de indiening van nieuwe certificaataanvragen voor het jaar 2002 schorsen, HEEFT DE VOLGENDE VERORDENING VASTGESTELD: Artikel 1 De aanvragen om invoercertificaten die in het kader van artikel 6 van Verordening (EG) nr. 192/2002 tot en met 14 februari 2002 voor een hoeveelheid van 45000 ton zijn ingediend, worden ingewilligd voor 62,22222 % van de gevraagde hoeveelheid. Artikel 2 De indiening van nieuwe aanvragen voor het jaar 2002 wordt geschorst. Artikel 3 Deze verordening treedt in werking 27 februari 2002. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 februari 2002. Voor de Commissie Franz Fischler Lid van de Commissie (1) PB L 314 van 30.11.2001, blz. 1. (2) PB L 31 van 1.2.2002, blz. 55.",
  "source": "EUR LEX"
}