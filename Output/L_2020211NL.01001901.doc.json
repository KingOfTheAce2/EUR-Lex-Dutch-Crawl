{
  "url": "http://www.w3.org/1999/xhtml\">",
  "content": "L_2020211NL.01001901.xml 3.7.2020 NL Publicatieblad van de Europese Unie L 211/19 UITVOERINGSBESLUIT (EU) 2020/962 VAN DE COMMISSIE van 2 juli 2020 tot wijziging van Uitvoeringsbesluit (EU) 2019/450 wat betreft de bekendmaking van referentienummers van Europese beoordelingsdocumenten voor bepaalde bouwproducten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 22, Overwegende hetgeen volgt: (1) Overeenkomstig Verordening (EU) nr. 305/2011 moeten de technische beoordelingsinstanties bij de beoordeling van de prestaties van bouwproducten die vallen onder de Europese beoordelingsdocumenten waarvan de referentienummers in het Publicatieblad van de Europese Unie zijn bekendgemaakt, de methoden en criteria van die beoordelingsdocumenten gebruiken. (2) Overeenkomstig artikel 19 van Verordening (EU) nr. 305/2011 heeft de organisatie van technische beoordelingsinstanties 19 Europese beoordelingsdocumenten opgesteld en aangenomen op grond van verschillende verzoeken van fabrikanten om Europese technische beoordelingen. (3) De door de technische beoordelingsinstanties opgestelde en aangenomen Europese beoordelingsdocumenten hebben betrekking op de volgende bouwproducten: — waterafdichtingsset op basis van polymeermembranen voor binnen- en buitenmuren, vloeren in natte ruimten en zwembadbodems; — sets voor thermische buitengevelisolatiesystemen met bepleistering voor gebruik op een- of meerlaagse houten ondergronden; — warmte-isolatie van losse minerale wol (MW); — panelen van geperste natuurkurk voor warmte- en geluidsisolatie; — driedimensionale spijkerplaten; — schroeven en draadstangen voor houtconstructies; — nagel met aluminium profiel voor gebruik in houtconstructies; — dragend composiethoutproduct: gelamineerd lamellenhout (LSL); — puntvormige verbinding — zwaluwstaart van multiplex voor kruislaaghout; — samengestelde balken en kolommen op houtbasis; — tralieliggers voor het vergroten van de ponsweerstand van vlakke plafonds en kolommen; — isolatie-elementen voor metselwerk; — verticale centrifugale debietregelaar voor stormwater; — schanskorven en -matrassen van zeshoekig, normaal gevlochten gaas met metalen voorcoating, met of zonder aanvullende organische coating; — platte kunststof dakplaten van gerecyclede kunststof voor zelfdragende en/of volledig ondersteunde schubvormig gelegde dakbedekkingen en/of gevelbekleding; — daklicht met gebonden of mechanisch bevestigd afdekglas; — vast brandbestendig dakraam; — klemsysteem voor het verbinden van voorgegoten betonelemen; — uitwendig verlijmde composietsystemen met anorganische matrix voor het verstevigen van beton- en metselwerkconstructies. (4) Hoewel het Europees beoordelingsdocument met betrekking tot driedimensionale spijkerplaten en het Europees beoordelingsdocument met betrekking tot samengestelde balken en kolommen op houtbasis zijn uitgegeven om de overeenkomstige eerder gebruikte richtlijnen voor de Europese technische goedkeuring te vervangen, zijn de Europese beoordelingsdocumenten die door de organisatie van technische beoordelingsinstanties zijn opgesteld en aangenomen en die betrekking hebben op de 17 andere bouwproducten, uitsluitend gebaseerd op verzoeken van individuele fabrikanten om Europese technische beoordelingen. (5) De Europese beoordelingsdocumenten die zijn opgesteld en aangenomen door de organisatie van technische beoordelingsinstanties voldoen aan de fundamentele eisen voor bouwwerken in bijlage I bij Verordening (EU) nr. 305/2011. Daarom is het passend de referentienummers van die Europese beoordelingsdocumenten bekend te maken in het Publicatieblad van de Europese Unie . (6) De lijst van referentienummers van Europese beoordelingsdocumenten is bekendgemaakt bij Uitvoeringsbesluit (EU) 2019/450 van de Commissie ( 2 ) . Omwille van de duidelijkheid moeten de referentienummers van nieuwe Europese beoordelingsdocumenten aan die lijst worden toegevoegd. (7) Uitvoeringsbesluit (EU) 2019/450 moet daarom dienovereenkomstig worden gewijzigd. (8) Opdat de Europese beoordelingsdocumenten zo vroeg mogelijk kunnen worden gebruikt, moet dit besluit op de dag van de bekendmaking ervan in werking treden, HEEFT HET VOLGENDE BESLUIT VASTGESTELD: Artikel 1 De bijlage bij Uitvoeringsbesluit (EU) 2019/450 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 2 juli 2020. Voor de Commissie De voorzitter Ursula VON DER LEYEN ( 1 ) PB L 88 van 4.4.2011, blz. 5 . ( 2 ) Uitvoeringsbesluit (EU) 2019/450 van de Commissie van 19 maart 2019 inzake de bekendmaking van de Europese beoordelingsdocumenten (EBD’s) voor bouwproducten die zijn opgesteld ter ondersteuning van Verordening (EU) nr. 305/2011 van het Europees Parlement en de Raad ( PB L 77 van 20.3.2019, blz. 78 ). BIJLAGE In de bijlage bij Uitvoeringsbesluit (EU) 2019/450 worden de volgende rijen ingevoegd in volgorde van de referentienummers: “030400-00-0605 Waterafdichtingsset op basis van polymeermembranen voor binnen- en buitenmuren, vloeren in natte ruimten en zwembadbodems 040465-00-0404 ETICS met bepleistering voor gebruik op een- of meerlaagse houten ondergronden 040729-00-1201 Warmte-isolatie van losse minerale wol (MW) 041389-00-1201 Panelen van geperste natuurkurk voor warmte- en geluidsisolatie 130186-00-0603 Driedimensionale spijkerplaten (vervangt technische specificatie “ETAG 015”) 130118-01-0603 Schroeven en draadstangen voor houtconstructies (vervangt EAD 130118-00-0603) 130287-00-0603 Nagel met aluminium profiel voor gebruik in houtconstructies 130308-00-0304 Dragend composiethoutproduct: gelamineerd lamellenhout (LSL) 130336-00-0603 Puntvormige verbinding — zwaluwstaart van multiplex voor kruislaaghout 130367-00-0304 Samengestelde balken en kolommen op houtbasis (vervangt technische specificatie “ETAG 011”) 160055-00-0301 Tralieliggers voor het vergroten van de ponsweerstand van vlakke plafonds en kolommen 170011-00-0305 Isolatie-elementen voor metselwerk 180023-00-0704 Verticale centrifugale debietregelaar voor stormwater 200050-02-0102 Schanskorven en -matrassen van zeshoekig, normaal gevlochten gaas met metalen voorcoating, met of zonder aanvullende organische coating (vervangt EAD 200050-01-0102) 220010-01-0402 Platte kunststof dakplaten van gerecyclede kunststof voor zelfdragende en/of volledig ondersteunde schubvormig gelegde dakbedekkingen en/of gevelbekleding (vervangt EAD 220010-00-0402) 220062-00-0401 Daklicht met gebonden of mechanisch bevestigd afdekglas 220116-00-0401 Vast brandbestendig dakraam 332001-00-0602 Klemsysteem voor het verbinden van voorgegoten betonelementen 340275-00-0104 Uitwendig verlijmde composietsystemen met anorganische matrix voor het verstevigen van beton- en metselwerkconstructies”",
  "source": "EUR LEX"
}