{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997Y0625(01):NL:HTML\">",
  "content": "EUR-Lex - 31997Y0625(01) - NL Avis juridique important | 31997Y0625(01) Resolutie van de Raad van 17 juni 1997 betreffende de toepassing van telematica in het wegverkeer, met name elektronische tolheffing Publicatieblad Nr. C 194 van 25/06/1997 blz. 0005 - 0007 RESOLUTIE VAN DE RAAD van 17 juni 1997 betreffende de toepassing van telematica in het wegverkeer, met name elektronische tolheffing (97/C 194/03) DE RAAD VAN DE EUROPESE UNIE, (1) Gezien de Resolutie van de Raad van 24 oktober 1994 over telematica in het verkeer (1), de mededeling van de Commissie van 4 november 1994 over telematica in het verkeer en de resolutie van de Raad van 28 september 1995 over de toepassing van telematica in het wegverkeer (2), (2) Gezien Beschikking nr. 1692/96/EG van het Europees Parlement en de Raad van 23 juli 1996 betreffende communautaire richtsnoeren voor de ontwikkeling van een trans-Europees vervoersnet (3), (3) Gezien de beschikking van het Europees Parlement en de Raad van 27 mei 1997 betreffende een reeks van richtsnoeren voor trans-Europese telecommunicatienetwerken, (4) Gezien Richtlijn 95/46/EG van het Europees Parlement en de Raad van 24 oktober 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens (4), (5) Gezien de resolutie van de Raad van 21 november 1996 over nieuwe beleidsprioriteiten betreffende de informatiemaatschappij (5), waarin het belang van technische harmonisatie voor de ontwikkeling van de wereldwijde informatiemaatschappij erkend wordt, (6) Gezien Beschikking 94/801/EG van de Raad van 23 november 1994 tot vaststelling van een specifiek programma voor onderzoek en technologische ontwikkeling, inclusief demonstratie, op het gebied van telematicatoepassingen van algemeen belang (1994-1998) (6) en Beschikking 94/914/EG van de Raad van 15 december 1994 tot vaststelling van een specifiek programma voor onderzoek en technologische ontwikkeling, inclusief demonstratie, op vervoergebied (1994-1998) (7), (7) Overwegende dat de toepassing van telematica kan bijdragen aan duurzame mobiliteit van personen en goederen; (8) Overwegende dat telematica in het wegverkeer kan bijdragen aan de ontwikkeling van doeltreffende, veilige en milieuvriendelijke wegverkeersdiensten, marktkansen kan creëren voor de Europese en de concurrentiepositie ervan kan verstevigen; (9) Overwegende dat het volledige potentieel aan telematica in het wegverkeer op Europees niveau alleen kan worden benut als de ingevoerde systemen en toepassingen een passend interoperabiliteitsniveau halen en voor de gebruiker continuïteit van de diensten waarborgen; (10) Overwegende dat artikel 129 C van het Verdrag over de totstandbrenging en ontwikkeling van trans-Europese netwerken bepaalt dat de lidstaten onderling, in verbinding met de Commissie, het nationale beleid cooerdineren dat van grote invloed kan zijn op de doelstellingen met betrekking tot de verwezenlijking van de interne markt en de versterking van de economische en sociale samenhang; (11) Overwegende dat besluiten over de eventuele invoering van elektronsiche tolheffing (ETH) een zaak van de afzonderlijke lidstaten zijn; (12) Overwegende dat, met het oog op een optimale dienstverlening aan de gebruiker, onder redelijke economische voorwaarden en zonder onnodige bureaucratie een passend niveau van interoperabiliteit tussen de ETH-systemen in de Gemeenschap tot stand moet worden gebracht; (13) Overwegende dat er in sommige lidstaten met succes ETH-systemen zijn ontwikkeld en ingevoerd; (14) Overwegende dat de lidstaten die nieuwe ETH-systemen invoeren, ernaar moeten streven dat er een passend niveau van interoperabiliteit tussen deze systemen bestaat; (15) Overwegende dat er een strategie nodig is om binnen een redelijke tijd de ETH-systemen te doen convergeren teneinde interoperabiliteit op Europees niveau tot stand te brengen, rekening houdend met bestaande systemen en knowhow en met de werkzaamheden in de Europese normalisatie-instanties; (16) Overwegende dat de Raad in zijn resolutie van 28 september 1995 de Europese normalisatie-instanties heeft verzocht hun voorstellen te vervolledigen zodat alle techniche aspecten in verband met de communicatie op korte afstand worden bestreken, en uit te breiden tot de middelen voor transmissie per mobiele telefoon en per satelliet, I 1. NEEMT met voldoening NOTA VAN de werkzaamheden die de Commissie, met de hulp van een groep van door de lidstaten aangewezen vertegenwoordigers op hoog niveau, verricht ter voorbereiding van een strategie- en actieplan voor de toepassing van telematica in het wegverkeer; 2. ERKENT de belangrijke rol die de particuliere sector zal moeten spelen in de toepassing van telematica in het wegverkeer; II 1. HERINNERT AAN zijn in de resolutie van 28 september 1995 tot de Commissie en de lidstaten gerichte verzoek om vaart te zetten achter het werk aan de interoperabiliteit van de elektronische betaalsystemen op Europees niveau in het trans-Europese wegennet, en de problemen in verband met de convergentie van bestaande systemen te bestuderen; 2. DOET EEN BEROEPT OP de lidstaten en de Commissie: - naar behoren rekening te houden met de noodzaak om interoperabiliteit tot stand te brengen bij het ontwikkelen en ten uitvoer leggen van regelingen voor elektronische tolheffing (ETH) en - een strategie te ontwikkelen voor de convergentie van alle ETH-systemen teneinde een passend niveau van interoperabiliteit op Europees niveau tot stand te brengen, rekening houdend met de reeds bestaande systemen en de werkzaamheden die worden uitgevoerd in het kader van de Europese normalisatie-instanties; 3. VERZOEKT de Europese normalisatie-instanties tot de ontwikkeling van deze strategien bij te dragen door technische normen en specificaties voor interoperabele ETH-systemen op Europees niveau vast te stellen waardoor meerstrooksoperaties en de invoering van aanvullende telematicadiensten die gebruik maken van dezelfde technologie, mogelijk zullen worden. Doel is dat deze normen uiterlijk over drie jaaren worden vastgesteld; 4. NEEMT NOTA VAN het voornemen van de lidstaten die ETH-systemen met speciale korteafstandscommunicatie (Dedicated Short Range Communication/DSRC) invoeren om, als eerste stap, deze systemen te baseren op het werk van het CEN, in volledige overeenstemming met punt II.5; 5. ROEPT de lidstaten OP om, wanneer zij ETH-systemen vervangen, verbeteren of invoeren, dit te doen in overeenstemming met de strategie voor convergentie van alle ETH-systemen; 6. ROEPT de Commissie en de lidstaten OP om vaart te zetten achter het opsporen en wegnemen van andere hinderpalen voor de interoperabiliteit van de ETH-systemen, alsook achter de bespreking van wettelijke en andere institutionele kwesties in Cardme (Concerted Action for Research on Demand Management in Europe) en Move It (Motorway Operators Validate EFC for Interoperable Transport); 7. ROEPT de lidstaten OP om voorstellen te doen voor en deel te nemen aan werkelijkheidsgetrouwe proefprojecten om de verschillende functies van het ETH-systeem te testen op basis van techniche prenormen, rekening houdend met de resultaten van de huidige en voorgestelde projecten en activiteiten voor onderzoek, technologische ontwikkeling en demonstratie (OTO& D) in de lidstaten. Bij die projecten moet getracht worden de resultaten van de ETH-systemen te bevestigen, met name in grensoverschrijdende situaties, en moeten ook wettelijke, organisatorische en institutionele kwesties behandeld worden; III 1. NEEMT NOTA VAN het voornemen van de Commissie binnenkort een strategie- en actieplan voor de toepassing van telematica in het wegverkeer in te dienen, dat met de hulp van een groep van door de lidstaten benoemde vertegenwoordigers op hoog niveau wordt opgesteld. Dit actieplan bestrijkt naast ETH ook andere toepassingen van telematica in het wegverkeer, met name RDS/TMC (Radio Data System (Radiogegevenssysteem/Traffic Message Channel) (Kanaal voor verkeersboodschappen)), uitwisseling van vervoersgegevens en informatiebeheer (Transport Data Exchange and Information Management), mens-machine-interfaces voor computers en systeemarchitectuur (Human Machine Interface and Systems Architecture), met het oog op een spoedige bespreking door de Raad; 2. ROEPT de lidstaten OP voorstellen te doen voor en deel te nemen aan projecten voor de validering en/of tenuitvoerlegging van oplossingen voor vervoersproblemen met behulp van telematica in het wegverkeer, rekening houdend met de resultaten van de huidige en voorgestelde OTO& D-projecten en -activiteiten in de lidstaten, en via projecten de actieve participatie van de particuliere sector aan de toepassing van telematica in het wegverkeer te bevorderen; 3. ROEPT de lidstaten, de Commissie en andere hoofdrolspelers OP de invoering te bevorderen van RDS/TMC en van diensten voor de uitwisseling van vervoersgegevens en informatiebeheer, met inbegrip van het spoedig beschikbaar stellen van RDS/TMC-ontvangers met taalmodules voor alle talen van de lidstaten; 4. VERZOEKT de Commissie om in overleg met de lidstaten en het bedrijfsleven een gedragscode op te stellen voor de mens-machine-interfaces, met name voor informatieapparatuur in voertuigen; 5. ROEPT de Commissie en de lidstaten OP actie te ondernemen om de versnelling van het normalisatieproces vanuit een algemene strategie alsook het kader voor de telematicatoepassingen in het wegverkeer te bevorderen, rekening houdend met de visie van de industrie en de gebruikers; 6. VERZOEKT de Commissie en de lidstaten rekening te houden met de noodzaak van OTO& D-acties ter ondersteuning van telematicatoepassingen in het wegverkeer, met inbegrip van de verbetering van de bestaande systemen. (1) PB nr. C 309 van 5. 11. 1994, blz. 1. (2) PB nr. C 264 van 11. 10. 1995, blz. 1. (3) PB nr. L 228 van 9. 9. 1996, blz. 1, en PB nr. L 15 van 17. 1. 1997, blz. 1 (rectificatie). (4) PB nr. L 281 van 23. 11. 1995, blz. 31. (5) PB nr. C 376 van 12. 12. 1996, blz. 1. (6) PB nr. L 334 van 22. 12. 1994, blz. 1. (7) PB nr. L 361 van 31. 12. 1994, blz. 56.",
  "source": "EUR LEX"
}