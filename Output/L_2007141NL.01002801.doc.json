{
  "url": "http://www.w3.org/1999/xhtml\">",
  "content": "L_2007141NL.01002801.xml 2.6.2007 NL Publicatieblad van de Europese Unie L 141/28 VERORDENING (EG) N r. 607/2007 VAN DE COMMISSIE van 1 juni 2007 inzake de verdeling tussen „leveringen” en „rechtstreekse verkoop” van de nationale referentiehoeveelheden die voor 2006/2007 zijn vastgesteld in bijlage I bij Verordening (EG) nr. 1788/2003 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1788/2003 van de Raad van 29 september 2003 tot vaststelling van een heffing in de sector melk en zuivelproducten ( 1 ) , en met name op artikel 8, Overwegende hetgeen volgt: (1) Overeenkomstig artikel 6 van Verordening (EG) nr. 1788/2003 moeten de lidstaten de individuele referentiehoeveelheden van de producenten vaststellen. De producenten kunnen beschikken over een of over twee individuele referentiehoeveelheden (een voor leveringen en een voor rechtstreekse verkoop) die op een naar behoren gemotiveerd verzoek van de producent kunnen worden omgezet van de ene in de andere referentiehoeveelheid. (2) Bij Verordening (EG) nr. 832/2006 van de Commissie van 2 juni 2006 inzake de verdeling tussen „leveringen” en „rechtstreekse verkoop” van de nationale referentiehoeveelheden die voor 2005/2006 zijn vastgesteld in bijlage I bij Verordening (EG) nr. 1788/2003 van de Raad ( 2 ) is voor de periode van 1 april 2005 tot en met 31 maart 2006 de verdeling tussen „leveringen” en „rechtstreekse verkoop” vastgesteld voor België, Tsjechië, Denemarken, Duitsland, Estland, Ierland, Griekenland, Spanje, Frankrijk, Italië, Cyprus, Letland, Litouwen, Luxemburg, Hongarije, Malta, Nederland, Oostenrijk, Polen, Portugal, Slovenië, Slowakije, Finland, Zweden en het Verenigd Koninkrijk. (3) Overeenkomstig artikel 25, lid 2, van Verordening (EG) nr. 595/2004 van de Commissie van 30 maart 2004 houdende vaststelling van uitvoeringsbepalingen van Verordening (EG) nr. 1788/2003 van de Raad tot vaststelling van een heffing in de sector melk en zuivelproducten ( 3 ) hebben België, Tsjechië, Denemarken, Duitsland, Estland, Ierland, Griekenland, Spanje, Frankrijk, Italië, Cyprus, Letland, Litouwen, Luxemburg, Hongarije, Nederland, Oostenrijk, Polen, Portugal, Slovenië, Slowakije, Finland, Zweden en het Verenigd Koninkrijk de referentiehoeveelheden meegedeeld die op verzoek van de producenten definitief zijn omgezet van leveringen in rechtstreekse verkoop of omgekeerd. (4) Overeenkomstig bijlage I bij Verordening (EG) nr. 1788/2003 is de totale nationale referentiehoeveelheid voor België, Denemarken, Duitsland, Frankrijk, Luxemburg, Nederland, Oostenrijk, Portugal, Finland, Zweden en het Verenigd Koninkrijk voor 2006/2007 groter dan die voor 2005/2006, en deze lidstaten hebben de Commissie in kennis gesteld van de verdeling tussen „leveringen” en „rechtstreekse verkoop” van de extra referentiehoeveelheden. (5) Overeenkomstig Verordening (EG) nr. 927/2006 van de Commissie van 22 juni 2006 inzake de vrijgave van de in artikel 1, lid 4, van Verordening (EG) nr. 1788/2003 van de Raad ( 4 ) bedoelde speciale herstructureringsreserve, worden de extra referentiehoeveelheden die met ingang van 1 april 2006 worden vrijgegeven voor Tsjechië, Estland, Letland, Litouwen, Hongarije, Polen, Slovenië and Slowakije opgenomen in de nationale referentiehoeveelheden en gebruikt voor „leveringen”. (6) Met betrekking tot de voor het tijdvak van 1 april 2006 tot en met 31 maart 2007 geldende nationale referentiehoeveelheden die zijn vastgesteld in bijlage I bij Verordening (EG) nr. 1788/2003, moet derhalve de verdeling tussen „leveringen” en „rechtstreekse verkoop” worden aangebracht. (7) De in deze verordening vervatte maatregelen zijn in overeenstemming met het advies van het Comité van beheer voor melk en zuivelproducten, HEEFT DE VOLGENDE VERORDENING VASTGESTELD: Artikel 1 De voor het tijdvak van 1 april 2006 tot en met 31 maart 2007 geldende nationale referentiehoeveelheden die zijn vastgesteld in bijlage I bij Verordening (EG) nr. 1788/2003, worden overeenkomstig de bijlage bij de onderhavige verordening verdeeld tussen „leveringen” en „rechtstreekse verkoop”. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juni 2007. Voor de Commissie Mariann FISCHER BOEL Lid van de Commissie ( 1 ) PB L 270 van 21.10.2003, blz. 123 . Verordening laatstelijk gewijzigd bij Verordening (EG) nr. 316/2007 van de Commissie ( PB L 88 van 29.3.2007, blz. 43 ). ( 2 ) PB L 150 van 3.6.2006, blz. 6 . Verordening gewijzigd bij Verordening (EG) nr. 1611/2006 ( PB L 299 van 28.10.2006, blz. 13 ). ( 3 ) PB L 94 van 31.3.2004, blz. 22 . Verordening laatstelijk gewijzigd bij Verordening (EG) nr. 1913/2006 ( PB L 365 van 21.12.2006, blz. 52 ). ( 4 ) PB L 170 van 23.6.2006, blz. 12 . BIJLAGE (in ton) Lidstaten Leveringen Rechtstreekse verkoop België 3 262 989,617 63 993,383 Tsjechië 2 735 310,008 2 620,992 Denemarken 4 477 305,428 318,572 Duitsland 27 908 872,018 94 274,406 Estland 633 434,407 12 933,593 Ierland 5 393 313,962 2 450,038 Griekenland 819 561,000 952,000 Spanje 6 050 260,675 66 689,325 Frankrijk 24 006 673,257 350 303,743 Italië 10 280 493,532 249 566,468 Cyprus 142 776,881 2 423,119 Letland 715 403,768 13 244,232 Litouwen 1 586 145,968 118 693,032 Luxemburg 269 899,000 495,000 Hongarije 1 879 678,121 110 381,879 Malta 48 698,000 0,000 Nederland 11 052 450,000 77 616,000 Oostenrijk 2 653 537,288 110 604,373 Polen 9 192 243,429 187 899,571 Portugal ( 1 ) 1 920 947,814 8 876,186 Slovenië 553 477,272 23 160,728 Slowakije 1 030 036,592 10 751,408 Finland 2 412 009,654 7 800,353 Zweden 3 316 415,000 3 100,000 Verenigd Koninkrijk 14 554 079,916 128 617,085 ( 1 ) Behalve Madeira",
  "source": "EUR LEX"
}