{
  "url": "http://www.w3.org/1999/xhtml\">",
  "content": "L_2009201NL.01000801.xml 1.8.2009 NL Publicatieblad van de Europese Unie L 201/8 VERORDENING (EG) N r. 698/2009 VAN DE COMMISSIE van 31 juli 2009 tot afwijking, met betrekking tot de programma’s inzake voorlichting en afzetbevordering van melk en zuivelproducten op de binnenmarkt, van Verordening (EG) nr. 501/2008 houdende uitvoeringsbepalingen van Verordening (EG) nr. 3/2008 van de Raad inzake voorlichtings- en afzetbevorderingsacties voor landbouwproducten op de binnenmarkt en in derde landen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3/2008 van de Raad van 17 december 2007 inzake voorlichtings- en afzetbevorderingsacties voor landbouwproducten op de binnenmarkt en in derde landen ( 1 ) , en met name op artikel 5, lid 1, en artikel 15, Overwegende hetgeen volgt: (1) In artikel 3, lid 1, onder c), van Verordening (EG) nr. 3/2008 is bepaald dat de producten of sectoren die in aanmerking komen voor volledig of gedeeltelijk uit de begroting van de Europese Unie gefinancierde voorlichtings- en afzetbevorderingsacties worden geselecteerd aan de hand van, onder meer, de noodzakelijkheid om in een bepaalde sector het hoofd te bieden aan specifieke of conjunctuurgebonden problemen. (2) De sector melk en zuivelproducten maakt momenteel een economisch uitermate moeilijke periode door die het overleven van een groot aantal bedrijven in gevaar kan brengen. (3) Tegen deze achtergrond lijkt het nuttig om voor de beroepsorganisaties van de sector melk en zuivelproducten de mogelijkheid te creëren om toegang te krijgen tot cofinanciering door de Gemeenschap in het kader van Verordening (EG) nr. 3/2008 en om hiertoe in de loop van de volgende weken bij de ter zake bevoegde nationale autoriteiten voorlichtings- en afzetbevorderingsprogramma’s in te dienen die vervolgens, in afwijking van de jaarlijkse termijnen voor vaststelling van de programma’s en van de gebruikelijke kalender die is vastgesteld in de artikelen 8 en 11 van Verordening (EG) nr. 501/2008 van de Commissie ( 2 ) , vóór het einde van het lopende jaar worden geselecteerd en eventueel door de Commissie worden goedgekeurd. (4) Bijgevolg moet, met betrekking tot de programma’s inzake voorlichting en afzetbevordering van melk en zuivelproducten op de binnenmarkt voor het jaar 2009, worden afweken van artikel 11, leden 1 en 3, van Verordening (EG) nr. 501/2008. (5) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Met betrekking tot de programma’s inzake voorlichting en afzetbevordering van melk en zuivelproducten op de binnenmarkt die door de beroepsorganisaties van deze sector uiterlijk op 15 oktober 2009 bij de lidstaten worden ingediend, wordt voorzien in de volgende afwijkingen van de bij Verordening (EG) nr. 501/2008 vastgestelde, gebruikelijke jaarkalender: a) in afwijking van artikel 11, lid 1, eerste alinea, delen de lidstaten de voorlopige lijst van de door hen geselecteerde programma’s uiterlijk op 31 oktober mee aan de Commissie; b) in afwijking van artikel 11, lid 3, tweede alinea, beslist de Commissie uiterlijk op 15 december welke programma’s zij kan meefinancieren. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 juli 2009. Voor de Commissie Mariann FISCHER BOEL Lid van de Commissie ( 1 ) PB L 3 van 5.1.2008, blz. 1 . ( 2 ) PB L 147 van 6.6.2008, blz. 3 .",
  "source": "EUR LEX"
}