{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0285:NL:HTML\">",
  "content": "EUR-Lex - 31978D0285 - NL Avis juridique important | 31978D0285 78/285/EEG: Beschikking van de Commissie van 22 februari 1978 houdende wijziging van Beschikking 75/578/EEG van de Commissie van 30 juni 1975 tot machtiging van het Groothertogdom Luxemburg om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) Publicatieblad Nr. L 074 van 16/03/1978 blz. 0029 - 0029 ++++ BESCHIKKING VAN DE COMMISSIE van 22 februari 1978 houdende wijziging van Beschikking 75/578/EEG van de Commissie van 30 juni 1975 tot machtiging van het Groothertogdom Luxemburg om de handel in zaaizaad van bepaalde rassen van landbouwgewassen te beperken ( Slechts de tekst in de Franse taal is authentiek ) ( 78/285/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG van de Raad van 19 december 1977 ( 2 ) , en met name op artikel 7 , Gelet op Beschikking 75/578/EEG van de Commissie van 30 juni 1975 tot machtiging van het Groothertogdom Luxemburg om de handel in zaaizaad van bepaalde rassen van landbouwgewassen te beperken ( 3 ) , en met name op artikel 2 , Overwegende dat volgens artikel 15 , lid 1 , van bovengenoemde richtlijn zaaizaad en pootgoed van rassen van landbouwgewassen , als deze rassen ten minste in een van de Lid-Staten officieel zijn toegelaten en zij overigens voldoen aan de in deze richtlijn vastgestelde voorwaarden , in de Gemeenschap na een bepaalde datum aan geen enkele handelsbeperking ten aanzien van het ras meer zijn onderworpen ; Overwegende evenwel dat in artikel 15 , lid 2 , van dezelfde richtlijn is bepaald dat een Lid-Staat die daarom verzoekt kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Commissie bij genoemde beschikking onder andere het Groothertogdom Luxemburg heeft gemachtigd de handel in zaaizaad van het ras \" Tiran \" ( Phleum pratense L . ) , te verbieden voor zover dit bestemd is voor gebruik als groenvoedergewas , aangezien dit ras in het Groothertogdom Luxemburg ten aanzien van zijn hoedanigheden inzake cultuur - of gebruikswaarde niet beantwoordde aan de resultaten die werden verkregen met een ander vergelijkbaar in deze Lid-Staat toegelaten ras ( artikel 15 , lid 3 , sub c ) , eerste geval , van voornoemde richtlijn ) ; Overwegende dat , gezien de resultaten verkregen bij nieuwe onderzoeken te velde niet meer kan worden geconstateerd dat de cultuur - of gebruikswaarde van het ras in het Groothertogdom Luxemburg geringer is dan die van vergelijkbare andere rassen die daar zijn toegelaten ; Overwegende dat derhalve niet meer wordt voldaan aan de voorwaarden van artikel 15 , lid 3 , sub c ) , eerste geval , van genoemde richtlijn ; Overwegende dat de aan het Groothertogdom Luxemburg verleende machtiging derhalve moet worden ingetrokken ; Overwegende dat de in deze beschikking vervatte maatregelen in overeenstemming zijn met het advies van het Permanent Comit√© voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 De bij Beschikking 75/578/EEG van de Commissie van 30 juni 1975 aan het Groothertogdom Luxemburg verleende machtiging wordt voor het ras Titan  ( Phleum pratense L . ) vanaf 31 december 1977 ingetrokken . Artikel 2 Deze beschikking is gericht tot het Groothertogdom Luxemburg . Gedaan te Brussel , 22 februari 1978 . Voor de Commissie De Vice-Voorzitter Finn GUNDELACH ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 . ( 3 ) PB nr . L 253 van 30 . 9 . 1975 , blz . 45 .",
  "source": "EUR LEX"
}