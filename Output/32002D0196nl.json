{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0196:NL:HTML\">",
  "content": "EUR-Lex - 32002D0196 - NL Avis juridique important | 32002D0196 2002/196/EG: Besluit van de Raad van 17 december 2001 betreffende de sluiting van een aanvullend protocol betreffende de handel in bepaalde soorten vis en visserĳproducten bĳ de Europaovereenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en de Slowaakse Republiek, anderzĳds Publicatieblad Nr. L 066 van 08/03/2002 blz. 0015 - 0015 Besluit van de Raad van 17 december 2001 betreffende de sluiting van een aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds (2002/196/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is wenselijk de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds(1), aan te vullen met een aanvullend protocol, teneinde te voorzien in preferentiële voorwaarden voor de invoer in de Gemeenschap van bepaalde soorten vis en visserijproducten van oorsprong uit de Slowaakse Republiek en voor de invoer in de Slowaakse Republiek van bepaalde soorten vis en visserijproducten van oorsprong uit de Gemeenschap. (2) Daartoe dient een aanvullend protocol betreffende de handel in bepaalde soorten vis en visserijproducten aan voornoemde Europaovereenkomst te worden toegevoegd. (3) Het protocol dient te worden goedgekeurd, BESLUIT: Artikel 1 Het aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds, wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon aan te wijzen die bevoegd is het protocol te ondertekenen en daardoor de Gemeenschap te binden. Gedaan te Brussel, 17 december 2001. Voor de Raad De voorzitter A. Neyts-Uyttebroeck (1) PB L 359 van 31.12.1994, blz. 2.",
  "source": "EUR LEX"
}