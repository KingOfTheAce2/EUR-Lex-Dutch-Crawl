{
  "url": "http://www.w3.org/1999/xhtml\"><!--",
  "content": "L_2023035NL.01000401.xml 7.2.2023 NL Publicatieblad van de Europese Unie L 35/4 UITVOERINGSVERORDENING (EU) 2023/254 VAN DE COMMISSIE van 6 februari 2023 tot wijziging van Uitvoeringsverordening (EU) 2020/761 wat betreft bepaalde technische voorschriften voor het beheer van tariefcontingenten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187, Overwegende hetgeen volgt: (1) Uitvoeringsverordening (EU) 2020/761 van de Commissie ( 2 ) bevat de regels voor het beheer van tariefcontingenten voor de invoer en uitvoer van landbouwproducten die onder een stelsel van invoer- en uitvoercertificaten vallen, en bevat specifieke voorschriften. (2) In artikel 6, lid 4, van Uitvoeringsverordening (EU) 2020/761 is bepaald dat, indien een aanvrager voor een tariefcontingent meer aanvragen indient dan het in artikel 6, lid 3, van die uitvoeringsverordening vermelde maximumaantal, al zijn aanvragen niet-ontvankelijk zijn en de zekerheden verbeurd worden. Om een te zware bestraffing te voorkomen, moet de mogelijkheid om de zekerheid te verbeuren, worden geschrapt. (3) Op grond van artikel 9 van Uitvoeringsverordening (EU) 2020/761 moeten marktdeelnemers die een certificaat aanvragen voor tariefcontingenten als bedoeld in artikel 4 van Gedelegeerde Verordening (EU) 2020/760 van de Commissie ( 3 ) , de desbetreffende zekerheid vóór het einde van de aanvraagperiode stellen. Voor certificaten die geen verband houden met tariefcontingenten, moeten de marktdeelnemers in plaats daarvan de zekerheid stellen op de dag dat een certificaataanvraag wordt ingediend. Daardoor kunnen problemen ontstaan bij het beheer van certificaten. Om elk risico van wanbeheer en misbruik te voorkomen, moet aan de nationale met de afgifte van certificaten belaste autoriteiten de mogelijkheid worden verleend om de uiterste datum voor het stellen van de zekerheden voor certificaten voor tariefcontingenten vast te stellen. (4) In artikel 3, lid 4, van Verordening (EEG, Euratom) nr. 1182/71 van de Raad ( 4 ) is bepaald dat indien de laatste dag van een bepaalde periode een feestdag, een zaterdag of een zondag is, het einde van die periode moet worden verschoven naar het einde van de eropvolgende werkdag. In artikel 13, lid 1, van Uitvoeringsverordening (EU) 2020/761 is bepaald dat deze regel niet van toepassing is op de geldigheidsduur van certificaten voor tariefcontingenten. In artikel 12, lid 1, punt e), van Uitvoeringsverordening (EU) 2020/761 is bepaald dat deze regel in een bepaald vak van certificaten voor tariefcontingenten moet worden vermeld wanneer de geldigheidsduur van het certificaat afloopt op de laatste dag van de tariefcontingentperiode. Om onjuiste interpretaties te voorkomen, moet artikel 12, lid 1, van Uitvoeringsverordening (EU) 2020/761 in overeenstemming worden gebracht met artikel 13, lid 1, van die uitvoeringsverordening. (5) Krachtens artikel 16, lid 5, van Uitvoeringsverordening (EU) 2020/761 moeten de lidstaten de Commissie in kennis stellen van de ongebruikte hoeveelheden waarvoor certificaten zijn afgegeven. Om de kwaliteit van de verstrekte gegevens te verbeteren, moeten de lidstaten ook mededeling doen van de hoeveelheden producten waarvoor invoercertificaten zijn afgegeven en die in het vrije verkeer zijn gebracht in de voorafgaande invoertariefcontingentperiode. (6) Aangezien het tariefcontingent met volgnummer 09.4264 een hoeveelheid van 0 heeft, moeten de tabel van dat contingent en de vermelding ervan worden geschrapt uit de bijlagen I en XII bij Uitvoeringsverordening (EU) 2020/761. (7) Vanwege een buitensporige vraag naar hoeveelheden in het kader van de tariefcontingenten met de volgnummers 09.4268 en 09.4269 moeten de regels inzake de registratie in het elektronisch systeem voor de registratie en identificatie van marktdeelnemers die certificaten aanvragen (LORI) en inzake de referentiehoeveelheid ook gelden voor die tariefcontingenten. Bovendien gelden de regels inzake een bewijs van handel alleen indien de vereiste inzake de referentiehoeveelheid wordt geschorst op grond van artikel 9, lid 9, van Gedelegeerde Verordening (EU) 2020/760. (8) De tariefcontingenten met de volgnummers 09.4281 en 09.4282 staan open voor respectievelijk rundvlees en varkensvlees uit Canada. Op grond van de artikelen 46 en 66 van Uitvoeringsverordening (EU) 2020/761 wordt de hoeveelheid uitgedrukt in equivalent geslacht gewicht. Om verwarring te voorkomen, moet dit ook worden aangegeven in de desbetreffende tabellen van de bijlagen VIII en X bij Uitvoeringsverordening (EU) 2020/761. Bovendien moet de totale hoeveelheid die in de afgelopen jaren beschikbaar was, duidelijkheidshalve worden geschrapt. (9) Het tariefcontingent met volgnummer 09.4226 staat open voor invoer uit IJsland van “Skyr”, terwijl het tariefcontingent met volgnummer 09.4227 openstaat voor invoer uit IJsland van kazen, met uitzondering van “Skyr”. Naar aanleiding van de meest recente actualisering van de Taric-code voor “Skyr” moet deze code worden opgenomen in de tabellen van die tariefcontingenten in bijlage IX bij Uitvoeringsverordening (EU) 2020/761. (10) Vanwege problemen met de volledige benutting van de tariefcontingenten met de volgnummers 09.4225, 09,4226 en 09.4227 moet de vereiste inzake een bewijs van handel bij die contingenten worden opgeheven. (11) Duidelijkheidshalve moet in de modellen van de IMA 1-certificaten in de delen A.1 en A.2 van bijlage XIV.5 bij Uitvoeringsverordening (EU) 2020/761 in vak 16 het nummer van het tariefcontingent worden vermeld waarop het certificaat betrekking heeft. Bovendien moet, om verwarring met vak 4 te voorkomen, in vak 3 van het model van het IMA 1-certificaat voor de tariefcontingenten met de volgnummers 09.4195 en 09.4182 in deel A.2 van bijlage XIV.5 bij die uitvoeringsverordening de naam van de koper staan in plaats van het nummer en de datum van de factuur. (12) Uitvoeringsverordening (EU) 2020/761 moet daarom dienovereenkomstig worden gewijzigd. (13) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijzigingen in Uitvoeringsverordening (EU) 2020/761 Uitvoeringsverordening (EU) 2020/761 wordt als volgt gewijzigd: 1) In artikel 6 wordt lid 4 vervangen door: “4.   Indien een aanvrager voor een tariefcontingent meer aanvragen indient dan het in lid 3 vermelde maximumaantal, is geen van de voor het tariefcontingent ingediende aanvragen ontvankelijk.” . 2) Artikel 9 wordt vervangen door: “Artikel 9 Bij de indiening van een invoer- of uitvoercertificaataanvraag te stellen zekerheid Indien voor de afgifte van een certificaat een zekerheid moet worden gesteld krachtens artikel 4 van Gedelegeerde Verordening (EU) 2020/760, stelt de aanvrager vóór het einde van de aanvraagperiode bij de met de afgifte van certificaten belaste autoriteit de zekerheid ten belope van het voor elk tariefcontingent in de bijlagen II tot en met XIII bij deze verordening vastgestelde bedrag. De met de afgifte van certificaten belaste autoriteit kan marktdeelnemers echter overeenkomstig artikel 4, lid 2, van Gedelegeerde Verordening (EU) 2016/1237 verplichten de zekerheid uit hoofde van artikel 4 van Gedelegeerde Verordening (EU) 2020/760 te stellen op de dag dat de certificaataanvraag wordt ingediend.” . 3) In artikel 12, lid 1, wordt punt e) vervangen door: “e) In vak 24 van het invoercertificaat of vak 22 van het uitvoercertificaat wordt vermeld dat artikel 3, lid 4, van Verordening (EEG, Euratom) nr. 1182/71 niet van toepassing is ( *1 ) . ( *1 ) — In het Bulgaars: Член 3, параграф 4 от Регламент (ЕИО, Евратом) № 1182/71 не се прилага — In het Spaans: No es de aplicación el artículo 3, apartado 4, del Reglamento (CEE, Euratom) n o 1182/71 — In het Tsjechisch: Ustanovení čl. 3 odst. 4 nařízení (EHS, Euratom) č. 1182/71 se nepoužije — In het Deens: Artikel 3, stk. 4, i forordning (EØF, Euratom) nr. 1182/71 finder ikke anvendelse — In het Duits: Artikel 3 Absatz 4 der Verordnung (EWG, Euratom) Nr. 1182/71 kommt nicht zur Anwendung — In het Ests: Määruse (EMÜ, Euratom) nr 1182/71 artikli 3 lõiget 4 ei kohaldata — In het Grieks: Το άρθρο 3 παράγραφος 4 του κανονισμού (ΕΟΚ, Ευρατόμ) αριθ. 1182/71 δεν εφαρμόζεται — In het Engels: Article 3(4) of Regulation (EEC, Euratom) No 1182/71 shall not apply — In het Frans: L’article 3, paragraphe 4, du règlement (CEE, Euratom) n o 1182/71 ne s’applique pas — In het Kroatisch: Članak 3. stavak 4. Uredbe (EEZ, Euratom) br. 1182/71 se ne primjenjuje — In het Italiaans: L’articolo 3, paragrafo 4, del regolamento (CEE, Euratom) n. 1182/71 non si applica — In het Lets: Regulas (EEK, Euratom) Nr. 1182/71 3. panta 4. punktu nepiemēro — In het Litouws: Reglamento (EEB, Euratomas) Nr. 1182/71 3 straipsnio 4 dalis netaikoma — In het Hongaars: Az 1182/71/EGK, Euratom rendelet 3. cikkének (4) bekezdését nem kell alkalmazni — In het Maltees: L-Artikolu 3(4) tar-Regolament (KEE, Euratom) Nru 1182/71 ma għandux japplika — In het Nederlands: Artikel 3, lid 4, van Verordening (EEG, Euratom) nr. 1182/71 is niet van toepassing — In het Pools: Artykuł 3 ust. 4 rozporządzenia (EWG, Euratom) nr 1182/71 nie ma zastosowania — In het Portugees: O artigo 3. o, n. o 4, do Regulamento (CEE, Euratom) n. o 1182/71 não é aplicável — In het Roemeens: Articolul 3 alineatul 4 din Regulamentul (CEE, Euratom) nr. 1182/71 nu se aplică — In het Slowaaks: Článok 3 ods. 4 nariadenia (EHS, Euratom) č. 1182/71 sa neuplatňuje — In het Sloveens: Člen 3(4) Uredbe (EGS, Euratom) št. 1182/71 se ne uporablja — In het Fins: Asetuksen (ETY, Euratom) N:o 1182/71 3 artiklan 4 kohtaa ei sovelleta — In het Zweeds: Artikel 3.4 i förordning (EEG, Euartom) nr 1182/71 skall inte tillämpas.”. \" 4) In artikel 16 wordt lid 5 vervangen door: “5.   De lidstaten stellen de Commissie binnen vier maanden respectievelijk 210 kalenderdagen na het verstrijken van de geldigheidsduur van de betrokken certificaten in kennis van: a) de niet-gebruikte hoeveelheden waarvoor een invoer- of uitvoercertificaataanvraag is afgegeven, en b) de hoeveelheden producten waarvoor invoercertificaten zijn afgegeven en die in het vrije verkeer zijn gebracht in de voorafgaande invoertariefcontingentperiode.” . 5) De bijlagen I, VIII, IX, X, XII en XIV.5 worden gewijzigd overeenkomstig de bijlage bij deze verordening. Artikel 2 Inwerkingtreding en toepassing Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Artikel 1 is van toepassing op de perioden voor de indiening van certificaataanvragen die ingaan na de inwerkingtreding van deze verordening. Niettemin geldt het volgende: a) artikel 1, lid 2, punt 3), b), i) en ii), en punt 3), c), i) en ii), en punt 6) van de bijlage zijn van toepassing vanaf de eerste dag van de periode van negentig dagen na de bekendmaking van deze verordening in het Publicatieblad van de Europese Unie of, in voorkomend geval, op de eerste aanvraagperiode die na die periode opent; b) punt 1), b), en punt 5), b), van de bijlage zijn van toepassing op de tariefcontingentperiode die ingaat in juli 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 februari 2023. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 3 ) Gedelegeerde Verordening (EU) 2020/760 van de Commissie van 17 december 2019 tot aanvulling van Verordening (EU) nr. 1308/2013 van het Europees Parlement en de Raad wat betreft de voorschriften voor het beheer van tariefcontingenten voor invoer en uitvoer waarvoor een certificaat verplicht is, en tot aanvulling van Verordening (EU) nr. 1306/2013 van het Europees Parlement en de Raad wat betreft het stellen van zekerheden bij het beheer van tariefcontingenten ( PB L 185 van 12.6.2020, blz. 1 ). ( 4 ) Verordening (EEG, Euratom) nr. 1182/71 van de Raad van 3 juni 1971 houdende vaststelling van de regels die van toepassing zijn op termijnen, data en aanvangs- en vervaltijden ( PB L 124 van 8.6.1971, blz. 1 ). BIJLAGE De bijlagen I, VIII, IX, X, XII en XIV.5 bij Uitvoeringsverordening (EU) 2020/761 worden als volgt gewijzigd: 1) Bijlage I wordt als volgt gewijzigd: a) de rij van het tariefcontingent met volgnummer 09.4264 wordt geschrapt; b) de rijen van de tariefcontingenten met de volgnummers 09.4268 en 09.4269 worden vervangen door: “09.4268 Pluim-veevlees Invoer EU: gelijktijdig onderzoek Ja Alleen wanneer artikel 9, lid 9, van Gedelegeerde Verordening (EU) 2020/760 van toepassing is Tot het einde van de tarief-contingent-periode Ja 09.4269 Pluimveevlees Invoer EU: gelijktijdig onderzoek Ja Alleen wanneer artikel 9, lid 9, van Gedelegeerde Verordening (EU) 2020/760 van toepassing is Tot het einde van de tarief-contingent-periode Ja” 2) In bijlage VIII wordt in de tabel van het tariefcontingent met volgnummer 09.4281 de rij “Hoeveelheid in kg” vervangen door: “ Hoeveelheid in kg 15 000 000  kg (equivalent geslacht gewicht), als volgt verdeeld: 25 % voor de deelperiode van 1 januari tot en met 31 maart 25 % voor de deelperiode van 1 april tot en met 30 juni 25 % voor de deelperiode van 1 juli tot en met 30 september 25 % voor de deelperiode van 1 oktober tot en met 31 december” 3) Bijlage IX wordt als volgt gewijzigd: a) in de tabel van het tariefcontingent met volgnummer 09.4225 wordt de rij “Bewijs van handel” vervangen door: “ Bewijs van handel Neen” b) de tabel van het tariefcontingent met volgnummer 09.4226 wordt als volgt gewijzigd: i) de rij “Productomschrijving” wordt vervangen door: “ Productomschrijving ( *1 ) Skyr ii) de rij “GN-codes” wordt vervangen door: “ GN-codes ex 0406 10 50  (Taric-code 0406105010 )” iii) de rij “Bewijs van handel” wordt vervangen door: “ Bewijs van handel Neen” c) de tabel van het tariefcontingent met volgnummer 09.4227 wordt als volgt gewijzigd: i) de rij “Productomschrijving” wordt vervangen door: “ Productomschrijving ( *2 ) Kazen, met uitzondering van “Skyr” van Taric-code 0406105010 ii) de rij “GN-codes” wordt vervangen door: “ GN-codes ex 0406 , met uitzondering van “Skyr” van Taric-code 0406105010 ” iii) de rij “Bewijs van handel” wordt vervangen door: “ Bewijs van handel Neen” 4) In bijlage X wordt in de tabel van het tariefcontingent met volgnummer 09.4282 de rij “Hoeveelheid in kg” vervangen door: “ Hoeveelheid in kg 80 548 000  kg (equivalent geslacht gewicht), als volgt verdeeld: 25 % voor elke deelperiode” 5) Bijlage XII wordt als volgt gewijzigd: a) de rij van het tariefcontingent met volgnummer 09.4264 wordt geschrapt; b) de tabellen van de tariefcontingenten met de volgnummers 09.4268 en 09.4269 worden als volgt gewijzigd: i) de rij “Bewijs van handel” wordt vervangen door: “ Bewijs van handel Ja. Bewijs van handel alleen vereist wanneer artikel 9, lid 9, van Gedelegeerde Verordening (EU) 2020/760 van toepassing is. 25 ton” ii) de rij “Referentiehoeveelheid” wordt vervangen door: “ Referentiehoeveelheid Ja” iii) de rij “Moet de marktdeelnemer in de LORI-databank zijn geregistreerd?” wordt vervangen door: “ Moet de marktdeelnemer in de LORI-databank zijn geregistreerd? Ja” 6) Bijlage XIV.5 wordt als volgt gewijzigd: a) in deel A1 wordt vak 16 vervangen door: “16. Opmerkingen: a) tariefcontingent met volgnummer 09.4… (b) bestemd voor verwerking ( 1 ) b) deel A2 wordt als volgt gewijzigd: (i) Nummer en datum van de factuur“ vervangen door “3. Koper”; in vak 3 wordt ”3. (ii) vak 16 wordt vervangen door: “16. Opmerkingen: a) tariefcontingent met volgnummer 09.4… (b) bestemd voor verwerking ( 2 ) ( *1 ) Onverminderd de regels voor de interpretatie van de gecombineerde nomenclatuur heeft de omschrijving van de producten een louter indicatieve waarde; in het kader van deze bijlage is voor de preferentiële regeling de omschrijving van de GN-code bepalend. Wanneer ex-GN-codes zijn vermeld, is de GN-code samen met de daarbij behorende omschrijving bepalend voor de toepassing van de preferentiële regeling .”; ( *2 ) Onverminderd de regels voor de interpretatie van de gecombineerde nomenclatuur heeft de omschrijving van de producten een louter indicatieve waarde; in het kader van deze bijlage is voor de preferentiële regeling de omschrijving van de GN-code bepalend. Wanneer ex-GN-codes zijn vermeld, is de GN-code samen met de daarbij behorende omschrijving bepalend voor de toepassing van de preferentiële regeling .”; ( 1 ) Doorhalen wat niet van toepassing is.”; ( 2 ) Doorhalen wat niet van toepassing is.”.",
  "source": "EUR LEX"
}