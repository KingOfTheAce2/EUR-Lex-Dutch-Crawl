{
  "url": "http://www.w3.org/1999/xhtml\">",
  "content": "L_2016212NL.01011301.xml 5.8.2016 NL Publicatieblad van de Europese Unie L 212/113 UITVOERINGSBESLUIT (GBVB) 2016/1340 VAN DE RAAD van 4 augustus 2016 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 13, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) De informatie over twee personen op de lijsten in de bijlagen II en IV bij Besluit (GBVB) 2015/1333 moet worden geactualiseerd. (3) Besluit (GBVB) 2015/1333 dient derhalve te worden gewijzigd, HEEFT HET VOLGENDE BESLUIT VASTGESTELD: Artikel 1 Bijlagen II en IV bij Besluit (GBVB) 2015/1333 worden gewijzigd zoals aangegeven in de bijlage bij het onderhavige besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 4 augustus 2016. Voor de Raad De voorzitter M. LAJČÁK ( 1 ) PB L 206 van 1.8.2015, blz. 34 . BIJLAGE De vermeldingen met betrekking tot de onderstaande personen, zoals opgenomen in deel A van bijlage II bij Besluit (GBVB) 2015/1333, worden vervangen door de volgende vermeldingen: Naam Informatie ter identificatie Motivering Datum van plaatsing op de lijst „16. SALEH ISSA GWAIDER, Agila Geboortedatum: 1 juni 1942 Geboorteplaats: Elgubba, Libië Paspoortnummer: D001001 (Libië), afgegeven op 22 januari 2015 Agila Saleh is sinds 5 augustus 2014 voorzitter van de Libische Raad van afgevaardigden in het Huis van afgevaardigden. Saleh heeft op 17 december 2015 verklaard tegen het op 17 december 2015 ondertekende politieke akkoord over Libië te zijn. Als voorzitter van de Raad van afgevaardigden heeft Saleh de politieke overgang in Libië belemmerd en ondergraven, onder meer door te weigeren om op 23 februari 2016 in het Huis van afgevaardigden een stemming te houden over de regering van nationale eenheid. Saleh heeft op 23 februari 2016 besloten een comité op te richten waarin naar verwachting andere leden zullen komen te zitten van het „Libië-Libië-proces”, dat zich verzet tegen het politieke akkoord over Libië. 1.4.2016 17. GHWELL, Khalifa alias AL GHWEIL, Khalifa AL-GHAWAIL, Khalifa Geboortedatum:1 januari 1956 Geboorteplaats: Misrata, Libië Libische nationaliteit Paspoortnummer: A005465 (Libië), afgegeven op 12 april 2015, verstrijkt op 11 april 2017 Khalifa Ghwell is de zogeheten „premier en minister van Defensie” van het internationaal niet erkend Algemeen Nationaal Congres (ook bekend als de „regering van nationale redding”), en is als zodanig verantwoordelijk voor hun activiteiten. Khalifa Ghwell nam op 7 juli 2015 met „president” Nuri Abu Sahmain van het Algemeen Nationaal Congres deel aan de ondertekeningsceremonie voor de inwijding van het Steadfastness Front (Alsomood), een nieuwe militaire eenheid van 7 brigades die moet voorkomen dat er in Tripoli een eenheidsregering wordt gevormd, en toonde zo zijn steun voor deze eenheid. Ghwell heeft als „premier” een centrale rol gespeeld bij het belemmeren van de vorming van de regering van nationale eenheid, ingesteld uit hoofde van het politiek akkoord over Libië. Op 15 januari 2016 heeft hij, in zijn hoedanigheid van „premier en minister van Defensie” van het Algemeen Nationaal Congres van Tripoli, opdracht gegeven alle leden van het nieuwe Veiligheidsteam, benoemd door de aangewezen premier van de regering van nationale eenheid, bij aankomst in Tripoli te arresteren. 1.4.2016” De vermeldingen met betrekking tot de onderstaande personen, zoals opgenomen in deel A van bijlage IV bij Besluit (GBVB) 2015/1333, worden vervangen door de volgende vermeldingen: Naam Informatie ter identificatie Motivering Datum van plaatsing op de lijst „21. SALEH ISSA GWAIDER, Agila Geboortedatum: 1 juni 1942 Geboorteplaats: Elgubba, Libië Paspoortnummer: D001001 (Libië), afgegeven op 22 januari 2015 Agila Saleh is sinds 5 augustus 2014 voorzitter van de Libische Raad van afgevaardigden in het Huis van afgevaardigden. Saleh heeft op 17 december 2015 verklaard tegen het op 17 december 2015 ondertekende politieke akkoord over Libië te zijn. Als voorzitter van de Raad van afgevaardigden heeft Saleh de politieke overgang in Libië belemmerd en ondergraven, onder meer door te weigeren om op 23 februari 2016 in het Huis van afgevaardigden een stemming te houden over de regering van nationale eenheid. Saleh heeft op 23 februari 2016 besloten een comité op te richten waarin naar verwachting andere leden zullen komen te zitten van het „Libië-Libië-proces”, dat zich verzet tegen het politieke akkoord over Libië. 1.4.2016 22. GHWELL, Khalifa alias AL GHWEIL, Khalifa AL-GHAWAIL, Khalifa Geboortedatum: 1 januari 1956 Geboorteplaats: Misrata, Libië Libische nationaliteit Paspoortnummer: A005465 (Libië), afgegeven op 12 april 2015, verstrijkt op 11 april 2017 Khalifa Ghwell is de zogeheten „premier en minister van Defensie” van het internationaal niet erkend Algemeen Nationaal Congres (ook bekend als de „regering van nationale redding”), en is als zodanig verantwoordelijk voor hun activiteiten. Khalifa Ghwell nam op 7 juli 2015 met „president” Nuri Abu Sahmain van het Algemeen Nationaal Congres deel aan de ondertekeningsceremonie voor de inwijding van het Steadfastness Front (Alsomood), een nieuwe militaire eenheid van 7 brigades die moet voorkomen dat er in Tripoli een eenheidsregering wordt gevormd, en toonde zo zijn steun voor deze eenheid. Ghwell heeft als „premier” een centrale rol gespeeld bij het belemmeren van de vorming van de regering van nationale eenheid, ingesteld uit hoofde van het politiek akkoord over Libië. Op 15 januari 2016 heeft hij, in zijn hoedanigheid van „premier en minister van Defensie” van het Algemeen Nationaal Congres van Tripoli, opdracht gegeven alle leden van het nieuwe Veiligheidsteam, benoemd door de aangewezen premier van de regering van nationale eenheid, bij aankomst in Tripoli te arresteren. 1.4.2016”",
  "source": "EUR LEX"
}