{
  "url": "http://www.w3.org/1999/xhtml\">",
  "content": "L_2007347NL.01000301.xml 29.12.2007 NL Publicatieblad van de Europese Unie L 347/3 BESLUIT VAN DE RAAD van 8 november 2007 tot wijziging van bijlage I bij de Akte van Toetreding van 2005 (2007/857/EG) DE RAAD VAN DE EUROPESE UNIE, Gelet op het Verdrag betreffende de Europese Unie, Gelet op het Verdrag tot oprichting van de Europese Gemeenschap, Gelet op de Akte van Toetreding van 2005, en met name op artikel 3, lid 6, Gezien het voorstel van de Commissie, Overwegende hetgeen volgt: (1) In artikel 3, lid 3, van de Toetredingsakte van 2005 is bepaald dat de Republiek Bulgarije en Roemenië toetreden tot de in bijlage I bij die Toetredingsakte opgesomde overeenkomsten en protocollen tussen de lidstaten. (2) Op 14 april 2005 zijn de lidstaten overgegaan tot de ondertekening van het Verdrag inzake de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot het Verdrag inzake het recht dat van toepassing is op verbintenissen uit overeenkomst, ter ondertekening opengesteld te Rome op 19 juni 1980, en tot het Eerste en het Tweede Protocol betreffende de uitlegging ervan door het Hof van Justitie van de Europese Gemeenschappen ( 1 ) . (3) Er dient derhalve te worden voorzien in de toetreding van de Republiek Bulgarije en Roemenië tot het Verdrag inzake het recht dat van toepassing is op verbintenissen uit overeenkomst ter ondertekening opengesteld te Rome op 19 juni 1980 en tot het Eerste en Tweede Protocol betreffende de uitlegging ervan door het Hof van Justitie van de Europese Gemeenschappen, zoals gewijzigd bij het Verdrag van 14 april 2005. Te dien einde moet dit laatste verdrag worden toegevoegd aan bijlage I bij de Toetredingsakte van 2005, BESLUIT: Artikel 1 Aan punt 1 van bijlage I bij de Toetredingsakte van 2005 wordt het volgende streepje toegevoegd: „— Verdrag van 14 april 2005 inzake de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot het Verdrag inzake het recht dat van toepassing is op verbintenissen uit overeenkomst, ter ondertekening opengesteld te Rome op 19 juni 1980, en tot het Eerste en het Tweede Protocol betreffende de uitlegging ervan door het Hof van Justitie van de Europese Gemeenschappen ( PB C 169 van 8.7.2005, blz. 1 ).” Artikel 2 Dit besluit treedt in werking op de dag volgende op die van zijn bekendmaking in het Publicatieblad van de Europese Unie . Gedaan te Brussel, 8 november 2007. Voor de Raad De voorzitter R. PEREIRA ( 1 ) PB C 169 van 8.7.2005, blz. 1 .",
  "source": "EUR LEX"
}