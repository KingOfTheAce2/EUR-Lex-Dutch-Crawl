{
  "url": "http://www.w3.org/1999/xhtml\">",
  "content": "L_202500678NL.000101.fmx.xml Publicatieblad van de Europese Unie NL L-serie 2025/678 2.4.2025 UITVOERINGSVERORDENING (EU) 2025/678 VAN DE COMMISSIE van 1 april 2025 tot wijziging van de bijlagen V en XIV bij Uitvoeringsverordening (EU) 2021/404 wat betreft de vermeldingen voor Canada, het Verenigd Koninkrijk en de Verenigde Staten in de lijsten van derde landen, gebieden of zones daarvan waaruit de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild is toegestaan en tot rectificatie van die bijlagen wat bepaalde vermeldingen voor het Verenigd Koninkrijk betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, en artikel 232, leden 1 en 3, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten vastgesteld van derde landen en gebieden of zones daarvan waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die uitvoeringsverordening bevatten die lijsten, alsook bepaalde algemene regels betreffende die lijsten. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen of gebieden of zones daarvan waaruit de binnenkomst in de Unie van zendingen pluimvee en levende producten van pluimvee respectievelijk zendingen vers vlees van pluimvee en vederwild is toegestaan. (5) Canada heeft de Commissie in kennis gesteld van twee uitbraken van hoogpathogene aviaire influenza (HPAI) bij pluimvee in de provincies Nova Scotia en Ontario, die respectievelijk op 21 maart 2025 en 24 maart 2025 door laboratoriumanalyses (RT-PCR) zijn bevestigd. (6) Het Verenigd Koninkrijk heeft de Commissie in kennis gesteld van een uitbraak van HPAI bij pluimvee in het graafschap Durham, in Engeland, die op 26 maart 2025 door laboratoriumanalyses (RT-PCR) is bevestigd. (7) De Verenigde Staten hebben de Commissie in kennis gesteld van zes uitbraken van HPAI bij pluimvee in de staten Illinois (1), Indiana (2), Mississippi (1), New Jersey (1) en Pennsylvania (1), die tussen 12 maart 2025 en 21 maart 2025 door laboratoriumanalyses (RT-PCR) zijn bevestigd. (8) Naar aanleiding van die recente uitbraken van HPAI hebben de veterinaire autoriteiten van Canada, het Verenigd Koninkrijk en de Verenigde Staten beperkingszones met een straal van ten minste tien kilometer rond de getroffen inrichtingen ingesteld en een ruimingsbeleid ingevoerd om de aanwezigheid van HPAI te bestrijden en de verspreiding van die ziekte te beperken. (9) Canada, het Verenigd Koninkrijk en de Verenigde Staten hebben de Commissie informatie verstrekt over de epidemiologische situatie op hun grondgebied en de maatregelen die zij naar aanleiding van die recente uitbraken van HPAI hebben genomen ter voorkoming van de verdere verspreiding van HPAI. (10) De Commissie heeft die informatie geëvalueerd. Gezien de diergezondheidssituatie in de gebieden waarvoor door de veterinaire autoriteiten van Canada, het Verenigd Koninkrijk en de Verenigde Staten beperkingen zijn ingesteld, moet de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild uit de door de recente uitbraken getroffen gebieden worden opgeschort om de diergezondheidsstatus van de Unie te beschermen. Daarom moeten de vermeldingen voor Canada, het Verenigd Koninkrijk en de Verenigde Staten in de tabellen in deel 1, afdeling B, en deel 2 van bijlage V en de tabel in deel 1, afdeling B, van bijlage XIV bij Uitvoeringsverordening (EU) 2021/404 dienovereenkomstig worden gewijzigd. (11) Voorts heeft Canada de Commissie geactualiseerde informatie verstrekt met betrekking tot de epidemiologische situatie op zijn grondgebied met betrekking tot HPAI die heeft geleid tot de opschorting van de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild, zoals vastgesteld in de bijlagen V en XIV bij Uitvoeringsverordening (EU) 2021/404. (12) Canada heeft op 19 maart 2025 geactualiseerde informatie ingediend over de epidemiologische situatie in verband met een uitbraak van HPAI bij pluimvee in de provincie Québec, die op 30 januari 2025 door laboratoriumanalyses (RT-PCR) is bevestigd. (13) Canada heeft de Commissie meegedeeld dat het naar aanleiding van die uitbraak van HPAI een ruimingsbeleid heeft ingevoerd om de verspreiding van die ziekte te beheersen en te beperken, en na de uitvoering van het ruimingsbeleid in het besmette pluimveebedrijf ook de vereiste reiniging en ontsmetting heeft voltooid. (14) De Commissie heeft de door Canada ingediende informatie geëvalueerd en is van oordeel dat het land passende garanties heeft geboden dat de diergezondheidssituatie die heeft geleid tot de opschorting van de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild uit de desbetreffende zone, zoals vastgesteld in de bijlagen V en XIV bij Uitvoeringsverordening (EU) 2021/404, niet langer een bedreiging vormt voor de diergezondheid in de Unie, en dat bijgevolg de binnenkomst in de Unie van dergelijke zendingen uit de desbetreffende zone in Canada waaruit de binnenkomst in de Unie was opgeschort, opnieuw moet worden toegestaan. Daarom moeten de vermeldingen voor Canada in de tabellen in deel 1, afdeling B, en deel 2 van bijlage V en de tabel in deel 1, afdeling B, van bijlage XIV bij Uitvoeringsverordening (EU) 2021/404 dienovereenkomstig worden gewijzigd. (15) Daarnaast zijn bij Uitvoeringsverordening (EU) 2025/641 van de Commissie ( 4 ) de bijlagen V, XIV en XV bij Uitvoeringsverordening (EU) 2021/404 gewijzigd om onder meer de opschorting van de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild uit zone GB-2.351 in het Verenigd Koninkrijk op te heffen door de aanvangsdatum 8 maart 2025 toe te voegen aan de vermeldingen voor die zone in de tabellen in deel 1, afdeling B, van bijlage V en deel 1, afdeling B, van bijlage XIV bij Uitvoeringsverordening (EU) 2021/404. Op 26 maart 2025 heeft het Verenigd Koninkrijk de Commissie meegedeeld dat ten onrechte was gemeld dat die zone in aanmerking kwam voor heropening, aangezien de vereiste bewaking in die zone nog niet was voltooid. Die zone had derhalve niet mogen worden heropend. Om de diergezondheidsstatus van de Unie te beschermen, moet dit worden gerectificeerd en moeten de aanvangsdata voor zone GB-2.351 in de vermeldingen voor het Verenigd Koninkrijk in de tabellen in deel 1, afdeling B, van bijlage V en deel 1, afdeling B, van bijlage XIV bij Uitvoeringsverordening (EU) 2021/404 worden geschrapt. De bijlagen V en XIV bij Uitvoeringsverordening (EU) 2021/404 moeten dienovereenkomstig worden gerectificeerd. (16) Rekening houdend met de nieuwe uitbraken van HPAI in Canada, het Verenigd Koninkrijk en de Verenigde Staten, en teneinde onnodige verstoringen van de handel met Canada te voorkomen, moeten de wijzigingen die bij deze verordening in de bijlagen V en XIV bij Uitvoeringsverordening (EU) 2021/404 moeten worden aangebracht, met spoed in werking treden. (17) De rectificatie van de aanvangsdata voor zone GB-2.351 in de vermeldingen voor het Verenigd Koninkrijk in de tabellen in deel 1, afdeling B, van bijlage V en deel 1, afdeling B, van bijlage XIV bij Uitvoeringsverordening (EU) 2021/404 moet van toepassing zijn met ingang van de datum van inwerkingtreding van Uitvoeringsverordening (EU) 2024/641, namelijk 27 maart 2025. (18) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig bijlage I bij deze verordening. Artikel 2 Rectificatie van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden gerectificeerd overeenkomstig bijlage II bij deze verordening. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Artikel 2 is evenwel van toepassing met ingang van 27 maart 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 april 2025. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 , ELI: http://data.europa.eu/eli/reg_del/2020/692/oj ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 , ELI: http://data.europa.eu/eli/reg_impl/2021/404/oj ). ( 4 ) Uitvoeringsverordening (EU) 2025/641 van de Commissie van 25 maart 2025 tot wijziging van de bijlagen V, XIV en XV bij Uitvoeringsverordening (EU) 2021/404 wat betreft de gegevens voor Bosnië en Herzegovina, Canada, de Republiek Noord-Macedonië, het Verenigd Koninkrijk en de Verenigde Staten in de lijsten van derde landen en gebieden of zones daarvan waaruit de binnenkomst in de Unie van zendingen pluimvee, levende producten van pluimvee, vers vlees van pluimvee en vederwild en vleesproducten van pluimvee is toegestaan ( PB L, 2025/641, 26.3.2025 ELI: http://data.europa.eu/eli/reg_impl/2025/641/oj ). BIJLAGE I Wijziging van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 wordt afdeling B als volgt gewijzigd: i) in de vermelding voor Canada wordt de rij voor zone CA-2.256 vervangen door: “CA Canada CA-2.256 BPP, BPR, DOC, DOR, SP, SR, POU-LT20, HEP, HER, HE-LT20 N, P1 30.1.2025 26.3.2025” ii) in de vermelding voor Canada worden na de rij voor zone CA-2.260 de volgende rijen voor de zones CA-2.261 en CA-2.262 toegevoegd: “CA Canada CA-2.261 BPP, BPR, DOC, DOR, SP, SR, POU-LT20, HEP, HER, HE-LT20 N, P1 21.3.2025 CA-2.262 N, P1 24.3.2025” iii) in de vermelding voor het Verenigd Koninkrijk wordt na de rij voor zone GB-2.368 de volgende rij voor zone GB-2.369 toegevoegd: “GB Verenigd Koninkrijk GB-2.369 BPP, BPR, DOC, DOR, SP, SR, POU-LT20, HEP, HER, HE-LT20 N, P1 26.3.2025” iv) in de vermelding voor de Verenigde Staten worden na de rij voor zone US-2.1005 de volgende rijen voor de zones US-2.1006 tot en met US-2.1011 toegevoegd: “US Verenigde Staten US-2.1006 BPP, BPR, DOC, DOR, SP, SR, POU-LT20, HEP, HER, HE-LT20 N, P1 12.3.2025 US-2.1007 N, P1 18.3.2025 US-2.1008 N, P1 18.3.2025 US-2.1009 N, P1 20.3.2025 US-2.1010 N, P1 20.3.2025 US-2.1011 N, P1 21.3.2025” b) deel 2 wordt als volgt gewijzigd: i) in de vermelding voor Canada worden na de beschrijving van zone CA-2.260 de volgende beschrijvingen van de zones CA-2.261 en CA-2.262 toegevoegd: “Canada CA-2.261 Nova Scotia - Latitude 44.35, Longitude -64.46 The municipalities involved are: 3km PZ: Conquerall Bank, Crouse’s Settlement, Dayspring, Middle LaHave, Pleasantville, Upper LaHave, and West LaHave 10km SZ: Blockhouse, Bridgewater, Conquerall Bank, Conquerall Mills, Cookville, Crouse’s Settlement, Crousetown, Dayspring, Dublin Shore, East LaHave, Fauxburg, Hebbs Cross, Hebbville, LaHave, Lunenburg, Middle LaHave, Oakhill, Petite Rivière Bridge, Pine Grove, Pleasantville, Rhodes Corner, Spectacle Lakes, Upper LaHave, West LaHave, Whynotts Settlement, and Wileville CA-2.262 Ontario - Latitude 42.89, Longitude -82.17 The municipalities involved are: 3km PZ: Petrolia and St. Clair 10km SZ: Brigden, Corunna, Enniskillen, Mooretown, Oil Springs, Petrolia, Sarnia, and St. Clair” ii) in de vermelding voor het Verenigd Koninkrijk wordt na de beschrijving van zone GB-2.368 de volgende beschrijving van zone GB-2.369 toegevoegd: “Verenigd Koninkrijk GB-2.369 near Blaydon, Blaydon and Consett, Durham, England, GB the area contained with a circle of a radius of 10 km, centred on WGS84 dec, coordinates Lat: N54.91 and Long: W1.73” iii) in de vermelding voor de Verenigde Staten worden na de beschrijving van zone US-2.1005 de volgende beschrijvingen van de zones US-2.1006 tot en met US-2.1011 toegevoegd: “Verenigde Staten US-2.1006 State of Mississippi Noxubee 01 Noxubee County: A circular zone of a 10 km radius starting with North point (GPS coordinates: 88.5306434°W 33.2931223°N) US-2.1007 State of Indiana Adams 03 Adams County: A circular zone of a 10 km radius starting with North point (GPS coordinates: 84.9971253°W 40.7037781°N) US-2.1008 State of Indiana Jay 11 Jay County: A circular zone of a 10 km radius starting with North point (GPS coordinates: 84.8033389°W 40.5893466°N) US-2.1009 State of New Jersey Atlantic 01 Atlantic County: A circular zone of a 10 km radius starting with North point (GPS coordinates: 74.5764859°W 39.4525709°N) US-2.1010 State of Illinois Crawford 01 Crawford County: A circular zone of a 10 km radius starting with North point (GPS coordinates: 87.5953650°W 38.9845468°N) US-2.1011 State of Pennsylvania Franklin 01 Franklin County: A circular zone of a 10 km radius starting with North point (GPS coordinates: 77.5979868°W 40.1166363°N)” 2) In bijlage XIV, deel 1, wordt afdeling B als volgt gewijzigd: a) in de vermelding voor Canada wordt de rij voor zone CA-2.256 vervangen door: “CA Canada CA-2.256 POU, RAT N, P1 30.1.2025 26.3.2025 GBM P1 30.1.2025 26.3.2025” b) in de vermelding voor Canada worden na de rij voor zone CA-2.260 de volgende rijen voor de zones CA-2.261 en CA-2.262 toegevoegd: “CA Canada CA-2.261 POU, RAT N, P1 21.3.2025 GBM P1 21.3.2025 CA-2.262 POU, RAT N, P1 24.3.2025 GBM P1 24.3.2025” c) in de vermelding voor het Verenigd Koninkrijk wordt na de rij voor zone GB-2.368 de volgende rij voor zone GB-2.369 toegevoegd: “GB Verenigd Koninkrijk GB-2.369 POU, RAT N, P1 26.3.2025 GBM P1 26.3.2025” d) in de vermelding voor de Verenigde Staten worden na de rij voor zone US-2.1005 de volgende rijen voor de zones US-2.1006 tot en met US-2.1011 toegevoegd: “US Verenigde Staten US-2.1006 POU, RAT N, P1 12.3.2025 GBM P1 12.3.2025 US-2.1007 POU, RAT N, P1 18.3.2025 GBM P1 18.3.2025 US-2.1008 POU, RAT N, P1 18.3.2025 GBM P1 18.3.2025 US-2.1009 POU, RAT N, P1 20.3.2025 GBM P1 20.3.2025 US-2.1010 POU, RAT N, P1 20.3.2025 GBM P1 20.3.2025 US-2.1011 POU, RAT N, P1 21.3.2025 GBM P1 21.3.2025” BIJLAGE II Rectificatie van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden als volgt gerectificeerd: 1) In deel 1, afdeling B, van bijlage V wordt in de vermelding voor het Verenigd Koninkrijk de rij voor zone GB-2.351 vervangen door: “GB Verenigd Koninkrijk GB-2.351 BPP, BPR, DOC, DOR, SP, SR, POU-LT20, HEP, HER, HE-LT20 N, P1 27.1.2025” 2) In deel 1, afdeling B, van bijlage XIV wordt in de vermelding voor het Verenigd Koninkrijk de rij voor zone GB-2.351 vervangen door: “GB Verenigd Koninkrijk GB-2.351 POU, RAT N, P1 27.1.2025 GBM P1 27.1.2025” ELI: http://data.europa.eu/eli/reg_impl/2025/678/oj ISSN 1977-0758 (electronic edition)",
  "source": "EUR LEX"
}