{
  "url": "http://www.w3.org/1999/xhtml\">",
  "content": "LI2023221NL.01000101.xml 8.9.2023 NL Publicatieblad van de Europese Unie LI 221/1 UITVOERINGSVERORDENING (EU) 2023/1715 VAN DE RAAD van 8 september 2023 tot uitvoering van Verordening (EU) 2020/1998 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2020/1998 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 14, lid 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 7 december 2020 heeft de Raad Verordening (EU) 2020/1998 vastgesteld. (2) Op 8 december 2020 benadrukten de Unie en haar lidstaten in de verklaring van de hoge vertegenwoordiger van de Unie voor buitenlandse zaken en veiligheidsbeleid namens de Europese Unie inzake de wereldwijde EU-sanctieregeling voor de mensenrechten nog eens dat zij sterk hechten aan bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten onderstreept de Unie dat zij vastbesloten is een grotere rol op zich te nemen bij de aanpak van ernstige mensenrechtenschendingen wereldwijd. Het daadwerkelijk genot van de mensenrechten door iedereen is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en de mensenrechten is een fundamentele waarde van de Unie en van haar gemeenschappelijk buitenlands en veiligheidsbeleid. (3) De Unie erkent de illegale annexatie van de Krim en Sebastopol door de Russische Federatie niet en blijft deze veroordelen als een schending van het internationaal recht. De Unie blijft standvastig hechten aan de soevereiniteit en territoriale integriteit van Oekraïne binnen zijn internationaal erkende grenzen en blijft vasthouden aan de volledige uitvoering van haar beleid van niet-erkenning. (4) De Unie is bezorgd over de aanhoudende verslechtering van de mensenrechtensituatie op het schiereiland de Krim, met name in de context van de Russische aanvalsoorlog tegen Oekraïne. (5) In dat verband moeten zes personen worden opgenomen in de lijst van natuurlijke en rechtspersonen, entiteiten en lichamen die aan beperkende maatregelen onderworpen zijn, in bijlage I bij Verordening (EU) 2020/1998. (6) Verordening (EU) 2020/1998 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2020/1998 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 september 2023. Voor de Raad De voorzitter P. NAVARRO RÍOS ( 1 ) PB L 410 I van 7.12.2020, blz. 1 . BIJLAGE De volgende vermeldingen worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) 2020/1998, onder afdeling A (“Natuurlijke personen”): Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “63 Elena Victorovna PODOLNAYA Елена Викторовна ПОДОЛЬНАЯ (Russische spelling) Functie(s): Russisch procureur; plaatsvervangend procureur bij de “Districtsrechtbank van Simferopol in de Republiek Krim” Geboortedatum: 5.9.1978 Geslacht: vrouwelijk Fiscaal identificatienummer: 261803847664 Elena Podolnaya is plaatsvervangend procureur bij de “Districtsrechtbank van Simferopol in de Republiek Krim”, die door de Russische bezettingsmacht op de illegaal geannexeerde Krim is opgericht. Elena Podolnaya nam in die functie deel aan de politiek gemotiveerde rechtszaak tegen de journalist Vladyslav Yesypenko, en vorderde een gevangenisstraf van elf jaar tegen hem. Vladyslav Yesypenko werd veroordeeld tot zes jaar gevangenis. De rechtszaak tegen Vladyslav Yesypenko was gericht tegen zijn activisme en was een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Zij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder schendingen van de vrijheid van mening en meningsuiting. 8.9.2023 64. Denis Vladimirovich KOROVIN Денис Владимирович КОРОВИН (Russische spelling) Functie(s): officier bij de Federale Veiligheidsdienst van de Russische Federatie (FSB) Geslacht: mannelijk Denis Korovin is officier bij de Federale Veiligheidsdienst van de Russische Federatie (FSB). In zijn functie nam hij deel aan de foltering van de journalist Vladyslav Yesypenko, die werd veroordeeld tot zes jaar gevangenis. De rechtszaak tegen Vladyslav Yesypenko was gericht tegen zijn activisme en was een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Hij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder foltering, onmenselijke en onterende behandeling en schendingen van de vrijheid van mening en meningsuiting. 8.9.2023 65. Dliaver Memetovich BERBEROV Длявер Меметович БЕРБЕРОВ (Russische spelling) Functie(s): rechter bij de “Districtsrechtbank van Simferopol in de Republiek Krim” Geboortedatum: 17.8.1978 Geboorteplaats: Oezbekistan Geslacht: mannelijk Dliaver Berberov is rechter bij de “Districtsrechtbank van Simferopol in de Republiek Krim”, die door de Russische bezettingsmacht op de illegaal geannexeerde Krim is opgericht. Hij nam in die functie deel aan de politiek gemotiveerde rechtszaak tegen de journalist Vladyslav Yesypenko. Op 16 februari 2021 maakte Dliaver Berberov het vonnis in de zaak tegen Vladyslav Yesypenko bekend, en veroordeelde hij hem tot zes jaar gevangenis. 8.9.2023 Adres: 6 Turkenicha St., Simferopol, Crimea, Oekraïne АР Крим, г. Симферополь, ул. Туркенича 6 DRFO-nummer: 2871801456 De rechtszaak tegen Vladyslav Yesypenko was gericht tegen zijn activisme en was een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Hij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder schendingen van de vrijheid van mening en meningsuiting. 66. Vitaliy Olegovich VLASOV Виталий Олегович ВЛАСОВ (Russische spelling) Functie(s): speurder bij de Federale Veiligheidsdienst van de Russische Federatie (FSB) Geboortedatum: 7.5.1986 Geboorteplaats: Shimanovsk/oblast Amoer/Russische Federatie Nationaliteit: Russisch Geslacht: mannelijk Vitaliy Vlasov is speurder bij de Federale Veiligheidsdienst van de Russische Federatie (FSB). In die functie leidde hij de onderzoeken in de zaken tegen de journalist Vladyslav Yesypenko, tegen leden van de Krim-Tataargemeenschap op de Krim, waaronder Nariman Dzhelyalov, en tegen leden van de Jehova’s getuigen, waaronder Aleksandr Dubovenko en Aleksandr Litvinyuk. In dat verband is Vlasov betrokken bij de systematische vervolgingscampagnes tegen de Krim-Tataren en leden van de Jehova’s getuigen wegens hun religieuze overtuigingen. Hij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder foltering, onmenselijke en onterende behandeling, willekeurige arrestatie en detentie en schendingen van de vrijheid van mening en meningsuiting. 8.9.2023 67. Viktor Viktorovich KRAPKO Виктор Викторович КРАПКО (Russische spelling) Functie(s): rechter bij het “Hooggerechtshof van de Republiek Krim”; voormalig rechter bij de Rechtbank van het district Kiev van Simferopol Geboortedatum: 22.1.1989 Nationaliteit: Russisch Geslacht: mannelijk Viktor Krapko is rechter bij het “Hooggerechtshof van de Republiek Krim”, dat door de Russische bezettingsmacht op de illegaal geannexeerde Krim is opgericht. Hij nam in die functie deel aan de politiek gemotiveerde rechtszaken tegen de journalist Vladyslav Yesypenko en tegen de Krim-Tataar Nariman Dzhelyalov Krapko is ook verantwoordelijk voor het toestaan van huiszoekingen bij leden van de Jehova’s getuigen in 2021 op de door Rusland bezette Krim. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. In dat verband is Krapko betrokken bij de systematische vervolgingscampagnes tegen de Krim-Tataren en leden van de Jehova’s getuigen wegens hun religieuze overtuigingen. Hij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder schendingen van de vrijheid van mening en meningsuiting. 8.9.2023 68. Anastasia Ivanovna SUPRYAGA Анастасия Ивановна СУПРЯГА (Russische spelling) Functie(s): procureur bij het “Openbaar ministerie van de Krim” Geboortedatum: 15.3.1983 Geboorteplaats: Vynohradove, district Saky, Autonome Republiek Krim, Oekraïne Nationaliteit: Russisch Geslacht: vrouwelijk Anastasia Supryaga is procureur bij het “Openbaar ministerie van de Krim”, dat door de Russische bezettingsmacht op de illegaal geannexeerde Krim is opgericht. In die functie nam zij deel aan de politiek gemotiveerde rechtszaken tegen en de vervolging van Akhtem Chiygoz, plaatsvervangend voorzitter van de Mejlis van de Krim-Tataren en van leden van de Krim-Tatarengemeenschap, waaronder Nariman Dzhelyalov. In dat verband is Supryaga betrokken bij de systematische vervolgingscampagnes tegen de Krim-Tataren en leden van de Jehova’s getuigen wegens hun religieuze overtuigingen. Zij is bijgevolg verantwoordelijk voor ernstige mensenrechtenschendingen in de Russische Federatie en in de door dat land bezette gebieden, waaronder willekeurige arrestatie of detentie. 8.9.2023”",
  "source": "EUR LEX"
}