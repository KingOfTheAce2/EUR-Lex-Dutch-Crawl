{
  "url": "http://www.w3.org/1999/xhtml\">",
  "content": "L_2018189NL.01000201.xml 26.7.2018 NL Publicatieblad van de Europese Unie L 189/2 BESLUIT (EU) 2018/1047 VAN DE RAAD van 16 juli 2018 betreffende de ondertekening namens de Unie van de partnerschaps- en samenwerkingsovereenkomst tussen de Europese Unie en haar lidstaten, enerzijds, en de Republiek Singapore, anderzijds DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 207 en 212, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) De Raad heeft op 25 november 2004 de Commissie gemachtigd om met de Republiek Singapore te onderhandelen over een partnerschaps- en samenwerkingsovereenkomst („de overeenkomst”). (2) De onderhandelingen werden succesvol afgerond en de overeenkomst werd op 14 oktober 2013 geparafeerd. (3) De overeenkomst moet worden ondertekend, onder voorbehoud van de sluiting ervan op een latere datum. Zij gaat vergezeld van een begeleidend schrijven, dat integrerend deel uitmaakt van de overeenkomst en gelijktijdig met de overeenkomst moet worden ondertekend, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening namens de Unie van de partnerschaps- en samenwerkingsovereenkomst tussen de Europese Unie en haar lidstaten, enerzijds, en de Republiek Singapore, anderzijds, alsook van het begeleidend schrijven bij de overeenkomst, onder voorbehoud van de sluiting van die overeenkomst ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst en het begeleidend schrijven bij de overeenkomst namens de Unie te ondertekenen. Artikel 3 Dit besluit treedt in werking op de dag na die van de vaststelling ervan. Gedaan te Brussel, 16 juli 2018. Voor de Raad De voorzitter F. MOGHERINI ( 1 ) De tekst van de overeenkomst zal samen met het besluit betreffende de sluiting ervan worden bekendgemaakt.",
  "source": "EUR LEX"
}