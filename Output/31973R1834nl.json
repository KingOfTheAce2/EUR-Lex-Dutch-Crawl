{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973R1834:NL:HTML\">",
  "content": "EUR-Lex - 31973R1834 - NL Belangrijke juridische mededeling | 31973R1834 Verordening (EEG) nr. 1834/73 van de Commissie van 6 1973 betreffende krachtens Verordening (EEG) nr. 1574/72 afgegeven denatureringspremiebewijzen voor suiker Publicatieblad Nr. L 185 van 07/07/1973 blz. 0018 - 0018 Verordening (EEG) Nr. 1834/73 van de Commissie van 6 juli 1973 betreffende krachtens Verordening (EEG) nr. 1574/72 afgegeven denaturerings- premiebewijzen voor suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening nr. 1009/67/EEG van de Raad van 18 december 1967 houdende een gemeenschappelijke ordening der markten in de sector suiker [1], laatstelijk gewijzigd bij Verordening (EEG) nr. 1014/73 [2], en met name op artikel 9, lid 8, Overwegende dat krachtens Verordening (EEG) nr. 1574/72 van de Commissie van 24 juli 1972 houdende vaststelling van de denatureringspremie van witte suiker voor voederdoeleinden [3], gewijzigd bij Verordening (EEG) nr. 2351/72 [4], de Lid-Staten denatureringspremiebewijzen hebben kunnen afleveren die slechts geldig zijn tot en met 30 september 1973 ; dat bij bovengenoemde wijzigingsverordening enerzijds preciseringen zijn vastgesteld met betrekking tot de oorspronkelijk voor de suiker vastgestelde denatureringsmethode en anderzijds aan houders van denatureringspremiebewijzen de mogelijkheid is geboden om tot 31 december 1972 een aanvraag tot annulering van deze bewijzen in te dienen ; Overwegende dat een gedeelte van de afgegeven, in verschillende Lid-Staten nog geldige en nog altijd niet gebruikte premiebewijzen betrekking hebben op een niet-onaanzienlijke hoeveelheid vóór 30 september 1973 te denatureren suiker; dat de meeste eindverbruikers van de te denatureren suiker vóór 31 december 1972 de draagwijdte en de werkelijke consequenties van de met de communautaire voorschriften in de denatureringsmethode aangebrachte preciseringen niet op hun juiste betekenis hebben kunnen schatten en dat zij grote moeilijkheden hebben ondervonden bij het gebruik van aldus te denatureren suiker; dat blijkt dat onder deze omstandigheden talrijke verwerkers in het bezit van premiebewijzen niet meer in staat zijn hiervan gebruik te maken; dat het derhalve billijk is houders van premiebewijzen die vóór 31 juli 1973 hierom verzoeken de mogelijkheid te bieden deze bewijzen te laten annuleren ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD : Artikel 1 1. Denatureringspremiebewijzen afgegeven krach tens Verordening (EEG) nr. 1574/72 en geldig voor de oorspronkelijke hoeveelheid suiker of een gedeelte daarvan worden op aanvraag van de rechthebbende of de cessionairs geannuleerd, indien de aanvraag vóór 31 juli 1973 wordt ingediend. 2. De denatureringswaarborg voor de betrokken hoeveelheid suiker wordt onmiddellijk na de annule ring van het bewijs vrijgegeven. Artikel 2 Artikel 3 van Verordening (EEG) nr. 2351/72 wordt ingetrokken. Artikel 3 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 6 juli 1973. Voor de Commissie De Voorzitter Frangois-Xavier Ortoli [1] PB nr. 308 van 18. 12. 1967, blz. 1. [2] PB nr. L 106 van 20. 4. 1973, blz. 1. [3] PB nr. L 167 van 25. 7. 1972, blz. 18. [4] PB nr. L 253 van 9. 4. 1972, blz. 11. --------------------------------------------------",
  "source": "EUR LEX"
}