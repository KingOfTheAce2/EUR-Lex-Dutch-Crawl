{
  "url": "http://www.w3.org/1999/xhtml\">",
  "content": "L_2015115NL.01003201.xml 6.5.2015 NL Publicatieblad van de Europese Unie L 115/32 UITVOERINGSVERORDENING (EU) 2015/725 VAN DE COMMISSIE van 5 mei 2015 houdende vaststelling van de einddatum van de periode waarin op grond van Uitvoeringsverordening (EU) 2015/360 aanvragen voor steun voor de particuliere opslag van varkensvlees kunnen worden ingediend DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 18, lid 2, eerste alinea, onder b), en artikel 18, lid 2, tweede alinea, Overwegende hetgeen volgt: (1) De steun voor de particuliere opslag op grond van Uitvoeringsverordening (EU) 2015/360 van de Commissie ( 2 ) heeft een gunstig effect gehad op de markt voor varkensvlees. Er wordt verwacht dat de prijzen zich verder zullen stabiliseren. (2) Het verlenen van steun voor de particuliere opslag van varkensvlees moet derhalve worden stopgezet en er moet een einddatum worden vastgesteld voor het indienen van aanvragen. (3) Omwille van de rechtszekerheid moet Uitvoeringsverordening (EU) 2015/360 worden ingetrokken. (4) Om speculatie te voorkomen moet deze verordening in werking treden op de dag na die van de bekendmaking ervan in het Publicatieblad van de Europese Unie . (5) Het Comité voor de gemeenschappelijke ordening van de landbouwmarkten heeft binnen de door zijn voorzitter vastgestelde termijn geen advies uitgebracht, HEEFT DE VOLGENDE VERORDENING VASTGESTELD: Artikel 1 De periode waarin op grond van Uitvoeringsverordening (EU) 2015/360 aanvragen voor steun voor de particuliere opslag van varkensvlees kunnen worden ingediend, loopt af op 8 mei 2015. Artikel 2 Uitvoeringsverordening (EU) 2015/360 wordt ingetrokken met ingang van 8 mei 2015. Zij blijft evenwel van toepassing op contracten die op grond van die verordening zijn gesloten vóór de inwerkingtreding van de onderhavige verordening. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 mei 2015. Voor de Commissie, namens de voorzitter, Phil HOGAN Lid van de Commissie ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2015/360 van de Commissie van 5 maart 2015 tot opening van de particuliere opslag voor varkensvlees en tot voorafgaande vaststelling van het steunbedrag ( PB L 62 van 6.3.2015, blz. 16 ).",
  "source": "EUR LEX"
}