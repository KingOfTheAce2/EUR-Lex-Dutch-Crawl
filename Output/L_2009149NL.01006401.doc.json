{
  "url": "http://www.w3.org/1999/xhtml\">",
  "content": "L_2009149NL.01006401.xml 12.6.2009 NL Publicatieblad van de Europese Unie L 149/64 BESLUIT VAN DE RAAD van 28 mei 2009 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountant van De Nederlandsche Bank (2009/448/EG) DE RAAD VAN DE EUROPESE UNIE, Gelet op het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag tot oprichting van de Europese Gemeenschap, en met name op artikel 27.1, Gezien Aanbeveling ECB/2009/8 van de Europese Centrale Bank van 3 april 2009 aan de Raad van de Europese Unie betreffende de externe accountant van De Nederlandsche Bank ( 1 ) , Overwegende hetgeen volgt: (1) De rekeningen van de Europese Centrale Bank (ECB) en de nationale centrale banken van het Eurosysteem moeten worden gecontroleerd door onafhankelijke externe accountants die op aanbeveling van de raad van bestuur van de ECB zijn aanvaard door de Raad van de Europese Unie. (2) Op 12 juli 2005 is Josephus Andreas Nijhuis, registeraccountant en voorzitter van de Raad van Bestuur van PricewaterhouseCoopers Accountants N.V. (PWC), op persoonlijke titel met ingang van het boekjaar 2005 als externe accountant van De Nederlandsche Bank voor een onbepaalde tijd benoemd, met dien verstande dat de benoeming elk jaar dient te worden bevestigd. (3) Aangezien de heer Nijhuis met ingang van 1 oktober 2008 bij PWC ontslag heeft genomen, dient een nieuwe accountant te worden benoemd. (4) De Nederlandsche Bank heeft PricewaterhouseCoopers Accountants N.V. geselecteerd als haar externe account voor de boekjaren 2008 tot en met 2011. (5) De raad van bestuur van de ECB heeft aanbevolen om PricewaterhouseCoopers Accountants N.V. te benoemen als externe accountant van De Nederlandsche Bank voor de boekjaren 2008 tot en met 2011. (6) Het is dienstig de aanbeveling van de raad van bestuur van de ECB op te volgen en Besluit 1999/70/EG ( 2 ) dienovereenkomstig aan te passen, BESLUIT: Artikel 1 Artikel 1, lid 8, van Besluit 1999/70/EG wordt vervangen door: „8.   PricewaterhouseCoopers Accountants N.V. wordt aanvaard als externe account van De Nederlandsche Bank voor de boekjaren 2008 tot en met 2011.”. Artikel 2 De ECB wordt in kennis gesteld van dit besluit. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 28 mei 2009. Voor de Raad De voorzitter V. TOŠOVSKÝ ( 1 ) PB C 93 van 22.4.2009, blz. 1 . ( 2 ) PB L 22 van 29.1.1999, blz. 69 .",
  "source": "EUR LEX"
}