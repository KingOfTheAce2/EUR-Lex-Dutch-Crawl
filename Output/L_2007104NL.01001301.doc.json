{
  "url": "http://www.w3.org/1999/xhtml\">",
  "content": "L_2007104NL.01001301.xml 21.4.2007 NL Publicatieblad van de Europese Unie L 104/13 VERORDENING (EG) N r. 435/2007 VAN DE COMMISSIE van 20 april 2007 tot wijziging van Verordening (EG) nr. 1010/2006 betreffende enige buitengewone maatregelen ter ondersteuning van de markt in de sector eieren en slachtpluimvee in sommige lidstaten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2771/75 van de Raad van 29 oktober 1975 houdende een gemeenschappelijke ordening der markten in de sector eieren ( 1 ) , en met name op artikel 14, lid 1, eerste alinea, onder b), Gelet op Verordening (EEG) nr. 2777/75 van de Raad van 29 oktober 1975 houdende een gemeenschappelijke ordening der markten in de sector slachtpluimvee ( 2 ) , en met name op artikel 14, lid 1, eerste alinea, onder b), Overwegende hetgeen volgt: (1) Sommige lidstaten ondervinden moeilijkheden om de in artikel 10 van Verordening (EG) nr. 1010/2006 van de Commissie ( 3 ) vastgestelde termijn voor het betalen van de begunstigden van de bijzondere maatregelen ter ondersteuning van de markt, namelijk 31 maart 2007, in acht te nemen. Aangezien het de eerste keer is dat dergelijke bijzondere maatregelen ter ondersteuning van de markt zijn ingevoerd, ging de tenuitvoerlegging ervan gepaard met tijdrovende administratieve procedures. De betalingstermijn moet derhalve met twee maanden worden verlengd. (2) Verordening (EG) nr. 1010/2006 moet derhalve worden gewijzigd. (3) Aangezien de momenteel geldende termijn afloopt op 31 maart 2007, moet worden bepaald dat deze verordening van toepassing is met ingang van 1 april 2007. (4) De in deze verordening vervatte maatregelen zijn in overeenstemming met het advies van het Comité van beheer voor eieren en slachtpluimvee, HEEFT DE VOLGENDE VERORDENING VASTGESTELD: Artikel 1 In artikel 10 van Verordening (EG) nr. 1010/2006 wordt „31 maart 2007” vervangen door „31 mei 2007”. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 april 2007. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 april 2007. Voor de Commissie Mariann FISCHER BOEL Lid van de Commissie ( 1 ) PB L 282 van 1.11.1975, blz. 49 . Verordening laatstelijk gewijzigd bij Verordening (EG) nr. 679/2006 ( PB L 119 van 4.5.2006, blz. 1 ). ( 2 ) PB L 282 van 1.11.1975, blz. 77 . Verordening laatstelijk gewijzigd bij Verordening (EG) nr. 679/2006. ( 3 ) PB L 180 van 4.7.2006, blz. 3 . Verordening laatstelijk gewijzigd bij Verordening (EG) nr. 1629/2006 ( PB L 302 van 1.11.2006, blz. 41 ).",
  "source": "EUR LEX"
}