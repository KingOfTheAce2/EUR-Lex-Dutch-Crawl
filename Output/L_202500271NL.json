{
  "url": "http://www.w3.org/1999/xhtml\"><!--",
  "content": "L_202500271NL.000101.fmx.xml Publicatieblad van de Europese Unie NL L-serie 2025/271 7.2.2025 BESLUIT VAN HET POLITIEK EN VEILIGHEIDSCOMITÉ (GBVB) 2025/271 van 4 februari 2025 inzake de aanvaarding van een bijdrage van een derde staat aan de maritieme beveiligingsoperatie van de Europese Unie ter bescherming van de vrijheid van scheepvaart in verband met de crisis in de Rode Zee (EUNAVFOR ASPIDES) (EUNAVFOR ASPIDES/2/2025) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit (GBVB) 2024/583 van de Raad van 8 februari 2024 betreffende een maritieme beveiligingsoperatie van de Europese Unie ter bescherming van de vrijheid van scheepvaart in verband met de crisis in de Rode Zee (EUNAVFOR ASPIDES) ( 1 ) , Overwegende hetgeen volgt: (1) Op grond van artikel 7, lid 2, van Besluit (GBVB) 2024/583 heeft de Raad het Politiek en Veiligheidscomité gemachtigd om, op aanbeveling van de operationeel commandant van de EU en van het Militair Comité van de Europese Unie (EUMC), de passende besluiten te nemen betreffende de aanvaarding van de door derde staten voorgestelde bijdragen aan EUNAVFOR ASPIDES. (2) Naar aanleiding van de aanbevelingen van de operationeel commandant van de EU en van het EUMC inzake een bijdrage van de Republiek Albanië moet die bijdrage worden aanvaard en als significant worden aangemerkt, HEEFT HET VOLGENDE BESLUIT VASTGESTELD: Artikel 1 1.   De bijdrage van de Republiek Albanië aan de maritieme beveiligingsoperatie van de Europese Unie ter bescherming van de vrijheid van scheepvaart in verband met de crisis in de Rode Zee (EUNAVFOR ASPIDES) wordt aanvaard en als significant aangemerkt. 2.   De Republiek Albanië wordt vrijgesteld van financiële bijdragen aan de begroting van EUNAVFOR ASPIDES. Artikel 2 Dit besluit treedt in werking op de datum van de vaststelling ervan. Gedaan te Brussel, 4 februari 2025. Voor het Politiek en Veiligheidscomité De voorzitter D. PRONK ( 1 ) PB L, 2024/583, 12.2.2024, ELI: http://data.europa.eu/eli/dec/2024/583/oj . ELI: http://data.europa.eu/eli/dec/2025/271/oj ISSN 1977-0758 (electronic edition)",
  "source": "EUR LEX"
}