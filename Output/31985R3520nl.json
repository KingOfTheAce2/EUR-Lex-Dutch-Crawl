{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R3520:NL:HTML\">",
  "content": "EUR-Lex - 31985R3520 - NL Avis juridique important | 31985R3520 Verordening (EGKS, EEG, Euratom) nr. 3520/85 van de Raad van 12 december 1985 tot wijziging van Verordening (Euratom, EGKS, EEG) nr. 549/69 ter bepaling van de categorieën van ambtenaren en overige personeelsleden van de Europese Gemeenschappen waarop de bepalingen van artikel 12, artikel 13, tweede alinea, en artikel 14 van het Protocol betreffende de voorrechten en immuniteiten van de Gemeenschappen van toepassing zijn Publicatieblad Nr. L 335 van 13/12/1985 blz. 0060 - 0060 Bijzondere uitgave in het Fins: Hoofdstuk 1 Deel 2 blz. 0057 Bijzondere uitgave in het Spaans: Hoofdstuk 01 Deel 5 blz. 0033 Bijzondere uitgave in het Zweeds: Hoofdstuk 1 Deel 2 blz. 0057 Bijzondere uitgave in het Portugees: Hoofdstuk 01 Deel 5 blz. 0033 ***** VERORDENING  (EGKS, EEG, EURATOM) Nr. 3520/85 VAN DE RAAD van 12 december 1985 tot wijziging van Verordening (Euratom, EGKS, EEG) nr. 549/69 ter bepaling van de categorieën van ambtenaren en overige personeelsleden van de Europese Gemeenschappen waarop de bepalingen van artikel 12, artikel 13, tweede alinea, en artikel 14 van het Protocol betreffende de voorrechten en immuniteiten van de Gemeenschappen van toepassing zijn DE RAAD VAN DE EUROPESE GEMEENSCHAPPEN, Gelet op het Verdrag tot instelling van één Raad en één Commissie welke de Europese Gemeenschappen gemeen hebben, inzonderheid op artikel 28, eerste alinea, Gelet op het Protocol betreffende de voorrechten en immuniteiten van de Europese Gemeenschappen, inzonderheid op de artikelen 16 en 22, Gezien het voorstel van de Commissie, Gezien het advies van het Europese Parlement (1), Gezien het advies van het Hof van Justitie, Overwegende dat Verordening (Euratom, EGKS, EEG) nr. 549/69 (2), laatstelijk gewijzigd bij Verordening (EGKS, EEG, Euratom) nr. 2152/82 (3), dient te worden gewijzigd om rekening te houden met de volgende verordeningen: - Verordening (EGKS, EEG, Euratom) nr. 1679/85 van de Raad van 19 juni 1985 tot vaststelling van de bijzondere tijdelijke maatregelen betreffende de beëindiging van de dienst van bepaalde ambtenaren van de Europese Gemeenschappen die tot de wetenschappelijke en technische groepen behoren (4), - Verordening (EGKS, EEG, Euratom) nr. 2799/85 van de Raad van 27 september 1985 tot wijziging van het Statuut van de ambtenaren van de Europese Gemeenschappen en de Regeling welke van toepassing is op de andere personeelsleden van deze Gemeenschappen (5), - Verordening (EGKS, EEG, Euratom) nr. 3518/85 van de Raad van 12 december 1985 tot vaststelling van bijzondere maatregelen betreffende de beëindiging van de dienst van ambtenaren van de Europese Gemeenschappen in verband met de toetreding van Spanje en Portugal (6), HEEFT DE VOLGENDE VERORDENING VASTGESTELD: Artikel 1 Aan artikel 2 van Verordening (Euratom, EGKS, EEG) nr. 549/69 worden de volgende punten toegevoegd: »i) de personen die de vergoeding genieten bedoeld in artikel 3 van Verordening (EGKS, EEG, Euratom) nr. 1679/85 in geval van beëindiging van de dienst, j) de personen die de werkloosheidsuitkering genieten bedoeld in artikel 28 bis van de Regeling welke van toepassing is op de andere personeelsleden van de Gemeenschappen, zoals deze voortvloeit uit artikel 33 van Verordening (EGKS, EEG, Euratom) nr. 2799/85, k) de personen die de vergoeding genieten bedoeld in artikel 4 van Verordening (EGKS, EEG, Euratom) nr. 3518/85 in geval van beëindiging van de dienst.\". Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van de respectieve dag van inwerkingtreding van elk van de in artikel 1 bedoelde verordeningen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 12 december 1985. Voor de Raad De Voorzitter R. GOEBBELS (1) PB nr. C 229 van 9. 9. 1985, blz. 97. (2) PB nr. L 74 van 27. 3. 1969, blz. 1. (3) PB nr. L 228 van 4. 8. 1982, blz. 5. (4) PB nr. L 162 van 21. 6. 1985, blz. 1. (5) PB nr. L 265 van 8. 10. 1985, blz. 1. (6) Zie bladzijde 56 van dit Publikatieblad.",
  "source": "EUR LEX"
}