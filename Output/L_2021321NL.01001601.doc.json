{
  "url": "http://www.w3.org/1999/xhtml\">",
  "content": "L_2021321NL.01001601.xml 13.9.2021 NL Publicatieblad van de Europese Unie L 321/16 UITVOERINGSVERORDENING (EU) 2021/1466 VAN DE COMMISSIE van 6 juli 2021 tot wijziging van Uitvoeringsverordening (EU) 2016/1239 wat betreft het bedrag van de zekerheid en de geldigheidsduur van uitvoercertificaten voor rijst DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 178 en artikel 223, lid 3, punten a), b) en c), Overwegende hetgeen volgt: (1) Uitvoeringsverordening (EU) 2016/1239 van de Commissie ( 2 ) bevat uitvoeringsbepalingen van Verordening (EU) nr. 1308/2013 wat betreft het stelsel van invoer- en uitvoercertificaten. (2) De verplichting om bij de uitvoer van “gedopte (bruine) rijst of zilvervliesrijst” van GN-code 1006 20 en “halfwitte of volwitte rijst, ook indien gepolijst of geglansd” van GN-code 1006 30 een certificaat over te leggen, is bij Gedelegeerde Verordening (EU) 2016/1237 van de Commissie ( 3 ) , zoals gewijzigd bij Gedelegeerde Verordening (EU) 2021/1467 ( 4 ) , afgeschaft. (3) Daarom moeten de uitvoeringsbepalingen inzake het bedrag van de zekerheid en de geldigheidsduur van die uitvoercertificaten, alsmede de verplichting tot kennisgeving daarvan, worden geschrapt. (4) Uitvoeringsverordening (EU) 2016/1239 moet daarom dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2016/1239 wordt als volgt gewijzigd: 1) In artikel 19 bis wordt punt b) geschrapt. 2) In bijlage II, deel II, wordt punt A geschrapt. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 juli 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2016/1239 van de Commissie van 18 mei 2016 tot vaststelling van uitvoeringsbepalingen van Verordening (EU) nr. 1308/2013 van het Europees Parlement en de Raad wat betreft het stelsel van invoer- en uitvoercertificaten ( PB L 206 van 30.7.2016, blz. 44 ). ( 3 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 ). ( 4 ) Gedelegeerde Verordening (EU) 2021/1467 van de Commissie van 6 juli 2021 tot wijziging van Gedelegeerde Verordening (EU) 2016/1237 wat betreft de verplichting om een uitvoercertificaat voor rijst over te leggen (zie bladzijde 18 van dit Publicatieblad).",
  "source": "EUR LEX"
}