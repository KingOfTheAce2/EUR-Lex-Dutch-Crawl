{
  "url": "http://www.w3.org/1999/xhtml\">",
  "content": "C_2018065NL.01000401.xml 21.2.2018 NL Publicatieblad van de Europese Unie C 65/4 BESLUIT VAN DE RAAD van 19 februari 2018 houdende benoeming van de voorzitter van de kamer van beroep van het Communautair Bureau voor plantenrassen (2018/C 65/04) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 2100/94 van de Raad van 27 juli 1994 inzake het communautaire kwekersrecht ( 1 ) , en met name artikel 47, lid 1, Overwegende hetgeen volgt: (1) Bij besluit van 4 december 2012 ( 2 ) heeft de Raad de heer Paul A.C.E. VAN DER KOOIJ herbenoemd tot voorzitter van de kamer van beroep van het Communautair Bureau voor plantenrassen („het Bureau”). (2) De ambtstermijn van de heer Paul A.C.E. VAN DER KOOIJ is verstreken op 18 december 2017. (3) Op 14 december 2017 heeft de Commissie, na het advies van de raad van bestuur van het Bureau te hebben ingewonnen, de heer Paul A.C.E. VAN DER KOOIJ als enige kandidaat op de shortlist voor de functie van voorzitter van de kamer van beroep van het Bureau voorgedragen, HEEFT HET VOLGENDE BESLUIT VASTGESTELD: Artikel 1 1.   De heer Paul A.C.E. VAN DER KOOIJ, wordt benoemd tot voorzitter van de kamer van beroep van het Communautair Bureau voor plantenrassen („het Bureau”) voor een periode van vijf jaar. 2.   De ambtstermijn van de heer Paul A.C.E. VAN DER KOOIJ gaat in op de dag waarop hij in functie treedt. Die datum wordt door de voorzitter en de raad van bestuur van het Bureau overeengekomen. Artikel 2 De voorzitter van de raad van bestuur van het Bureau wordt gemachtigd alle nodige regelingen te treffen voor de uitvoering van artikel 1. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 19 februari 2018. Voor de Raad De voorzitter R. PORODZANOV ( 1 ) PB L 227 van 1.9.1994, blz. 1 . ( 2 ) Besluit van de Raad van 4 december 2012 houdende herbenoeming van de voorzitter van de Kamer van beroep van het Communautair Bureau voor plantenrassen ( PB C 378 van 8.12.2012, blz. 2 ).",
  "source": "EUR LEX"
}