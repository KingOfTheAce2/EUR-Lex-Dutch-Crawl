{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0662:NL:HTML\">",
  "content": "EUR-Lex - 31999D0662 - NL Avis juridique important | 31999D0662 99/662/EG: Besluit van de Raad van 19 juli 1999 tot sluiting van een overeenkomst tussen de Europese Gemeenschap en de Staat Israël inzake wederzijdse erkenning van de OESO-beginselen betreffende goede laboratoriumpraktijken (GLP) en van de programma's voor het toezicht op de naleving van deze beginselen Publicatieblad Nr. L 263 van 09/10/1999 blz. 0006 - 0006 BESLUIT VAN DE RAAD van 19 juli 1999 tot sluiting van een overeenkomst tussen de Europese Gemeenschap en de Staat Israël inzake wederzijdse erkenning van de OESO-beginselen betreffende goede laboratoriumpraktijken (GLP) en van de programma's voor het toezicht op de naleving van deze beginselen (1999/662/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133, juncto artikel 300, lid 2, eerste zin, en lid 3, eerste alinea, en lid 4, Gezien het voorstel van de Commissie, (1) Overwegende dat de Commissie overeenkomstig de onderhandelingsrichtsnoeren heeft onderhandeld over een overeenkomst inzake wederzijdse erkenning van de OESO-beginselen van goede laboratoriumpraktijken (GLP) en van de programma's voor het toezicht op de naleving van deze beginselen, die op 16 januari 1997 te Brussel is geparafeerd, en dat deze overeenkomst dient te worden goedgekeurd; (2) Overwegende dat aan het bij deze overeenkomst ingestelde gemengde comité bepaalde uitvoerende taken zijn toegewezen, in het bijzonder de bevoegdheid bepaalde onderdelen van de twee bijlagen te wijzigen; (3) Overwegende dat passende interne procedures dienen te worden vastgesteld om de goede werking van de overeenkomst te waarborgen en dat de Commissie derhalve moet worden gemachtigd bepaalde technische wijzigingen in de overeenkomst aan te brengen en bepaalde uitvoeringsbesluiten te nemen, BESLUIT: Artikel 1 De overeenkomst tussen de Europese Gemeenschap en de Staat Israël inzake de wederzijdse erkenning van de OESO-beginselen betreffende goede laboratoriumpraktijken (GLP) en van de programma's voor het toezicht op de naleving van deze beginselen, wordt namens de Europese Gemeenschap goedgekeurd. De tekst van de overeenkomst en het goedgekeurde proces-verbaal zijn aan dit besluit gehecht. Artikel 2 De voorzitter van de Raad doet namens de Gemeenschap de kennisgeving bedoeld in artikel 16 van de overeenkomst(1). Artikel 3 1. De Commissie, bijgestaan door het door de Raad aangewezen bijzondere comité, vertegenwoordigt de Gemeenschap in het bij artikel 10 van de overeenkomst ingestelde gemengd comité. De Commissie belast zich na raadpleging van het bijzondere comité met de kennisgevingen, de raadplegingen, de uitwisseling van informatie en de verzoeken om verificatie en deelname aan inspecties, evenals met het beantwoorden van deze verzoeken overeenkomstig het bepaalde in artikel 3, lid 2, artikel 5, lid 2, de artikelen 6, 7, 9 en 12 en bijlage II bij de overeenkomst, en neemt het besluit bedoeld in artikel 11, punten 2 en 3, en artikel 12, tweede volzin. 2. Het standpunt van de Gemeenschap in het gemengd comité ten aanzien van wijzigingen in bijlage I krachtens artikel 4, tweede volzin, van de overeenkomst en wijzigingen in bijlage II krachtens artikel 5 van de overeenkomst wordt door de Commissie vastgesteld na raadpleging van het in lid 1 van het onderhavige artikel bedoelde bijzondere comité. 3. Alle andere besluiten worden genomen door de Raad, die met gekwalificeerde meerderheid van stemmen beslist op basis van een voorstel van de Commissie. Gedaan te Brussel, 19 juli 1999. Voor de Raad De voorzitter T. HALONEN (1) De datum van inwerkingtreding van de overeenkomst wordt door het secretariaat-generaal van de Raad in het Publicatieblad van de Europese Gemeenschappen bekendgemaakt.",
  "source": "EUR LEX"
}