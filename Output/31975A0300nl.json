{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975A0300:NL:HTML\">",
  "content": "EUR-Lex - 31975A0300 - NL Avis juridique important | 31975A0300 75/300/EEG: Advies van de Commissie van 18 april 1975 inzake de tenuitvoerlegging van Verordening (EEG) nr. 1191/69 van de Raad van 26 juni 1969 betreffende het optreden van de Lid-Staten ten aanzien van met het begrip openbare dienst verbonden verplichtingen op het gebied van het vervoer per spoor, over de weg en over de binnenwateren, en Verordening (EEG) nr. 1192/69 van de Raad van 26 juni 1969 betreffende de gemeenschappelijke regels voor de normalisatie van de rekeningstelsels van de spoorwegondernemingen Publicatieblad Nr. L 137 van 28/05/1975 blz. 0024 - 0024 ++++ ADVIES VAN DE COMMISSIE van 18 april 1975 inzake de tenuitvoerlegging van Verordening ( EEG ) nr . 1191/69 van de Raad van 26 juni 1969 betreffende het optreden van de Lid-Staten ten aanzien van met het begrip openbare dienst verbonden verplichtingen op het gebied van het vervoer per spoor , over de weg en over de binnenwateren , en Verordening ( EEG ) nr . 1192/69 van de Raad van 26 juni 1969 betreffende de gemeenschappelijke regels voor de normalisatie van de rekeningstelsels van de spoorwegondernemingen ( 75/300/EEG ) 1 . Krachtens artikel 18 van Verordening ( EEG ) nr . 1191/69 ( 1 ) en artikel 14 van Verordening ( EEG ) nr . 1192/69 ( 2 ) heeft de Ierse Regering de Commissie bij schrijven van 2 januari 1975 medegedeeld welke regelingen zij heeft getroffen voor de tenuitvoerlegging van bovengenoemde verordeningen in Ierland . 2 . De Commissie constateert dat deze regelingen betrekking hebben op de procedure voor de indiening van aanvragen om opheffing van openbare dienstverplichtingen , om compensatie en om normalisatie van rekeningen . Inzonderheid hebben zij betrekking op : - de aanwijzing van de bevoegde instantie ( de minister van Verkeer en Energievoorziening ) , bij wie de  \" Coras Iompair Eireann \" aanvragen kan indienen om : ( i ) volledige of gedeeltelijke opheffing van openbare dienstverplichtingen , overeenkomstig artikel 4 van Verordening ( EEG ) nr . 1191/69 van de Raad van 26 juni 1969 , ( ii ) compensatie van lasten voortvloeiende uit de toepassing op het personenvervoer van prijzen en vervoervoorwaarden die ten behoeve van een of meer bepaalde bevolkingsgroepen worden opgelegd , zulks overeenkomstig lid 3 van artikel 9 van Verordening ( EEG ) nr . 1191/69 van de Raad van 26 juni 1969 , ( iii ) normalisatie van rekeningen , krachtens artikel 7 van Verordening ( EEG ) nr . 1192/69 van de Raad van 26 juni 1969 ; - de mogelijkheid om haar belangen te verdedigen tegen besluiten . Bovendien zal de \" Coras lompair Eircann \" de mogelijkheid hebben om bij de gewone rechter in beroep te gaan tegen besluiten van de ter zake bevoegde instantie ; - de bekendmaking van de besluiten van de ter zake bevoegde instantie ( artikel 15 van Verordening  ( EEG ) nr . 1191/69 van de Raad van 26 juni 1969 en artikel 11 van Verordening ( EEG ) nr . 1192/69 van de Raad van 26 juni 1969 ) . 3 . De Commissie constateert dat de bovenvermelde regelingen voor de tenuitvoerlegging van Verordening  ( EEG ) nr . 1191/69 van toepassing zijn op nationale ondernemingen voor het vervoer over de weg , per spoor en over de binnenwateren . 4 . Tot besluit brengt de Commissie een gunstig advies uit omtrent de hier behandelde voorstellen en regelingen . Gedaan te Brussel , 18 april 1975 . Voor de Commissie De Voorzitter Fran√ßois-Xavier ORTOLI ( 1 ) PB nr . L 156 van 28 . 6 . 1969 , blz . 1 . ( 2 ) PB nr . L 156 van 28 . 6 . 1969 , blz . 8 .",
  "source": "EUR LEX"
}