{
  "url": "http://www.w3.org/1999/xhtml\">",
  "content": "L_2014057NL.01002201.xml 27.2.2014 NL Publicatieblad van de Europese Unie L 57/22 VERORDENING (EU) Nr. 186/2014 VAN DE COMMISSIE van 26 februari 2014 tot wijziging van Verordening (EU) nr. 823/2012 wat betreft de geldigheidsduur van de goedkeuring voor de werkzame stoffen ethoxysulfuron, oxadiargyl en warfarine (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, tweede alinea, Overwegende hetgeen volgt: (1) Voor de werkzame stoffen ethoxysulfuron, oxadiargyl en warfarine is bij Verordening (EU) nr. 823/2012 van de Commissie ( 2 ) de termijn, waarvoor de goedkeuring voor die werkzame stoffen geldt, als neergelegd in Uitvoeringsverordening (EU) nr. 540/2011 van de Commissie ( 3 ) , verlengd tot 31 juli 2016, om aanvragers de ingevolge artikel 15, lid 1, van Verordening (EG) nr. 1107/2009 vereiste indieningstermijn van drie jaar toe te kennen. (2) Binnen de indieningstermijn van drie jaar zijn er geen aanvragen voor verlenging van de goedkeuring voor de werkzame stoffen ethoxysulfuron, oxadiargyl en warfarine ingediend. (3) Aangezien geen dergelijke aanvragen zijn ingediend, moet de vervaldatum worden bepaald op de vroegst mogelijke datum na de oorspronkelijke vervaldatum die vóór de vaststelling van Verordening (EU) nr. 823/2012 was bepaald. (4) Verordening (EU) nr. 823/2012 moet derhalve dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Wijzigingen van Verordening (EU) nr. 823/2012 Artikel 1 van Verordening (EU) nr. 823/2012 wordt als volgt gewijzigd: a) punt 1 wordt vervangen door: „1. 31 juli 2016 voor de volgende werkzame stoffen: ethofumesaat (nummer 29), imazamox (nummer 41), oxasulfuron (nummer 42), foramsulfuron (nummer 44), cyazofamide (nummer 46), linuron (nummer 51), pendimethalin (nummer 53), trifloxystrobin (nummer 59), carfentrazone-ethyl (nummer 60), mesotrione (nummer 61), fenamidone (nummer 62) en isoxaflutool (nummer 63);”; b) het volgende punt 4 wordt toegevoegd: „4. 31 maart 2014 voor de volgende werkzame stoffen: ethoxysulfuron (nummer 43), oxadiargyl (nummer 45) en warfarine (entry 120).”. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 februari 2014. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) Verordening (EU) nr. 823/2012 van de Commissie van 14 september 2012 tot afwijking van Uitvoeringsverordening (EU) nr. 540/2011, wat betreft de geldigheidsduur van de goedkeuring voor de werkzame stoffen 2,4-DB, benzoëzuur, beta-cyfluthrin, carfentrazone-ethyl, Coniothyrium minitans stam CON/M/91-08 (DSM 9660), cyazofamide, cyfluthrin, deltamethrin, dimethenamid-P, ethofumesaat, ethoxysulfuron, fenamidone, flazasulfuron, flufenacet, flurtamone, foramsulfuron, fosthiazaat, imazamox, iodosulfuron, iprodion, isoxaflutool, linuron, maleïnehydrazide, mecoprop, mecoprop-P, mesosulfuron, mesotrione, oxadiargyl, oxasulfuron, pendimethalin, picoxystrobin, propiconazool, propineb, propoxycarbazon, propyzamide, pyraclostrobine, silthiofam, trifloxystrobin, warfarine en zoxamide ( PB L 250 van 15.9.2012, blz. 13 ). ( 3 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ).",
  "source": "EUR LEX"
}