{
  "url": "http://www.w3.org/1999/xhtml\">",
  "content": "L_2016075NL.01007001.xml 22.3.2016 NL Publicatieblad van de Europese Unie L 75/70 UITVOERINGSBESLUIT (EU) 2016/423 VAN DE COMMISSIE van 18 maart 2016 tot erkenning van bepaalde laboratoria in Egypte, de Verenigde Arabische Emiraten en de Verenigde Staten van Amerika voor het uitvoeren van serologische tests om de doelmatigheid van antirabiësvaccins bij honden, katten en fretten te controleren (Kennisgeving geschied onder nummer C(2016) 1609) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2000/258/EG van de Raad van 20 maart 2000 houdende aanwijzing van een specifiek instituut dat verantwoordelijk is voor de vaststelling van de criteria die nodig zijn voor de normalisatie van de serologische tests om de doelmatigheid van antirabiësvaccins te controleren ( 1 ) , en met name artikel 3, lid 2, Overwegende hetgeen volgt: (1) Bij Beschikking 2000/258/EG is het Agence française de sécurité sanitaire des aliments („Afssa”) in Nancy (Frankrijk) aangewezen als specifiek instituut dat verantwoordelijk is voor de vaststelling van de criteria die nodig zijn voor de normalisatie van de serologische tests om de doelmatigheid van antirabiësvaccins te controleren. Het Afssa is nu geïntegreerd in het Agence nationale de sécurité sanitaire de l'alimentation, de l'environnement et du travail („Anses”) in Frankrijk. (2) Bij Beschikking 2000/258/EG is onder andere bepaald dat het Anses laboratoria in derde landen moet beoordelen die hebben gevraagd om serologische tests te mogen uitvoeren om de doelmatigheid van antirabiësvaccins te controleren. (3) De bevoegde autoriteit van Egypte heeft een aanvraag ingediend tot erkenning van het Animal Health Research Institute in Giza en het Anses heeft voor dat laboratorium een gunstig beoordelingsverslag d.d. 29 september 2015 opgesteld en ingediend bij de Commissie. (4) De bevoegde autoriteit van de Verenigde Arabische Emiraten heeft een aanvraag ingediend tot erkenning van het Central Veterinary Research Laboratory in Dubai en het Anses heeft voor dat laboratorium een gunstig beoordelingsverslag d.d. 29 september 2015 opgesteld en ingediend bij de Commissie. (5) De bevoegde autoriteit van de Verenigde Staten van Amerika heeft een aanvraag ingediend tot erkenning van het Atlanta Health Associates Rabies Laboratory in Cumming, het Virology Laboratory van het Auburn University College of Veterinary Medicine in Auburn en het Rabies Laboratory van de Centers for Disease Control and Prevention in Atlanta („de Amerikaanse laboratoria”) en het Anses heeft voor de Amerikaanse laboratoria een gunstig beoordelingsverslag d.d. 29 september 2015 opgesteld en ingediend bij de Commissie. (6) Het Animal Health Research Institute in Giza, het Central Veterinary Research Laboratory in Dubai en de Amerikaanse laboratoria moeten daarom worden erkend voor het uitvoeren van serologische tests om de doelmatigheid van antirabiësvaccins bij honden, katten en fretten te controleren. (7) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Overeenkomstig artikel 3, lid 2, van Beschikking 2000/258/EG worden de volgende laboratoria erkend voor het uitvoeren van serologische tests om de doelmatigheid van antirabiësvaccins bij honden, katten en fretten te controleren: a) Animal Health Research Institute 7 Nadi El-Said Street PO Box 12618 Dokki Giza EGYPTE b) Central Veterinary Research Laboratory PO Box 597 Dubai VERENIGDE ARABISCHE EMIRATEN c) Atlanta Health Associates Rabies Laboratory 309 Pirkle Ferry Road, Suite D300 Cumming, GA 30040 VERENIGDE STATEN VAN AMERIKA d) Auburn University College of Veterinary Medicine Department of Pathobiology, Virology Laboratory 261 Greene Hall Auburn, AL 36849 VERENIGDE STATEN VAN AMERIKA e) Centers for Disease Control and Prevention Rabies Laboratory 1600 Clifton Road, NE Atlanta, GA 30333 VERENIGDE STATEN VAN AMERIKA Artikel 2 Dit besluit is van toepassing vanaf 15 april 2016. Artikel 3 Dit besluit is gericht tot de lidstaten. Gedaan te Brussel, 18 maart 2016. Voor de Commissie Vytenis ANDRIUKAITIS Lid van de Commissie ( 1 ) PB L 79 van 30.3.2000, blz. 40 .",
  "source": "EUR LEX"
}