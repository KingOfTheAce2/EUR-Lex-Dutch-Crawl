{
  "url": "http://www.w3.org/1999/xhtml\"><!--",
  "content": "L_2012218NL.01001901.xml 15.8.2012 NL Publicatieblad van de Europese Unie L 218/19 BESLUIT VAN DE EUROPESE CENTRALE BANK van 2 augustus 2012 tot intrekking van Besluit ECB/2011/25 inzake aanvullende tijdelijke met herfinancieringstransacties van het Eurosysteem en de beleenbaarheid van onderpand verband houdende maatregelen (ECB/2012/17) (2012/475/EU) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, inzonderheid het eerste streepje van artikel 127, lid 2, Gezien de statuten van het Europees Stelsel van centrale banken en van de Europese Centrale Bank, inzonderheid het eerste streepje van artikel 3.1, artikel 12.1, artikel 18 en het tweede streepje van artikel 34.1, Overwegende: (1) Besluit ECB/2011/25 van 14 december 2011 inzake aanvullende tijdelijke met herfinancieringstransacties van het Eurosysteem en de beleenbaarheid van onderpand verband houdende maatregelen ( 1 ) dient te worden vervangen door Richtsnoer ECB/2012/18 van 2 augustus 2012 inzake aanvullende tijdelijke maatregelen betreffende herfinancieringstransacties van het Eurosysteem en de beleenbaarheid van onderpand en tot wijziging van Richtsnoer ECB/2007/9 ( 2 ) opdat de nationale centrale banken aanvullende maatregelen kunnen nemen ter versterking van kredietverleningssteun zoals vastgelegd in op hun tegenpartijen toepasselijke contractuele en wettelijke kader. (2) Besluit ECB/2011/25 dient te worden ingetrokken, HEEFT HET VOLGENDE BESLUIT VASTGESTELD: Artikel 1 Intrekking van Besluit ECB/2011/25 1.   Besluit ECB/2011/25 wordt met ingang van 14 september 2012 ingetrokken. 2.   Verwijzingen naar het ingetrokken besluit worden opgevat als verwijzingen naar Richtsnoer ECB/2012/18. Artikel 2 Inwerkingtreding Dit besluit treedt in werking twee dagen na de vaststelling ervan. Gedaan te Frankfurt am Main, 2 augustus 2012. De president van de ECB Mario DRAGHI ( 1 ) PB L 341 van 22.12.2011, blz. 65 . ( 2 ) Zie bladzijde 20 van dit Publicatieblad.",
  "source": "EUR LEX"
}