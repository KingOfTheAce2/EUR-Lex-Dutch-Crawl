{
  "url": "http://www.w3.org/1999/xhtml\">",
  "content": "L_2020416NL.01005201.xml 11.12.2020 NL Publicatieblad van de Europese Unie L 416/52 UITVOERINGSBESLUIT (EU) 2020/2039 VAN DE COMMISSIE van 9 december 2020 tot verlening van afwijkingen aan bepaalde lidstaten van de toepassing van de Uitvoeringsverordeningen (EU) 2019/2240 en (EU) 2019/2241 van de Commissie (Kennisgeving geschied onder nummer C(2020) 8602) (Slechts de teksten in de Deense, de Kroatische, de Nederlandse en de Poolse taal zijn authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1700 van het Europees Parlement en de Raad van 10 oktober 2019 tot vaststelling van een gemeenschappelijk kader voor Europese statistieken betreffende personen en huishoudens, op basis van gegevens die op individueel niveau worden verzameld door middel van steekproeven, tot wijziging van Verordeningen (EG) nr. 808/2004, (EG) nr. 452/2008 en (EG) nr. 1338/2008 van het Europees Parlement en de Raad, en tot intrekking van Verordening (EG) nr. 1177/2003 van het Europees Parlement en de Raad en Verordening (EG) nr. 577/98 van de Raad ( 1 ) , en met name artikel 19, lid 1, Overwegende hetgeen volgt: (1) Overeenkomstig artikel 19, lid 5, van Verordening (EU) 2019/1700 hebben Denemarken, Kroatië, Nederland en Polen binnen drie maanden na de datum van inwerkingtreding van de Uitvoeringsverordeningen (EU) 2019/2240 ( 2 ) en (EU) 2019/2241 ( 3 ) van de Commissie een verzoek om afwijking ingediend. (2) Uit de aan de Commissie verstrekte informatie blijkt dat de verzoeken van Denemarken, Kroatië, Nederland en Polen gerechtvaardigd zijn omdat de nationale administratieve en statistische systemen ingrijpend zouden moeten worden aangepast om aan de Uitvoeringsverordeningen (EU) 2019/2240 en (EU) 2019/2241 te voldoen. (3) De gevraagde afwijkingen moeten daarom worden toegestaan aan Denemarken, Kroatië, Nederland en Polen. (4) De in dit besluit vervatte maatregelen zijn in overeenstemming met het advies van het Comité voor het Europees statistisch systeem, HEEFT HET VOLGENDE BESLUIT VASTGESTELD: Artikel 1 Aan de in de bijlage genoemde lidstaten worden afwijkingen van de Uitvoeringsverordeningen (EU) 2019/2240 en (EU) 2019/2241 toegestaan. Artikel 2 Dit besluit is gericht tot het Koninkrijk Denemarken, de Republiek Kroatië, het Koninkrijk der Nederlanden en de Republiek Polen. Gedaan te Brussel, 9 december 2020. Voor de Commissie Paolo GENTILONI Lid van de Commissie ( 1 ) PB L 261 I van 14.10.2019, blz. 1 . ( 2 ) Uitvoeringsverordening (EU) 2019/2240 van de Commissie van 16 december 2019 tot vaststelling van de technische aspecten van de gegevensreeksen, de technische modellen voor het toezenden van gegevens en de nadere bepaling van de regelingen voor en de inhoud van de kwaliteitsverslagen over de organisatie van een steekproefenquête in het domein beroepsbevolking in overeenstemming met Verordening (EU) 2019/1700 van het Europees Parlement en de Raad ( PB L 336 van 30.12.2019, blz. 59 ). ( 3 ) Uitvoeringsverordening (EU) 2019/2241 van de Commissie van 16 december 2019 houdende beschrijving van de variabelen, de duur, de kwaliteitseisen en de mate van gedetailleerdheid van de tijdreeksen voor de indiening van maandelijkse werkloosheidsgegevens overeenkomstig Verordening (EU) 2019/1700 van het Europees Parlement en de Raad ( PB L 336 van 30.12.2019, blz. 125 ). BIJLAGE Afwijkingen van Uitvoeringsverordening (EU) 2019/2240 Bepaling Lidstaat Toegestane afwijkingsperiode Omvang van de vrijstelling Artikel 3 (Beschrijving van variabelen) en bijlage I Kroatië 1 jaar (2021) Indiening van de variabelen INCGROSS (Bruto maandloon in voornaamste baan) en INCGROSS_F (Vlag op bruto maandloon in voornaamste baan) als netto- in plaats van als brutobedrag Artikel 3 (Beschrijving van variabelen) en bijlage I Kroatië 1 jaar (2021) Indiening van de variabele HATFIELD (Onderwerp/inhoud van het hoogste niveau van met succes afgesloten onderwijs of opleiding) overeenkomstig ISCED-F 2013, 2-cijferige codering in plaats van 3-cijferige codering. Artikel 6, lid 2 (Gedetailleerde kenmerken van de steekproef) Nederland 1 jaar (2021) Uniforme verdeling van de monsters: — De volledige nationale steekproef van het referentiejaar zal niet gelijkmatig over alle referentiekwartalen van het jaar worden verdeeld. — In elk referentiekwartaal wordt de volledige driemaandelijkse steekproef niet gelijkmatig verdeeld over alle referentieweken van het kwartaal. Artikel 9, lid 2 (Gemeenschappelijke normen voor bewerking, imputatie, weging en raming) Polen 2 jaar (2021-2022) Indiening van de variabele INCGROSS (Bruto maandloon in voornaamste baan) zonder statistische imputatie voor non-respons van item. De indiening van gecorrigeerde gegevens met imputatie voor de jaren 2021 en 2022 zal samen met de indiening van de gegevens voor 2023 plaatsvinden, namelijk in maart 2025. Afwijkingen van Uitvoeringsverordening (EU) 2019/2241 Bepaling Lidstaat Toegestane afwijkingsperiode Omvang van de vrijstelling Artikel 4, lid 1, onder a) (Indieningstermijnen) Denemarken 3 jaar (2021-2023) De maandelijkse werkloosheidsgegevens voor de maand november worden uiterlijk op 4 januari van het daaropvolgende jaar verstrekt. Artikel 6, lid 1 (Bronnen en methoden) Kroatië 1 jaar (2021) De beschrijving van de bronnen en methoden die voor de opstelling van de maandelijkse werkloosheidsinputs zijn gebruikt, wordt uiterlijk op 31 december 2021 verstrekt.",
  "source": "EUR LEX"
}