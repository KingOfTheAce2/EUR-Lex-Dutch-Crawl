{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:52001XC1114(04):NL:HTML\">",
  "content": "EUR-Lex - 52001XC1114(04) - NL Avis juridique important | 52001XC1114(04) Uniforme toepassing van de gecombineerde nomenclatuur (GN) (Indeling van goederen) Publicatieblad Nr. C 319 van 14/11/2001 blz. 0015 - 0015 Uniforme toepassing van de gecombineerde nomenclatuur (GN) (Indeling van goederen) (2001/C 319/08) Toelichtingen, vastgesteld in toepassing van artikel 10, lid 1, van Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief(1), laatstelijk gewijzigd bij Verordening (EG) nr. 2042/2001(2) De toelichtingen op de gecombineerde nomenclatuur van de Europese Gemeenschappen(3) worden als volgt gewijzigd: Op bladzijde 315 wordt bij 8520 de navolgende tekst ingevoegd: \"Het begrip 'opnemen van geluid' omvat eveneens het vastleggen van geluid met behulp van andere methoden dan die welke gebruik maken van de effecten van geluidstrillingen, zoals het opslaan van digitale geluidsbestanden die van een internetpagina of een compact disk worden afgehaald met de hulp van een geautomatiseerde gegevensverwerkende machine, in het interne geheugen (bijvoorbeeld het flashgeheugen) van een digitale audio-eenheid (MP3-speler). Deze post omvat geen toestellen die alleen geluid van een extern geluidsmedium weergeven (bijvoorbeeld flashgeheugenkaarten) (post 8519).\". (1) PB L 256 van 7.9.1987, blz. 1. (2) PB L 276 van 19.10.2001, blz. 8. (3) PB C 199 van 13.7.2000, blz. 1.",
  "source": "EUR LEX"
}