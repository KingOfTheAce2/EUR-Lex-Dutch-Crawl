{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0432:NL:HTML\">",
  "content": "EUR-Lex - 31997D0432 - NL Avis juridique important | 31997D0432 97/432/EG: Beschikking van de Commissie van 2 juli 1997 tot vaststelling van een financiële bijdrage van de Gemeenschap voor een controleprogramma in het kader van de uitroeiing van mond- en klauwzeer in Albanië, de Federatieve Republiek Joegoslavië en de Voormalige Joegoslavische Republiek Macedonië (Slechts de tekst in de Deense, de Engelse en de Italiaanse taal is authentiek) Publicatieblad Nr. L 185 van 15/07/1997 blz. 0015 - 0022 BESCHIKKING VAN DE COMMISSIE van 2 juli 1997 tot vaststelling van een financiële bijdrage van de Gemeenschap voor een controleprogramma in het kader van de uitroeiing van mond- en klauwzeer in Albanië, de Federatieve Republiek Joegoslavië en de Voormalige Joegoslavische Republiek Macedonië (Slechts de tekst in de Deense, de Engelse en de Italiaanse taal is authentiek) (97/432/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG (2), en met name op de artikelen 12 en 13, Overwegende dat in het late voorjaar en/of de zomer van 1996 uitbraken van mond- en klauwzeer zijn gemeld door Albanië, de Voormalige Joegoslavische Republiek Macedonië en de Federatieve Republiek Joegoslavië; Overwegende dat de aanwezigheid van mond- en klauwzeer in landen van Oost-Europa een ernstige bedreiging vormt voor het veebestand in de Gemeenschap; Overwegende dat de Commissie, in verband met de in mei 1996 geconstateerde uitbraken van mond- en klauwzeer in Albanië, Beschikking 96/367/EG van 13 juni 1996 betreffende beschermende maatregelen ten aanzien van mond- en klauwzeer in Albanië (3) heeft vastgesteld; Overwegende dat de Commissie bij Beschikking 96/368/EG van 14 juni 1996 betreffende financiële bijstand van de Gemeenschap voor de bestrijding van mond- en klauwzeer in Albanië (4) maximaal 600 000 doses vaccin ter beschikking heeft gesteld van de Albanese autoriteiten; Overwegende dat de Commissie, in verband met uitbraken van mond- en klauwzeer in de Voormalige Joegoslavische Republiek Macedonië, Beschikking 96/439/EG van 18 juli 1996 betreffende financiële bijstand van de Gemeenschap voor de bestrijding van mond- en klauwzeer in de Voormalige Joegoslavische Republiek Macedonië (5) heeft vastgesteld; Overwegende dat op grond van bovengenoemde beschikking in totaal 250 000 doses vaccin ter beschikking werden gesteld om runderen te beschermen tegen mond- en klauwzeer; Overwegende dat in het kader de programma's voor inenting tegen mond- en klauwzeer in Albanië en in de Voormalige Joegoslavische Republiek Macedonië mogelijk ook dieren zijn ingeënt waarbij het mond- en klauwzeervirus reeds in incubatie was, zonder dat de dieren ziektesymptomen vertoonden; Overwegende dat niet kan worden uitgesloten dat de uitvoering van een vaccinatieprogramma in Albanië en de Voormalige Joegoslavische Republiek Macedonië een aantal virusdragers heeft voortgebracht; Overwegende dat de situatie ten aanzien van mond- en klauwzeer in bepaalde delen van Albanië, de Federatieve Republiek Joegoslavië en de Voormalige Joegoslavische Republiek Macedonië onduidelijk blijft, aangezien met name moeilijk kan worden uitgemaakt of antilichamen tegen het mond- en klauwzeervirus zijn gevormd als reactie op een veldvirus of op een vaccinvirus; Overwegende dat voor bepaalde delen van Albanië, de Federatieve Republiek Joegoslavië en de Voormalige Joegoslavische Republiek Macedonië een controleprogramma is uitgewerkt om aan de hand van serologische tests antilichamen tegen het mond- en klauwzeervirus op te sporen; Overwegende dat de uitvoering van het controleprogramma waardevolle informatie kan opleveren over de ziektesituatie in het betrokken gebied; Overwegende dat een team van deskundigen uit de lidstaten en van de Commissie, in samenwerking met de veterinaire autoriteiten van Albanië, de Federatieve Republiek Joegoslavië en de Voormalige Joegoslavische Republiek Macedonië, een controleprogramma heeft opgesteld voor de met mond- en klauwzeer besmette gebieden; Overwegende dat in het kader van het programma bloedmonsters worden genomen door de betrokken derde landen en dat die monsters worden onderzocht in speciaal daartoe aangewezen nationale laboratoria voor mond- en klauwzeer in de lidstaten van de Europese Unie; Overwegende dat het programma onder meer gebaseerd zal zijn op een nauwe samenwerking tussen: - de centrale veterinaire dienst van Albanië en het nationale laboratorium voor mond- en klauwzeer van Italië; - de centrale veterinaire dienst van de Voormalige Joegoslavische Republiek Macedonië en het nationale laboratorium voor mond- en klauwzeer van Denemarken; - de centrale veterinaire dienst van de Federatieve Republiek Joegoslavië en het nationale laboratorium voor mond- en klauwzeer van het Verenigd Koninkrijk; Overwegende dat bij het bepalen van de datum waarop met het programma wordt begonnen, rekening moet worden gehouden met plaatselijke beperkingen die van invloed kunnen zijn op het verzamelen van bloedmonsters in het betrokken controlegebied; Overwegende dat de datum waarop met het programma wordt begonnen, kan verschillen naar gelang van het gebied; Overwegende dat in bijlage B bij Richtlijn 85/511/EEG van de Raad van 18 november 1985 tot vaststelling van gemeenschappelijke maatregelen ter bestrijding van mond- en klauwzeer (6), laatstelijk gewijzigd bij Beschikking 92/380/EEG van de Commissie (7), een lijst is vastgesteld van nationale laboratoria die gemachtigd zijn om met levend mond- en klauwzeervirus te werken; Overwegende dat financiële bijstand van de Gemeenschap moet worden verleend aan laboratoria en aan derde landen die meewerken aan de tenuitvoerlegging van het vastgestelde controleprogramma; Overwegende dat, met name voor controledoeleinden, de artikelen 8 en 9 van Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid (8), laatstelijk gewijzigd bij Verordening (EG) nr. 1287/95 (9), van toepassing zijn; Overwegende dat de in beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. Het in bijlage I omschreven programma voor de controle op mond- en klauwzeer in bepaalde delen van Albanië, de Federatieve Republiek Joegoslavië en de Voormalige Joegoslavische Republiek Macedonië wordt goedgekeurd. 2. De Gemeenschap verleent financiële bijstand ten belope van ten hoogste 236 790 ecu voor de uitvoering van het in lid 1 bedoelde controleprogramma. 3. De in lid 2 vastgestelde financiële bijstand wordt uitgekeerd aan de in bijlage II genoemde nationale laboratoria voor mond- en klauwzeer en betreft de in bijlage III omschreven maatregelen. Artikel 2 De financiële bijstand van de Gemeenschap wordt uitbetaald als volgt: - 50 % als voorschot op verzoek van de in bijlage II genoemde nationale laboratoria voor mond- en klauwzeer. De voorschotaanvraag gaat vergezeld van gegevens over de datum waarop wordt begonnen met het laboratoriumonderzoek van de monsters uit de gebieden waarvoor het controleprogramma van toepassing is; - het saldo na overlegging en aanvaarding van de technische en financiële bewijsstukken. Deze bewijsstukken worden uiterlijk zes maanden nadat met de in bijlage I bedoelde laboratoriumonderzoeken is begonnen, aan de Commissie voorgelegd. Artikel 3 De artikelen 8 en 9 van Verordening (EEG) nr. 729/70 zijn van overeenkomstige toepassing. Artikel 4 Deze beschikking is gericht tot het Koninkrijk Denemarken, de Italiaanse Republiek en het Verenigd Koninkrijk van Groot-Brittannië en Noord-Ierland. Gedaan te Brussel, 2 juli 1997. Voor de Commissie Franz FISCHLER Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31. (3) PB nr. L 145 van 19. 6. 1996, blz. 17. (4) PB nr. L 145 van 19. 6. 1996, blz. 19. (5) PB nr. L 181 van 20. 7. 1996, blz. 37. (6) PB nr. L 315 van 26. 11. 1985, blz. 11. (7) PB nr. L 198 van 17. 7. 1992, blz. 54. (8) PB nr. L 94 van 28. 4. 1970, blz. 13. (9) PB nr. L 125 van 8. 6. 1995, blz. 1. BIJLAGE I CONTROLEPROGRAMMA MOND- EN KLAUWZEER Doel Het in artikel 1, lid 1, bedoelde controleprogramma heeft ten doel: - een evaluatie te maken van de mate waarin de aanwezigheid van antilichamen moet worden toegeschreven aan vaccins enerzijds en aan veldvirus anderzijds, en van de spreiding van die antilichamen naar gebied; - de bevestiging te brengen dat mond- en klauwzeer onder controle is in bepaalde gebieden van Albanië, de Federatieve Republiek Joegoslavië en de Voormalige Joegoslavische Republiek Macedonië. Bovendien wordt in het kader van het programma een nieuw ontwikkelde laboratoriumtest aan de hand waarvan kan worden bepaald of de vorming van antilichamen tegen het mond- en klauwzeervirus het gevolg is van een besmetting met veldvirus dan wel van vaccinatie, op zijn praktische bruikbaarheid getoetst. Opzet van het controleprogramma Het controleprogramma is erop gericht de aanwezigheid op te sporen van antilichamen tegen het mond- en klauwzeervirus, virustype A22, die zijn gevormd als reactie op besmetting met een veldvirus enerzijds en op besmetting met vaccinvirus anderzijds. In het programma wordt er rekening mee gehouden dat, in verband met het toegepaste houderijsysteem, een dorp als één epizooetiologische eenheid kan worden beschouwd. Voor gebieden rond een bevestigde uitbraak moet het programma zo zijn opgezet dat, ten aanzien van de opsporing van antilichamen, de betrouwbaarheid 95 % bedraagt bij een prevalentie van 5 %. Voor de tenuitvoerlegging van het programma is een nauwe samenwerking vereist tussen: a) de centrale veterinaire dienst van Albanië en het nationale laboratorium voor mond- en klauwzeer van Italië. Ongeveer 2 380 bloedmonsters moeten worden genomen bij dieren (runderen, schapen en geiten) in elf verschillende districten in Albanië en moeten voor laboratoriumonderzoek naar Italië worden verzonden. b) de centrale veterinaire dienst van de Voormalige Joegoslavische Republiek Macedonië en het nationale laboratorium voor mond- en klauwzeer van Denemarken. Ongeveer 7 460 bloedmonsters moeten worden genomen bij dieren (runderen, schapen, geiten en varkens) in 29 verschillende districten in de Voormalige Joegoslavische Republiek Macedonië en moeten voor laboratoriumonderzoek naar Denemarken worden verzonden. c) de centrale veterinaire dienst van de Federatieve Republiek Joegoslavië en het nationale laboratorium voor mond- en klauwzeer van het Verenigd Koninkrijk. Ongeveer 6 420 bloedmonsters moeten worden genomen bij dieren (runderen, schapen, geiten en varkens) in 37 verschillende gemeenschappen in de Federatieve Republiek Joegoslavië en moeten voor laboratoriumonderzoek naar het Verenigd Koninkrijk worden verzonden. De onder a), b) en c) genoemde nationale laboratoria voor mond- en klauwzeer: - delen de Commissie mee op welke datum wordt begonnen met de laboratoriumonderzoeken van de monsters uit de gebieden waarvoor het controleprogramma van toepassing is; - stellen een rapport op over de door hen verrichte werkzaamheden en dienen dat in bij de Commissie. Het rapport bevat een epizooetiologische analyse van de gegevens die in het kader van het controleprogramma zijn verkregen. Het rapport wordt uiterlijk vier maanden nadat met de laboratoriumonderzoeken is begonnen, bij de Commissie ingediend. BIJLAGE II Nationale laboratoria die gemachtigd zijn om overeenkomstig Richtlijn 85/511/EEG van de Raad met levend mond- en klauwzeervirus te werken en die erkend zijn om mee te werken aan de tenuitvoerlegging van het in artikel 1, lid 1, bedoelde controleprogramma 1. Instituto zooprofilattico sperimentale della Lombardia e dell'Emilia Romagna, Brescia, Italia 2. Statens Veterinaere Institut for Virusforskning, Lindholm, Danmark 3. Institute for Animal Health, Pirbright, Woking, Surrey, United Kingdom. BIJLAGE III TENUITVOERLEGGING VAN HET CONTROLEPROGRAMMA VOOR DE OPSPORING VAN ANTILICHAMEN TEGEN MOND- EN KLAUWZEERVIRUS HOOFDSTUK A Controleprogramma, Albanië Het Instituto zooprofilattico sperimentale della Lombardia e dell'Emilia Romagna, Brescia, Italië, krijgt de onderstaande taken in het kader van het laboratoriumonderzoek van ten hoogste 2 500 bloedmonsters uit Albanië. >RUIMTE VOOR DE TABEL> HOOFDSTUK B Controleprogramma, Voormalige Joegoslavische Republiek Macedonië Het Statens Veterinaere Institut for Virusforskning, Lindholm, Denemarken, krijgt de onderstaande taken in het kader van het laboratoriumonderzoek van ten hoogste 7 500 bloedmonsters uit de Voormalige Joegoslavische Republiek Macedonië >RUIMTE VOOR DE TABEL> HOOFDSTUK C Controleprogramma, Federatieve Republiek Joegoslavië Het Institute for Animal Health, Pirbright, Woking, Surrey, Verenigd Koninkrijk, krijgt de onderstaande taken in het kader van het laboratoriumonderzoek van ten hoogste 6 500 bloedmonsters uit de Federatieve Republiek Joegoslavië >RUIMTE VOOR DE TABEL> HOOFDSTUK D Vergoeding van uitgaven De in de hoofdstukken A, B en C genoemde uitgaven worden als volgt vergoed: a) Taken I tot en met IV: De desbetreffende bewijsstukken (facturen) worden aan de Commissie overgelegd. b) Taak V: De financiële bijdrage wordt berekend op basis van het aantal uitgevoerde tests. De vergoeding per test bedraagt: >RUIMTE VOOR DE TABEL> c) Taak VI: De financiële bijdrage wordt berekend op basis van het aantal monsters (100 ecu/500 monsters) en het aantal geografische gebieden (districten of gemeenten) waarvoor tests zijn uitgevoerd (20 ecu/geografisch gebied).",
  "source": "EUR LEX"
}