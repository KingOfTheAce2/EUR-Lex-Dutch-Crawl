{
  "url": "http://www.w3.org/1999/xhtml\">",
  "content": "L_2005042NL.01001001.xml 12.2.2005 NL Publicatieblad van de Europese Unie L 42/10 VERORDENING (EG) N r. 240/2005 VAN DE COMMISSIE van 11 februari 2005 tot intrekking van de Verordeningen (EG) nr. 2294/2000 en (EG) nr. 1369/2002 in de sector melk en zuivelproducten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1255/1999 van de Raad van 17 mei 1999 houdende een gemeenschappelijke ordening der markten in de sector melk en zuivelproducten ( 1 ) , en met name op artikel 31, lid 10, derde streepje, en artikel 31, lid 14, Overwegende hetgeen volgt: (1) Krachtens artikel 31, lid 10, derde streepje, van Verordening (EG) nr. 1255/1999 wordt de gedifferentieerde restitutie uitbetaald wanneer is aangetoond dat de producten de op het certificaat vermelde bestemming of een andere bestemming waarvoor een restitutie is vastgesteld, hebben bereikt. Van deze regel kan worden afgeweken mits voorwaarden worden vastgesteld die gelijke waarborgen bieden. (2) Dergelijke uitzonderingen zijn vastgesteld in Verordening (EG) nr. 2294/2000 van de Commissie van 16 oktober 2000 tot afwijking van artikel 31, lid 10, van Verordening (EG) nr. 1255/1999 van de Raad houdende een gemeenschappelijke ordening der markten in de sector melk en zuivelproducten, wat betreft het bewijs van aankomst ter bestemming in geval van een gedifferentieerde restitutie, en tot vaststelling van bepalingen betreffende de toepassing van de laagste restitutie bij uitvoer van bepaalde zuivelproducten ( 2 ) , en in Verordening (EG) nr. 1369/2002 van de Commissie van 26 juli 2002 houdende afwijking van artikel 31, lid 10, van Verordening (EG) nr. 1255/1999 van de Raad wat betreft het bewijs van de aankomst ter bestemming in het geval van gedifferentieerde restituties en houdende vaststelling van bepalingen betreffende de toepassing van het laagste eenheidsbedrag van de restitutie bij uitvoer voor bepaalde zuivelproducten ( 3 ) . (3) In Verordening (EG) nr. 351/2004 van de Commissie van 26 februari 2004 tot vaststelling van de restituties bij uitvoer in de sector melk en zuivelproducten ( 4 ) , die op 27 februari 2004 in werking is getreden, zijn naar bestemming gedifferentieerde restituties vastgesteld voor alle zuivelproducten. Verordening (EG) nr. 519/2004 van de Commissie van 19 maart 2004 houdende afwijking van Verordening (EG) nr. 800/1999 ten aanzien van de uitvoer van producten van de sector melk en zuivelproducten ( 5 ) treedt op dezelfde datum in werking en bevat bepalingen inzake het bewijs waaruit blijkt dat de douaneformaliteiten voor invoer in een derde land zijn vervuld. (4) De Verordeningen (EG) nr. 2294/2000 en (EG) nr. 1369/2002 zijn niet langer relevant en moeten derhalve worden ingetrokken. (5) De in deze verordening vervatte maatregelen zijn in overeenstemming met het advies van het Comit√© van beheer voor melk en zuivelproducten, HEEFT DE VOLGENDE VERORDENING VASTGESTELD: Artikel 1 De Verordeningen (EG) nr. 2294/2000 en (EG) nr. 1369/2002 worden ingetrokken. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 februari 2005. Voor de Commissie Mariann FISCHER BOEL Lid van de Commissie ( 1 ) PB L 160 van 26.6.1999, blz. 48 . Verordening laatstelijk gewijzigd bij Verordening (EG) nr. 186/2004 van de Commissie ( PB L 29 van 3.2.2004, blz. 6 ). ( 2 ) PB L 262 van 17.10.2000, blz. 14 . ( 3 ) PB L 198 van 27.7.2002, blz. 37 . ( 4 ) PB L 60 van 27.2.2004, blz. 46 . ( 5 ) PB L 83 van 20.3.2004, blz. 4 .",
  "source": "EUR LEX"
}