{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0297:NL:HTML\">",
  "content": "EUR-Lex - 31978D0297 - NL Avis juridique important | 31978D0297 78/297/EGKS: Beschikking van de Commissie van 1 maart 1978 tot goedkeuring van steun van het Koninkrijk België ten behoeve van de kolenmijnondernemingen in het jaar 1977 (Slechts de teksten in de Nederlandse en de Franse taal zijn authentiek) Publicatieblad Nr. L 075 van 17/03/1978 blz. 0017 - 0018 ++++ BESCHIKKING VAN DE COMMISSIE van 1 maart 1978 tot goedkeuring van steun van het Koninkrijk België ten behoeve van de kolenmijnondernemingen in het jaar 1977 ( Slechts de teksten in de Nederlandse en de Franse taal zijn authentiek ) ( 78/297/EGKS ) DE COMMISSIE VAN DE EUROPESE GEMEENSCHAPPEN , Gelet op Beschikking nr . 528/76/EGKS van de Commissie van 25 februari 1976 inzake de gemeenschappelijke regeling van maatregelen van de Lid-Staten ten behoeve van de kolenmijnbouw ( 1 ) , Gezien het advies van de Raad , Overwegende : I Dat de Belgische Regering de Commissie overeenkomstig artikel 2 van de beschikking de financiële maatregelen heeft medegedeeld die zij van plan is in de loop van 1977 direct of indirect ten gunste van de kolenmijnbouw te treffen . Van deze maatregelen komt het hierna te noemen steunbedrag overeenkomstig bovengenoemde beschikking voor goedkeuring in aanmerking . De Belgische Regering heeft het voornemen een financiële steun van 5 541 700 000 Bfr . aan de Belgische kolenmijnbouw te verlenen ter dekking van verliezen bij de mijnexploitatie . Deze steun wordt de beide Belgische kolenbekkens om uiteenlopende redenen verleend . Het bekken in de Kempen ontvangt steun ter dekking van exploitatieverliezen tot een zodanig bedrag dat dit bekken het verschil tussen kosten en opbrengst nagenoeg kan compenseren . De nagenoeg volledige dekking van het verschil tussen kosten en opbrengsten is noodzakelijk omdat uit het Kempische bekken de cokesvoorziening van de Belgische staalindustrie moet worden gewaarborgd en het daarom verder moet worden geëxploiteerd . Doel en omvang van de steun ter dekking van de exploitatieverliezen aan het Kempische bekken komen derhalve overeen met het gestelde in artikel 12 , punt 1 , sub 2 , van de beschikking . Ten behoeve van het bekken Zuid moet daartegenover een steun worden verleend ter dekking van de exploitatieverliezen tot rond 80 % van het verschil tussen kosten en opbrengsten opdat de tot 1980 geplande sluiting van dit bekken zodanig kan verlopen dat omvangrijke economische en sociale verstoringen bij hernieuwde tewerkstelling van ontslagen mijnwerkers worden vermeden . In 1977 werden in het zuidelijke bekken twee schachten gesloten , waardoor ongeveer 1 600 mijnwerkers getroffen werden . Doel en vorm van de steun ter dekking van mijnexploitatieverliezen van het zuidelijke bekken zijn derhalve in overeenstemming met artikel 12 , punt 1 , sub 2 . II Het onderzoek naar de verenigbaarheid van de voorgenomen steun met de goede werking van de gemeenschappelijke markt vereist , overeenkomstig artikel 3 , punt 2 , van de beschikking , tevens het in aanmerking nemen van alle overige maatregelen ten gunste van de lopende produktie in het jaar 1977 . Op basis van deze berekeningsgrondslag bedraagt de totale som van de voorgenomen steunmaatregelen 215 200 000 ERE , d.w.z . 30,74 ERE/ton . In vergelijking met de andere Lid-Staten van de Gemeenschap is de steun buitengewoon omvangrijk . Met betrekking tot de verenigbaarheid van de voorgenomen steunmaatregelen voor de lopende produktie met de goede werking van de gemeenschappelijke markt kan het volgende worden vastgesteld : - bevoorradingsmoeilijkheden zijn in 1977 gezien de grote voorraden niet ontstaan ; - een beïnvloeding van het handelsverkeer in kolen tussen België en de andere landen van de Gemeenschap heeft in 1977 niet plaatsgevonden ; - de sluiting van twee installaties met geringe produktie leidt tot een rationalisatie en concentratie van de produktie op de installaties met de grootste produktiviteit ; - de prijzen voor Belgische ketelkolen hebben in 1977 niet geleid tot indirecte steun van de industriële kolenverbruikers ; - ten aanzien van de Belgische prijzen voor cokeskolen kan worden geconstateerd dat deze overeenkomen met de cokeskolenprijzen van de Verenigde Staten op basis van contracten op lange termijn en er ontstaat geen indirecte steun aan de industriële kolenverbruikers . Voorts kan worden vastgesteld dat de voor het jaar 1977 voorgenomen steunbedragen ten behoeve van de Belgische kolenmijnbouw verenigbaar zijn met de goede werking van de gemeenschappelijke markt . Deze bedoeling geldt tevens indien de steun die de kolenmijnondernemingen overeenkomstig Beschikking 73/287/EGKS ontvangen , hierbij in aanmerking worden genomen . III Overeenkomstig artikel 14 , punt 1 , van de beschikking dient de Commissie zich ervan te vergewissen of de goedgekeurde steun uitsluitend in overeenstemming is met de in de artikelen 7 tot 12 van deze beschikking genoemde doelstellingen . Daarom dient zij in het bijzonder op de hoogte te worden gebracht van de omvang en de verdeling der betaalde bedragen , HEEFT DE VOLGENDE BESCHIKKING GEGEVEN : Artikel 1 De Regering van het Koninkrijk België wordt toestemming verleend voor het kalenderjaar 1977 ter dekking van mijnexploitatieverliezen steun te verlenen tot een bedrag van 5 541 700 000 Bfr . aan de Belgische kolenmijnbouw , en zulks : aan het Kempen-bekken tot een bedrag van 3 158 600 000 Bfr , aan het bekken Zuid tot een bedrag van 2 383 100 000 Bfr . Artikel 2 De Regering van het Koninkrijk België verstrekt de Commissie uiterlijk op 31 mei 1978 bijzonderheden over de op grond van deze beschikking verleende steunbedragen , in het bijzonder over de hoogte en de verdeling van de verrichte betalingen . Artikel 3 Deze beschikking is gericht tot het Koninkrijk België . Gedaan te Brussel , 1 maart 1978 . Voor de Commissie Guido BRUNNER Lid van de Commissie ( 1 ) PB nr . L 63 van 11 . 3 . 1976 , blz . 1 .",
  "source": "EUR LEX"
}