{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0810:NL:HTML\">",
  "content": "EUR-Lex - 31997D0810 - NL Avis juridique important | 31997D0810 97/810/EG: Besluit van de Raad van 10 november 1997 betreffende de sluiting van de Samenwerkingsovereenkomst tussen de Europese Gemeenschap en de Democratische Volksrepubliek Laos Publicatieblad Nr. L 334 van 05/12/1997 blz. 0014 - 0014 BESLUIT VAN DE RAAD van 10 november 1997 betreffende de sluiting van de Samenwerkingsovereenkomst tussen de Europese Gemeenschap en de Democratische Volksrepubliek Laos (97/810/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 113 en 130 Y, juncto artikel 228, lid 2, eerste zin, en lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Overwegende dat het beleid van de Gemeenschap op het gebied van de ontwikkelingssamenwerking, overeenkomstig artikel 130 U van het Verdrag, bevorderlijk dient te zijn voor de duurzame economische en sociale ontwikkeling van ontwikkelingslanden, de harmonieuze geleidelijke integratie ervan in de wereldeconomie en de bestrijding van de armoede in deze landen; Overwegende dat de Gemeenschap, om haar doelstellingen op het gebied van de buitenlandse betrekkingen te verwezenlijken, de Samenwerkingsovereenkomst tussen de Europese Gemeenschap en de Democratische Volksrepubliek Laos dient goed te keuren, BESLUIT: Artikel 1 De Samenwerkingsovereenkomst tussen de Europese Gemeenschap en de Democratische Volksrepubliek Laos wordt namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 De Voorzitter van de Raad verricht de kennisgeving bedoeld in artikel 21 van de overeenkomst (3). Artikel 3 De Commissie, bijgestaan door vertegenwoordigers van de lidstaten, vertegenwoordigt de Gemeenschap in de gemengde commissie, bedoeld in artikel 14 van de overeenkomst. Artikel 4 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 10 november 1997. Voor de Raad De Voorzitter J. POOS (1) PB C 109 van 8. 4. 1997, blz. 8. (2) PB C 325 van 27. 10. 1997. (3) Zie bladzijde 15 van dit Publicatieblad.",
  "source": "EUR LEX"
}