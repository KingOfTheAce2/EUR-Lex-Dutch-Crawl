{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R1645:NL:HTML\">",
  "content": "EUR-Lex - 31999R1645 - NL Avis juridique important | 31999R1645 Verordening (EG) nr. 1645/1999 van de Commissie van 27 juli 1999 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen Publicatieblad Nr. L 195 van 28/07/1999 blz. 0007 - 0008 VERORDENING (EG) Nr. 1645/1999 VAN DE COMMISSIE van 27 juli 1999 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 1068/97 van de Commissie(2), en met name op artikel 6, leden 3 en 4, (1) Overwegende dat Frankrijk overeenkomstig artikel 5 van Verordening (EEG) nr. 2081/92 bij de Commissie een aanvraag tot registratie van een benaming als beschermde oorsprongsbenaming en een aanvraag tot registratie van een benaming als beschermde geografische aanduiding heeft ingediend; (2) Overwegende dat overeenkomstig artikel 6, lid 1, van bovengenoemde verordening is geconstateerd dat deze aanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten; (3) Overwegende dat bij de Commissie geen bezwaar als bedoeld in artikel 7 van bovengenoemde verordening is ingediend naar aanleiding van de bekendmaking van de in de bijlage bij deze verordening vermelde benamingen in het Publicatieblad van de Europese Gemeenschappen(3); (4) Overwegende dat deze benamingen derhalve in aanmerking komen voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming of als beschermde geografische aanduiding; (5) Overwegende dat de bijlage bij deze verordening een aanvulling vormt op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 872/1999(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde geografische aanduiding (BGA), respectievelijk als beschermde oorsprongsbenaming (BOB). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 juli 1999. Voor de Commissie Franz FISCHLER Lid van de Commissie (1) PB L 208 van 24.7.1992, blz. 1. (2) PB L 156 van 13.6.1997, blz. 10. (3) PB C 387 van 12.12.1998, blz. 22 en PB C 343 van 11.11.1998, blz 7. (4) PB L 327 van 18.12.1996, blz. 11. (5) PB L 110 van 28.4.1999, blz. 4. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Groenten, fruit en granen FRANKRIJK MÃ¢che nantaise (BGA) Coco de Paimpol (BOB)",
  "source": "EUR LEX"
}