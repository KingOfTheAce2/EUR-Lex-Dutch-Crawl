{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R0460:NL:HTML\">",
  "content": "EUR-Lex - 32002R0460 - NL Avis juridique important | 32002R0460 Verordening (EG) nr. 460/2002 van de Commissie van 14 maart 2002 waarbĳ machtiging wordt verleend tot de overdracht tussen de kwantitatieve beperkingen voor textiel- en kledingproducten van oorsprong uit de Volksrepubliek China Publicatieblad Nr. L 073 van 15/03/2002 blz. 0008 - 0009 Verordening (EG) nr. 460/2002 van de Commissie van 14 maart 2002 waarbij machtiging wordt verleend tot de overdracht tussen de kwantitatieve beperkingen voor textiel- en kledingproducten van oorsprong uit de Volksrepubliek China DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 27/2002 van de Commissie(2), inzonderheid op artikel 7, Overwegende hetgeen volgt: (1) In artikel 5 van de op 9 december 1988 geparafeerde Overeenkomst betreffende de handel in textielproducten tussen de Gemeenschap en de Volksrepubliek China, goedgekeurd bij Besluit 90/647/EEG van de Raad(3), laatstelijk gewijzigd en verlengd bij de op 19 mei 2000 geparafeerde overeenkomst in de vorm van een briefwisseling, goedgekeurd bij Besluit 2000/787/EG van de Raad(4), en in artikel 8 van de Overeenkomst tussen de Europese Gemeenschap en de Volksrepubliek China betreffende de handel in textielproducten die niet vallen onder de in het kader van de MVR gesloten bilaterale overeenkomst inzake de handel in textielproducten, op 19 januari 1995 geparafeerd, en goedgekeurd bij Besluit 95/155/EG van de Raad(5), laatstelijk gewijzigd bij de overeenkomst in de vorm van een briefwisseling, geparafeerd op 19 mei 2000 en goedgekeurd bij Besluit 2000/787/EG van de Raad, wordt bepaald dat tussen contingentjaren hoeveelheden mogen worden overgedragen. Van bovenstaande flexibiliteitsbepalingen werd kennisgeving gedaan aan het Orgaan Supervisie Textiel van de WTO na de toetreding van China tot deze organisatie. (2) De Volksrepubliek China verzocht op 24 januari 2002 om aanvullende overdrachten tussen contingentjaren, en meer specifiek om een vervroegde benutting van hoeveelheden van de kwantitatieve beperkingen van jaar 2002 naar jaar 2001. (3) De overdracht waarom de Volksrepubliek China heeft verzocht valt binnen de grenzen van de flexibiliteitsbepalingen bedoeld in artikel 5 van de op 9 december 1988 geparafeerde Overeenkomst betreffende de handel in textielproducten tussen de Europese Economische Gemeenschap en de Volksrepubliek China, als vastgesteld in bijlage VIII bij Verordening (EEG) nr. 3030/93. (4) Het is dan ook dienstig aan dit verzoek te voldoen voorzover de hoeveelheden beschikbaar zijn. (5) Het is wenselijk dat deze verordening in werking treedt op de dag volgende op die van haar bekendmaking, teneinde ondernemingen in staat te stellen er zo spoedig mogelijk gebruik van te maken. (6) De in deze verordening vervatte maatregelen zijn in overeenstemming met het advies van het Comité textielproducten, HEEFT DE VOLGENDE VERORDENING VASTGESTELD: Artikel 1 De overdracht tussen de bij de overeenkomst tussen de Europese Gemeenschap en de Volksrepubliek China vastgestelde kwantitatieve beperkingen voor textielproducten van oorsprong uit de Volksrepubliek China wordt voor het contingentjaar 2001 toegestaan overeenkomstig de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 maart 2002. Voor de Commissie Pascal Lamy Lid van de Commissie (1) PB L 275 van 8.11.1993, blz. 1. (2) PB L 9 van 11.1.2002, blz. 1. (3) PB L 352 van 15.12.1990, blz. 1. (4) PB L 314 van 14.12.2000, blz. 13. (5) PB L 104 van 6.5.1995, blz. 1. BIJLAGE >RUIMTE VOOR DE TABEL>",
  "source": "EUR LEX"
}