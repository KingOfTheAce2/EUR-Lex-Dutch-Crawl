{
  "url": "http://www.w3.org/1999/xhtml\">",
  "content": "L_2008139NL.01001001.xml 29.5.2008 NL Publicatieblad van de Europese Unie L 139/10 VERORDENING (EG) Nr. 466/2008 VAN DE COMMISSIE van 28 mei 2008 betreffende het opleggen van eisen inzake onderzoek en informatie aan de importeurs en fabrikanten van bepaalde prioriteitstoffen overeenkomstig Verordening (EEG) nr. 793/93 van de Raad inzake de beoordeling en de beperking van de risico's van bestaande stoffen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 793/93 van de Raad van 23 maart 1993 inzake de beoordeling en de beperking van de risico's van bestaande stoffen ( 1 ) , en met name op artikel 10, lid 2, Overwegende hetgeen volgt: (1) De door de lidstaten overeenkomstig artikel 10, lid 1, van Verordening (EEG) nr. 793/93 aangewezen rapporteurs hebben de door de fabrikanten en importeurs over bepaalde prioriteitstoffen verstrekte informatie beoordeeld. Na raadpleging van die fabrikanten en importeurs hebben de rapporteurs bepaald dat het met het oog op de risicobeoordeling noodzakelijk is van deze fabrikanten en importeurs te verlangen dat zij nadere informatie verstrekken en aanvullend onderzoek uitvoeren. (2) De voor de beoordeling van de betrokken stoffen vereiste informatie is niet beschikbaar bij vroegere fabrikanten of importeurs. De fabrikanten en importeurs hebben overeenkomstig artikel 10, lid 5, van Verordening (EEG) nr. 793/93 gecontroleerd dat dierproeven niet kunnen worden vervangen of beperkt door gebruik te maken van andere methoden. (3) Derhalve dient van de fabrikanten en importeurs van prioriteitstoffen te worden verlangd dat ze voor deze stoffen nadere informatie verstrekken en aanvullend onderzoek uitvoeren. Voor de uitvoering van dit onderzoek dienen de door de rapporteurs bij de Commissie ingediende protocollen te worden gebruikt. (4) De in deze verordening vervatte maatregelen zijn in overeenstemming met het advies van het bij artikel 15 van Verordening (EEG) nr. 793/93 ingestelde comité, HEEFT DE VOLGENDE VERORDENING VASTGESTELD: Artikel 1 De fabrikanten en importeurs van de in de bijlage vermelde stoffen, die overeenkomstig de voorschriften van de artikelen 3, 4, 7 en 9 van Verordening (EEG) nr. 793/93 informatie hebben ingediend, verstrekken de in de bijlage vermelde informatie en voeren de in de bijlage vermelde onderzoeken uit en delen de resultaten mee aan de desbetreffende rapporteurs. De onderzoeken worden volgens de door de rapporteurs vastgestelde protocollen uitgevoerd. De resultaten worden binnen de in de bijlage vermelde termijn meegedeeld. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 mei 2008. Voor de Commissie Stavros DIMAS Lid van de Commissie ( 1 ) PB L 84 van 5.4.1993, blz. 1 . Verordening gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). BIJLAGE Nr. EINECS-nr. CAS-nr. Naam van de stof Rapporteur Eisen inzake onderzoek/informatie Termijn vanaf de datum van inwerkingtreding van deze verordening 1 247-759-6 26523-78-4 Tris(nonylfenyl)fosfiet FR Onderzoek naar acute toxiciteit met Daphnia magna Informatie over de structuur van TNFF Informatie over oplosbaarheid in water Bepaling log K ow Hydrolysetest Sedimenttest met Lumbriculus variegatus Monitoringgegevens voor locaties met PEC/PNEC > 1 Daphnia -onderzoek op lange termijn, afhankelijk van de resultaten van de acute Daphnia -test 4 maanden 2 237-410-6 239-148-8 13775-53-6 15096-52-3 Trinatriumhexafluoraluminaat DE Informatie over downstream-toepassingen Informatie over emissie in het aquatische compartiment voor alle fasen van de levenscyclus Informatie over emissie in de lucht voor alle fasen van de levenscyclus Informatie over de hardheid van het ontvangende water voor twee producenten Informatie over de fractie cryoliet in de emissie van deeltjes door aluminiumsmelters Onderzoek naar oplosgedrag 4 maanden 3 266-028-2 65996-93-2 Pek, koolteer, hoge temperatuur NL Informatie over het vrijkomen van de 16 EPA-PAK's in de verschillende milieucompartimenten door het gebruik van hogetemperatuurkoolteerpek bij de productie en het gebruik van bindmiddel voor koolbrikettering en kleiduiven en resistente corrosiebescherming. 4 maanden 4 246-690-9 25617-70-8 2,4,4-Trimethylpenteen DE Informatie over de emissie door productie- en bewerkingsinstallaties naar afvalwaterzuiveringsinstallaties, oppervlaktewater en sediment. Onderzoek op ademhalingsremming met geactiveerd slib (OESO 209) Voortplantingsonderzoek op lange termijn met Daphnia magna (OESO 211) 4 maanden 5 231-111-4 7440-02-0 Nikkel DK Onderzoek naar toxiciteit voor sediment 12 maanden 232-104-9 7786-81-4 Nikkelsulfaat 222-068-2 3333-67-3 Nikkelcarbonaat 231-743-0 7718-54-9 Nikkeldichloride 236-068-5 13138-45-9 Nikkeldinitraat 6 287-477-0 85535-85-9 Alkanen, C 14-17- , chloor- UK Onderzoek naar bioaccumulatie bij vissen (OESO TG 305) 6 maanden 7 202-696-3 98-73-7 Nitrobenzeen DE Lokale lymfkliertest (OESO TG 429/B42) 6 maanden 8 202-679-0 98-54-4 4-tert-Butylfenol NO Informatie over lokale blootstelling door de emissie van twee verwerkingsinstallaties (5 & 6) naar afvalwaterzuiveringsinstallaties en het aquatische milieucompartiment (zoet en zeewater) 4 maanden 9 200-915-7 75-91-2 tert-Butylhydroperoxide (TBHP) NL Toxiciteit (inhalatie) bij herhaalde toediening (28 dagen) (OESO 412 – B8) 12 maanden COMET-assay bij respiratoir weefsel 15 maanden",
  "source": "EUR LEX"
}