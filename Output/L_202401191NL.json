{
  "url": "http://www.w3.org/1999/xhtml\"><!--",
  "content": "L_202401191NL.000101.fmx.xml Publicatieblad van de Europese Unie NL L-serie 2024/1191 19.4.2024 Besluit van het Politiek en Veiligheidscomité (GBVB) 2024/1191 van 16 april 2024 inzake de aanvaarding van een bijdrage van een derde staat aan de militaire operatie van de Europese Unie in Bosnië en Herzegovina (BiH/36/2024) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2004/570/GBVB van de Raad van 12 juli 2004 inzake de militaire operatie van de Europese Unie in Bosnië en Herzegovina ( 1 ) , Overwegende hetgeen volgt: (1) Op grond van artikel 11, lid 2, van Gemeenschappelijk Optreden 2004/570/GBVB heeft de Raad het Politiek en Veiligheidscomité gemachtigd om, op aanbeveling van de operationeel commandant van de EU en van het Militair Comité van de EU (EUMC), de noodzakelijke besluiten te nemen betreffende de aanvaarding van door derde staten voorgestelde bijdragen aan de militaire operatie van de Europese Unie in Bosnië en Herzegovina. (2) Na de aanbevelingen van de operationeel commandant van de EU en van het EUMC inzake een bijdrage van de Republiek Moldavië moet die bijdrage worden aanvaard en als significant worden aangemerkt. (3) Tijdens zijn bijeenkomst in Kopenhagen van 12 en 13 december 2002 heeft de Europese Raad een verklaring aangenomen volgens welke de “Berlijn Plus”-regeling en de uitvoering daarvan slechts van toepassing zijn op de lidstaten van de Unie die ook ofwel NAVO-lid zijn, ofwel deelnemen aan het programma “Partnerschap voor de Vrede”, en die derhalve bilaterale veiligheidsovereenkomsten met de NAVO hebben gesloten, HEEFT HET VOLGENDE BESLUIT VASTGESTELD: Artikel 1 1.   De bijdrage van de Republiek Moldavië aan de militaire operatie van de Europese Unie in Bosnië en Herzegovina (ALTHEA) wordt aanvaard en als significant aangemerkt. 2.   De Republiek Moldavië wordt vrijgesteld van financiële bijdragen aan de begroting van ALTHEA. Artikel 2 Dit besluit treedt in werking op de datum van de vaststelling ervan. Gedaan te Brussel, 16 april 2024. Voor het Politiek en Veiligheidscomité De voorzitter D. PRONK ( 1 ) PB L 252 van 28.7.2004, blz. 10 . ELI: http://data.europa.eu/eli/dec/2024/1191/oj ISSN 1977-0758 (electronic edition)",
  "source": "EUR LEX"
}