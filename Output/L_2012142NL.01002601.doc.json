{
  "url": "http://www.w3.org/1999/xhtml\"><!--",
  "content": "L_2012142NL.01002601.xml 1.6.2012 NL Publicatieblad van de Europese Unie L 142/26 VERORDENING (EU) Nr. 461/2012 VAN DE COMMISSIE van 31 mei 2012 tot wijziging van Verordening (EG) nr. 1165/98 inzake kortetermijnstatistieken en de Verordeningen (EG) nr. 1503/2006, (EG) nr. 657/2007 en (EG) nr. 1178/2008 van de Commissie, wat aanpassingen in verband met het schrappen van de variabelen voor nieuwe orders voor de industrie betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1165/98 van de Raad van 19 mei 1998 inzake kortetermijnstatistieken ( 1 ) , en met name artikel 17, punten b) tot en met g), Overwegende hetgeen volgt: (1) Verordening (EG) nr. 1165/98 stelde een gemeenschappelijk kader vast voor de productie van communautaire kortetermijnstatistieken over de conjunctuurcyclus en bevatte de vereiste variabelen voor de analyse van de kortetermijnontwikkeling van vraag en aanbod, de productiefactoren en de prijzen. (2) Bij Verordening (EG) nr. 1503/2006 van de Commissie van 28 september 2006 tot uitvoering en wijziging van Verordening (EG) nr. 1165/98 van de Raad inzake kortetermijnstatistieken, wat de definitie van variabelen, de lijst van variabelen en de frequentie van de samenstelling van de gegevens betreft ( 2 ) , zijn definities van het doel en de kenmerken van de variabelen vastgesteld. (3) Verordening (EG) nr. 657/2007 van de Commissie van 14 juni 2007 tot uitvoering van Verordening (EG) nr. 1165/98 van de Raad inzake kortetermijnstatistieken, wat het opzetten van Europese steekproefprogramma’s betreft ( 3 ) , stelde de voorschriften en voorwaarden vast voor de gegevensverstrekking door lidstaten die deelnemen aan Europese steekproefprogramma’s voor kortetermijnstatistieken. (4) Verordening (EG) nr. 1178/2008 van de Commissie van 28 november 2008 tot wijziging van Verordening (EG) nr. 1165/98 van de Raad inzake kortetermijnstatistieken en de Verordeningen (EG) nr. 1503/2006 en (EG) nr. 657/2007 van de Commissie, wat aanpassingen naar aanleiding van de herziening van de statistische classificaties NACE en CPA betreft ( 4 ) , actualiseerde de voorschriften en voorwaarden voor het Europese steekproefprogramma na de vaststelling van Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev. 2 en tot wijziging van Verordening (EEG) nr. 3037/90 en enkele EG-verordeningen op specifieke statistische gebieden ( 5 ) , en Verordening (EG) nr. 451/2008 van het Europees Parlement en de Raad van 23 april 2008 tot vaststelling van een nieuwe statistische classificatie van producten gekoppeld aan activiteiten (CPA) en tot intrekking van Verordening (EEG) nr. 3696/93 ( 6 ) . (5) Van de bij Verordening (EG) nr. 1165/98 ingevoerde variabelen voor nieuwe orders voor de industrie werd verwacht dat zij een vooruitlopende indicator van de toekomstige productie zouden zijn. Het voorspellend vermogen van deze variabelen is echter beperkt gebleken, en aangezien zij niet in alle lidstaten stabiele richtwaarden opleveren en er — gezien de beperkte middelen en om de lasten van het Europees statistisch systeem te verminderen — bij de ontwikkeling en productie van statistieken prioriteiten moeten worden gesteld, is het Comité voor het Europees statistisch systeem tot de conclusie gekomen dat de verzameling van gegevens over de variabelen voor nieuwe orders voor de industrie moet worden stopgezet. (6) Het schrappen van de variabelen voor nieuwe orders voor de industrie heeft tot gevolg dat alle verwijzingen naar deze variabelen in verband met de lijst van variabelen, de referentieperiode, de mate van gedetailleerdheid, de termijn voor het verstrekken van de gegevens, de overgangsperiode en de op deze variabelen toe te passen definities, en ook met betrekking tot de voorwaarden voor het Europese steekproefprogramma betreffende nieuwe orders uit het buitenland, moeten worden verwijderd. (7) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 Bijlage A bij Verordening (EG) nr. 1165/98 wordt gewijzigd overeenkomstig bijlage I bij deze verordening. Artikel 2 Bijlage I bij Verordening (EG) nr. 1503/2006 wordt gewijzigd overeenkomstig bijlage II bij deze verordening. Artikel 3 In Verordening (EG) nr. 657/2007 komen de artikelen 1 en 2 als volgt te luiden: „Artikel 1 Bij de opstelling van statistieken die onderscheid maken tussen de eurozone en de niet-eurozone, mogen Europese steekproefprogramma’s worden gebruikt voor de volgende twee variabelen van bijlage A bij Verordening (EG) nr. 1165/98: Variabele Naam 312 Afzetprijzen buitenlandse markt 340 Invoerprijzen Artikel 2 De lidstaten die aan de in artikel 1 bedoelde Europese steekproefprogramma’s deelnemen, verstrekken de Commissie (Eurostat) gegevens voor ten minste de in de bijlage aangegeven NACE-activiteiten, voor variabele nr. 312, en CPA-producten, voor variabele nr. 340.”. Artikel 4 Bijlage III bij Verordening (EG) nr. 1178/2008 wordt gewijzigd overeenkomstig bijlage III bij deze verordening. Artikel 5 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 mei 2012. Voor de Commissie De voorzitter José Manuel BARROSO ( 1 ) PB L 162 van 5.6.1998, blz. 1 . ( 2 ) PB L 281 van 12.10.2006, blz. 15 . ( 3 ) PB L 155 van 15.6.2007, blz. 7 . ( 4 ) PB L 319 van 29.11.2008, blz. 16 . ( 5 ) PB L 393 van 30.12.2006, blz. 1 . ( 6 ) PB L 145 van 4.6.2008, blz. 65 . BIJLAGE I Bijlage A bij Verordening (EG) nr. 1165/98 wordt als volgt gewijzigd: 1) Punt c) („Lijst van variabelen”) wordt als volgt gewijzigd: a) in lid 1 worden de variabelen „130 Nieuwe orders”, „131 Nieuwe orders uit het binnenland” en „132 Nieuwe orders uit het buitenland” geschrapt; b) de leden 3 en 8 worden geschrapt. 2) In punt e) („Referentieperiode”) worden de variabelen 130, 131 en 132 en de desbetreffende referentieperioden geschrapt. 3) Punt f) („Mate van gedetailleerdheid”) wordt als volgt gewijzigd: a) lid 4 komt als volgt te luiden: „4. Bovendien moeten alle variabelen, met uitzondering van de variabelen omzet (nr. 120, 121, 122), worden verstrekt voor de totale nijverheid, gedefinieerd als de secties B tot en met E van de NACE Rev. 2, en voor de belangrijke industriegroepen (BIG’s), zoals gedefinieerd in Verordening (EG) nr. 586/2001 van de Commissie ( *1 ) . ( *1 ) PB L 86 van 27.3.2001, blz. 11 .”;\" b) lid 6 wordt geschrapt; c) lid 9 komt als volgt te luiden: „9. Bij de verstrekking van de variabelen voor de buitenlandse markten (nrs. 122 en 312) moet onderscheid worden gemaakt tussen eurolanden en niet-eurolanden. Dat onderscheid moet worden gemaakt voor de totale nijverheid, gedefinieerd als de secties B tot en met E van de NACE Rev. 2, de BIG’s, en het sectie- (1 letter) en afdelingsniveau (2 cijfers) van de NACE Rev. 2. Voor variabele 122 is de informatie over de secties D en E van de NACE Rev. 2 niet vereist. Ook bij de verstrekking van de variabele invoerprijzen (nr. 340) moet onderscheid worden gemaakt tussen eurolanden en niet-eurolanden. Dat onderscheid moet worden gemaakt voor de totale nijverheid, gedefinieerd als de secties B tot en met E van de CPA, de BIG’s, en het sectie- (1 letter) en afdelingsniveau (2 cijfers) van de CPA. Voor het onderscheid tussen eurolanden en niet-eurolanden kan de Commissie de voorwaarden vaststellen voor de toepassing van een Europees steekproefprogramma zoals omschreven in artikel 4, lid 2, eerste alinea, onder d). Deze maatregelen, die niet-essentiële onderdelen van deze verordening beogen te wijzigen door haar aan te vullen, worden vastgesteld volgens de in artikel 18, lid 3, bedoelde regelgevingsprocedure met toetsing. Het Europese steekproefprogramma kan de reikwijdte van de variabele invoerprijzen beperken tot de invoer van producten uit niet-eurolanden. Lidstaten die een andere munteenheid dan de euro hanteren, hoeven voor de variabelen 122, 312 en 340 geen onderscheid tussen eurolanden en niet-eurolanden te maken.”. 4) In punt g) („Termijnen voor het verstrekken van de gegevens”), lid 1, worden de variabelen nrs. 130, 131 en 132 en de desbetreffende termijn „één maand en 20 kalenderdagen” geschrapt. 5) In punt j) („Overgangsperiode”), komt punt 3 als volgt te luiden: „3. Voor de variabele 340 en het onderscheid tussen eurolanden en niet-eurolanden voor de variabelen 122, 312 en 340 kan een overgangsperiode tot uiterlijk 11 augustus 2007 worden toegestaan overeenkomstig de procedure van artikel 18, lid 2.”. ( *1 ) PB L 86 van 27.3.2001, blz. 11 .”;” BIJLAGE II Bijlage I bij Verordening (EG) nr. 1503/2006 wordt als volgt gewijzigd: De variabelen „130 Nieuwe orders”, „131 Nieuwe orders uit het binnenland” en „132 Nieuwe orders uit het buitenland” worden geschrapt. BIJLAGE III Bijlage III bij Verordening (EG) nr. 1178/2008 wordt als volgt gewijzigd: Punt „ 132 NIEUWE ORDERS UIT HET BUITENLAND ” wordt geschrapt.",
  "source": "EUR LEX"
}