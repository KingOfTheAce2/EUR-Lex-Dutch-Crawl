{
  "url": "http://www.w3.org/1999/xhtml\">",
  "content": "L_2017014NL.01000201.xml 18.1.2017 NL Publicatieblad van de Europese Unie L 14/2 BESLUIT (EU) 2017/85 VAN DE RAAD van 16 januari 2017 betreffende de sluiting van het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, inzake een kaderovereenkomst tussen de Europese Unie en de Democratische Volksrepubliek Algerije over de algemene beginselen voor de deelname van de Democratische Volksrepubliek Algerije aan programma's van de Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 212, in samenhang met artikel 218, lid 6, tweede alinea, onder a), en artikel 218, lid 7, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2015/904 van de Raad ( 2 ) is het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, inzake een kaderovereenkomst tussen de Europese Unie en de Democratische Volksrepubliek Algerije over de algemene beginselen voor de deelname van de Democratische Volksrepubliek Algerije aan programma's van de Unie ( 3 ) (hierna: „het protocol” genoemd) namens de Unie ondertekend op 4 juni 2015. (2) Het protocol heeft ten doel de financiële en technische regels vast te leggen voor de deelname van de Democratische Volksrepubliek Algerije aan bepaalde programma's van de Unie. Het bij het protocol vastgestelde horizontale kader vormt een maatregel voor economische, financiële en technische samenwerking die toegang geeft tot bijstand, met name financiële bijstand, die door de Unie op grond van de programma's van de Unie wordt verleend. Dit kader geldt alleen voor de programma's van de Unie waarvoor de toepasselijke oprichtingshandelingen voorzien in de mogelijkheid van deelname door de Democratische Volksrepubliek Algerije. De sluiting van het protocol leidt niet tot de uitoefening van de bevoegdheden die bij de vaststelling van de programma's worden uitgeoefend op grond van de verscheidene door de programma's nagestreefde sectorale beleidsmaatregelen. (3) Het protocol moet worden goedgekeurd, HEEFT HET VOLGENDE BESLUIT VASTGESTELD: Artikel 1 Het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, inzake een kaderovereenkomst tussen de Europese Unie en de Democratische Volksrepubliek Algerije over de algemene beginselen voor de deelname van de Democratische Volksrepubliek Algerije aan programma's van de Unie wordt namens de Unie goedgekeurd ( 4 ) . Artikel 2 De voorzitter van de Raad verricht namens de Europese Unie de in artikel 10 van het protocol bedoelde kennisgeving ( 5 ) . Artikel 3 De Commissie wordt gemachtigd namens de Unie de specifieke voorwaarden voor de deelname van de Democratische Volksrepubliek Algerije aan een bepaald programma van de Unie vast te stellen, met inbegrip van de verschuldigde financiële bijdrage. De Commissie houdt de bevoegde werkgroep van de Raad op de hoogte. Artikel 4 Dit besluit treedt in werking op de dag waarop het wordt vastgesteld. Gedaan te Brussel, 16 januari 2017. Voor de Raad De voorzitter F. MOGHERINI ( 1 ) Goedkeuring van 13 december 2016 (nog niet bekendgemaakt in het Publicatieblad). ( 2 ) Besluit (EU) 2015/904 van de Raad van 17 december 2014 betreffende de ondertekening, namens de Europese Unie, en voorlopige toepassing van het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, inzake een kaderovereenkomst tussen de Europese Unie en de Democratische Volksrepubliek Algerije over de algemene beginselen voor de deelname van de Democratische Volksrepubliek Algerije aan programma's van de Unie ( PB L 148 van 13.6.2015, blz. 1 ). ( 3 ) PB L 148 van 13.6.2015, blz. 3 . ( 4 ) Het protocol is samen met het besluit betreffende de ondertekening bekendgemaakt in PB L 148 van 13.6.2015, blz. 3 . ( 5 ) De datum van inwerkingtreding van het protocol zal door het secretariaat-generaal van de Raad bekendgemaakt worden in het Publicatieblad van de Europese Unie .",
  "source": "EUR LEX"
}