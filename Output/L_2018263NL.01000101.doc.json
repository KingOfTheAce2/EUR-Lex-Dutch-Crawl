{
  "url": "http://www.w3.org/1999/xhtml\">",
  "content": "L_2018263NL.01000101.xml 22.10.2018 NL Publicatieblad van de Europese Unie L 263/1 BESLUIT (EU) 2018/1578 VAN DE RAAD van 18 september 2018 betreffende de verlenging van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 186 in samenhang met artikel 218, lid 6, tweede alinea, onder a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Bij Besluit 98/591/EG ( 2 ) heeft de Raad de sluiting goedgekeurd van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika („de overeenkomst”). De overeenkomst is op 5 december 1997 in Washington DC ondertekend en op 14 oktober 1998 in werking getreden. (2) In artikel 12, onder b), van de overeenkomst is bepaald dat de overeenkomst is gesloten voor een eerste periode van vijf jaar en vervolgens met eventuele wijzigingen bij schriftelijke overeenkomst tussen partijen telkens met nieuwe perioden van vijf jaar kan worden verlengd. (3) Bij de Besluiten 2004/756/EG ( 3 ) , 2009/306/EG ( 4 ) en 2014/240/EU ( 5 ) heeft de Raad achtereenvolgens de verlenging van de overeenkomst voor nieuwe perioden van vijf jaar goedgekeurd. De overeenkomst loopt af op 14 oktober 2018. (4) Uit de evaluatie van de diensten van de Commissie blijkt dat de overeenkomst een belangrijk kader biedt om de samenwerking tussen de Unie en de Verenigde Staten van Amerika op gemeenschappelijke prioritaire gebieden van wetenschap en technologie tot voordeel van beide partijen te bevorderen. Het is derhalve in het belang van de Unie om de overeenkomst met een nieuwe periode van vijf jaar te verlengen. (5) Beide partijen hebben hun voornemen bevestigd om de overeenkomst voor een nieuwe periode van vijf jaar te verlengen zonder enige wijziging van de overeenkomst. (6) De verlenging van de overeenkomst moet daarom namens de Europese Unie worden goedgekeurd, HEEFT HET VOLGENDE BESLUIT VASTGESTELD: Artikel 1 De verlenging van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika voor een nieuwe periode van vijf jaar wordt hierbij namens de Unie goedgekeurd. Artikel 2 De voorzitter van de Raad verricht namens de Unie de kennisgeving aan de regering van de Verenigde Staten van Amerika dat de Unie haar interne procedures, nodig voor de verlenging van de overeenkomst overeenkomstig artikel 12, onder b), van de overeenkomst, heeft voltooid. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 18 september 2018. Voor de Raad De voorzitter G. BLÜMEL ( 1 ) Goedkeuring van 3 juli 2018 (nog niet bekendgemaakt in het Publicatieblad). ( 2 ) Besluit 98/591/EG van de Raad van 13 oktober 1998 betreffende de sluiting van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika ( PB L 284 van 22.10.1998, blz. 35 ). ( 3 ) Besluit 2004/756/EG van de Raad van 4 oktober 2004 betreffende de sluiting van een Overeenkomst ter verlenging van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika ( PB L 335 van 11.11.2004, blz. 5 ). ( 4 ) Besluit 2009/306/EG van de Raad van 30 maart 2009 betreffende de verlenging en de wijziging van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika ( PB L 90 van 2.4.2009, blz. 20 ). ( 5 ) Besluit 2014/240/EU van de Raad van 14 april 2014 betreffende de verlenging van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika ( PB L 128 van 30.4.2014, blz. 43 ).",
  "source": "EUR LEX"
}