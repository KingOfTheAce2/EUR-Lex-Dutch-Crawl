{
  "url": "http://www.w3.org/1999/xhtml\">",
  "content": "L_2008207NL.01000701.xml 5.8.2008 NL Publicatieblad van de Europese Unie L 207/7 VERORDENING (EG) N r. 776/2008 VAN DE COMMISSIE van 4 augustus 2008 houdende inschrijving van een aantal benamingen in het register van beschermde oorsprongsbenamingen en beschermde geografische aanduidingen (Acciughe sotto sale del Mar Ligure (BGA), Brussels grondwitloof (BGA), Œufs de Loué (BGA)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, van Verordening (EG) nr. 510/2006 en ter uitvoering van artikel 17, lid 2, van die verordening zijn de aanvraag van Italië tot registratie van de naam „Acciughe sotto sale del Mar Ligure”, de aanvraag van België tot registratie van de naam „Brussels grondwitloof” en de aanvraag van Frankrijk tot registratie van de naam „Œufs de Loué” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 7 van Verordening (EG) nr. 510/2006, moeten deze benamingen worden ingeschreven in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde benamingen worden ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 augustus 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening laatstelijk gewijzigd bij Verordening (EG) nr. 417/2008 van de Commissie ( PB L 125 van 9.5.2008, blz. 27 ). ( 2 ) PB C 279 van 22.11.2007, blz. 7 (Acciughe sotto sale del Mar Ligure), PB C 279 van 22.11.2007, blz. 24 (Brussels grondwitloof), PB C 282 van 24.11.2007, blz. 30 (Œufs de Loué). BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.4. Andere producten van dierlijke oorsprong (eieren, honing, diverse zuivelproducten met uitzondering van boter, enz.) FRANKRIJK Œufs de Loué (BGA) Categorie 1.6. Groenten en fruit en granen, in ongewijzigde staat of verwerkt BELGIË Brussels grondwitloof (BGA) Categorie 1.7. Verse vis en schaal-, schelp- en weekdieren en producten op basis van verse vis en schaal-, schelp- en weekdieren ITALIË Acciughe sotto sale del Mar Ligure (BGA)",
  "source": "EUR LEX"
}