{
  "url": "http://www.w3.org/1999/xhtml\">",
  "content": "L_2014192NL.01004001.xml 1.7.2014 NL Publicatieblad van de Europese Unie L 192/40 UITVOERINGSVERORDENING (EU) Nr. 725/2014 VAN DE COMMISSIE van 30 juni 2014 tot wijziging van Verordening (EG) nr. 499/96 van de Raad wat betreft nieuwe tariefcontingenten van de Unie voor bepaalde vis en visserijproducten van oorsprong uit IJsland DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 499/96 van de Raad van 19 maart 1996 betreffende de opening en de wijze van beheer van tariefcontingenten van de Unie voor bepaalde vis en visserijproducten van oorsprong uit IJsland ( 1 ) , en met name artikel 5, lid 1, onder b), Overwegende hetgeen volgt: (1) Bij Besluit 2014/343/EU van de Raad ( 2 ) is de ondertekening en voorlopige toepassing van een aanvullend protocol bij de Overeenkomst tussen de Europese Economische Gemeenschap en IJsland naar aanleiding van de toetreding van de Republiek Kroatië tot de Europese Unie goedgekeurd. (2) In het aanvullend protocol is voorzien in twee nieuwe tariefcontingenten voor het in het vrije verkeer brengen in de Europese Unie van bevroren langoustines en van verse of gekoelde filets van Noorse schelvis of roodbaars van oorsprong uit IJsland. (3) Het is noodzakelijk Verordening (EG) nr. 499/96 te wijzigen om de nieuwe tariefcontingenten te kunnen toepassen. (4) De nieuwe tariefcontingenten moeten voor een periode van twaalf maanden gelden. In overeenstemming met Besluit 2014/343/EU moeten zij gelden vanaf de dag van de voorlopige toepassing van het aanvullend protocol. Deze verordening moet daarom vanaf diezelfde datum van toepassing zijn. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De volgende rijen worden toegevoegd aan de bijlage bij Verordening (EG) nr. 499/96: „09.0813 0304 49 50 Filets van Noorse schelvis of roodbaars ( Sebastes spp.), vers of gekoeld Van 1.8.2014 tot en met 31.7.2015 100 0 09.0814 0306 15 90 Langoustines ( Nephrops norvegicus ), bevroren Van 1.8.2014 tot en met 31.7.2015 60 0” Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie. Zij is van toepassing met ingang van 1 augustus 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juni 2014. Voor de Commissie De voorzitter José Manuel BARROSO ( 1 ) PB L 75 van 23.3.1996, blz. 8 . ( 2 ) PB L 170 van 11.6.2014, blz. 3 .",
  "source": "EUR LEX"
}