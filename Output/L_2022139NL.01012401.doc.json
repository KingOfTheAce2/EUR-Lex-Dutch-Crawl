{
  "url": "http://www.w3.org/1999/xhtml\">",
  "content": "L_2022139NL.01012401.xml 18.5.2022 NL Publicatieblad van de Europese Unie L 139/124 BESLUIT (EU) 2022/770 VAN DE COMMISSIE van 13 april 2022 betreffende de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Denemarken ingediende ontwerpprestatieplan met de Uniewijde prestatiedoelstellingen voor de derde referentieperiode (Kennisgeving geschied onder nummer C(2022) 2291) (Slechts de tekst in de Deense taal is authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (de kaderverordening) ( 1 ) , en met name artikel 11, lid 3, punt c), eerste alinea, Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim ( 2 ) , en met name artikel 14, lid 2, Overwegende hetgeen volgt: ALGEMENE OVERWEGINGEN (1) Krachtens artikel 11 van Verordening (EG) nr. 549/2004 moet een prestatieregeling voor luchtvaartnavigatiediensten en netwerkfuncties worden vastgesteld. Bovendien moeten de lidstaten krachtens artikel 10 van Uitvoeringsverordening (EU) 2019/317, op nationaal niveau of op het niveau van functionele luchtruimblokken (FAB’s), bindende prestatiedoelstellingen vaststellen voor elke referentieperiode van de prestatieregeling voor luchtvaartnavigatiediensten en netwerkfuncties. Die prestatiedoelstellingen moeten verenigbaar zijn met de Uniewijde prestatiedoelstellingen die door de Commissie zijn vastgesteld voor de desbetreffende referentieperiode. Het is de verantwoordelijkheid van de Commissie om, aan de hand van de in bijlage IV bij Uitvoeringsverordening (EU) 2019/317 uiteengezette criteria, te beoordelen of de in de ontwerpprestatieplannen van de lidstaten voorgestelde prestatiedoelstellingen verenigbaar zijn met de Uniewijde prestatiedoelstellingen. (2) De uitbraak van de COVID-19-pandemie heeft sinds het eerste kwartaal van het kalenderjaar 2020 aanzienlijke gevolgen gehad voor de luchtvaartsector: door de maatregelen die de lidstaten en derde landen hebben genomen om de pandemie in te dammen, is het luchtverkeer aanzienlijk afgenomen in vergelijking met het niveau van vóór de pandemie. (3) De Uniewijde prestatiedoelstellingen voor de derde referentieperiode (RP3) zijn aanvankelijk vastgesteld in Uitvoeringsbesluit (EU) 2019/903 van de Commissie ( 3 ) . Aangezien die Uniewijde prestatiedoelstellingen en de vervolgens door de lidstaten ingediende ontwerpprestatieplannen voor RP3 werden opgesteld vóór de uitbraak van de COVID-19-pandemie, kon daarin geen rekening worden gehouden met de sterk gewijzigde omstandigheden voor het luchtvervoer. (4) Als reactie op de impact van de COVID-19-pandemie op de verlening van luchtvaartnavigatiediensten zijn in Uitvoeringsverordening (EU) 2020/1627 van de Commissie ( 4 ) uitzonderlijke maatregelen voor RP3 vastgesteld, die afwijken van de bepalingen van Uitvoeringsverordening (EU) 2019/317. Krachtens artikel 2, lid 1, van Uitvoeringsverordening (EU) 2020/1627 heeft de Commissie op 2 juni 2021 Uitvoeringsbesluit (EU) 2021/891 ( 5 ) vastgesteld, waarin herziene Uniewijde prestatiedoelstellingen voor RP3 worden vastgesteld. (5) De Commissie neemt er nota van dat de Statistics and Forecast Service van Eurocontrol (STATFOR) in zijn basisverkeersprognose van oktober 2021 verwacht dat het luchtverkeer in de Unie in de loop van 2023 het niveau van vóór de pandemie zal bereiken en dat niveau in 2024 zal overstijgen. De onzekerheid over de ontwikkeling van het verkeer blijft echter bijzonder groot vanwege de risico’s in verband met de ontwikkeling van de COVID-19-epidemie. De Commissie neemt er ook nota van dat het herstel van het verkeer naar verwachting ongelijk zal verlopen in de lidstaten. (6) Alle lidstaten hebben ontwerpprestatieplannen met herziene lokale prestatiedoelstellingen voor RP3 opgesteld en vastgesteld; die werden uiterlijk 1 oktober 2021 ter beoordeling bij de Commissie ingediend. Na controle van de volledigheid van die ontwerpprestatieplannen heeft de Commissie de lidstaten verzocht om uiterlijk 17 november 2021 geactualiseerde ontwerpprestatieplannen in te dienen. De in dit besluit gepresenteerde beoordeling van de Commissie is gebaseerd op het geactualiseerde ontwerpprestatieplan dat door Denemarken is ingediend. (7) Het prestatiebeoordelingsorgaan, dat de Commissie bijstaat bij de uitvoering van de prestatieregeling overeenkomstig artikel 11, lid 2, van Verordening (EG) nr. 549/2004, heeft een verslag met zijn beoordeling van de ontwerpprestatieplannen voor RP3 bij de Commissie ingediend. (8) Overeenkomstig artikel 14, lid 1, van Uitvoeringsverordening (EU) 2019/317 heeft de Commissie de verenigbaarheid van de door Denemarken voorgestelde lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdend met lokale omstandigheden. De Commissie heeft de beoordeling voor elk prestatiekerngebied en de bijbehorende prestatiedoelstellingen voltooid door de ontwerpprestatieplannen te toetsen aan de elementen van punt 2 van bijlage IV bij die Uitvoeringsverordening. BEOORDELING DOOR DE COMMISSIE Beoordeling van de ontwerpprestatiedoelstellingen voor het prestatiekerngebied veiligheid (9) Wat het prestatiekerngebied veiligheid betreft, heeft de Commissie de verenigbaarheid beoordeeld van de door Denemarken ingediende doelstellingen inzake de effectiviteit van het veiligheidsbeheer van verleners van luchtvaartnavigatiediensten, op basis van het criterium dat is vastgesteld in punt 1.1 van bijlage IV bij Uitvoeringsverordening (EU) 2019/317. Bij die beoordeling werd rekening gehouden met lokale omstandigheden; ze werd aangevuld met de beoordeling van de geplande maatregelen om de veiligheidsdoelstellingen te bereiken met betrekking tot de in punt 2.1, a), van bijlage IV bij Uitvoeringsverordening (EU) 2019/317 uiteengezette elementen. (10) De door Denemarken voorgestelde ontwerpprestatiedoelstellingen voor het prestatiekerngebied veiligheid met betrekking tot de effectiviteit van het veiligheidsbeheer, opgesplitst per doelstelling van het veiligheidsbeheer en uitgedrukt als een niveau van uitvoering: Denemarken Doelstellingen inzake de effectiviteit van het veiligheidsbeheer, uitgedrukt als een niveau van uitvoering, variërend van EASA-niveau A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2021 2022 2023 2024 Naviair Veiligheidsbeleid en -doelstellingen C C C C Beheer van veiligheidsrisico’s B C D D Veiligheidsborging B C C C Bevordering van de veiligheid B C C C Veiligheidscultuur B C C C (11) Met betrekking tot de door Denemarken voorgestelde ontwerpveiligheidsdoelstellingen voor de verlener van luchtvaartnavigatiediensten (Naviair) is de Commissie tot de bevinding gekomen dat voor de doelstelling “beheer van veiligheidsrisico’s” het niveau van de Uniewijde prestatiedoelstelling zal worden bereikt in 2023; de lokale prestatiedoelstellingen voor de andere “doelstellingen inzake veiligheidsbeheer” halen het niveau van de Uniewijde prestatiedoelstelling voor elk kalenderjaar van 2022 tot en met 2024, behalve “veiligheidsbeleid en -doelstellingen”, waar het niveau van de Uniewijde prestatiedoelstelling naar verwachting zal worden bereikt voor elk kalenderjaar van de referentieperiode. (12) De Commissie merkt op dat het door Denemarken ingediende ontwerpprestatieplan maatregelen voor Naviair bevat om de lokale veiligheidsdoelstellingen te verwezenlijken, zoals de invoering van de bij Uitvoeringsverordening (EU) 2017/373 van de Commissie ( 6 ) opgelegde nalevingsvereisten, alsook beste praktijken die zijn beschreven in de handboeken voor veiligheidsbeleid van de ICAO, de CANSO en Eurocontrol. De Commissie is echter van mening dat tijdens de monitoring van de resterende jaren van RP3 meer details over de beoogde maatregelen moeten worden verstrekt. (13) Op basis van de bevindingen in de overwegingen 11 en 12 en gezien het feit dat de in Uitvoeringsbesluit (EU) 2021/891 vastgestelde Uniewijde veiligheidsprestatiedoelstellingen in het laatste jaar van RP3 (2024) moeten zijn verwezenlijkt, moeten de ontwerpdoelstellingen in het ontwerpprestatieplan van Denemarken worden beoordeeld als zijnde verenigbaar met de Uniewijde prestatiedoelstellingen voor het prestatiekerngebied veiligheid. Beoordeling van de ontwerpprestatiedoelstellingen voor het prestatiekerngebied milieu (14) Wat het prestatiekerngebied milieu betreft, is de verenigbaarheid van de door Denemarken ingediende doelstellingen inzake de gemiddelde horizontale en-routevluchtefficiëntie van het werkelijke traject beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De in het ontwerpprestatieplan van Denemarken voorgestelde doelstellingen zijn vergeleken met de relevante referentiewaarden voor horizontale en-routevluchtefficiëntie die zijn uiteengezet in het plan voor de verbetering van het Europese routenetwerk (ERNIP) en die beschikbaar waren op het moment dat de herziene Uniewijde prestatiedoelstellingen voor RP3 werden vastgesteld, namelijk 2 juni 2021. Bij die beoordeling werd rekening gehouden met lokale omstandigheden; ze werd aangevuld met de beoordeling van de geplande maatregelen om de veiligheidsdoelstellingen te bereiken van punt 2.1, a), van bijlage IV bij Uitvoeringsverordening (EU) 2019/317. (15) Voor het kalenderjaar 2020 is de Uniewijde prestatiedoelstelling voor RP3 voor het prestatiekerngebied milieu, die oorspronkelijk was vastgesteld in Uitvoeringsbesluit (EU) 2019/903, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. De lidstaten werd dan ook niet verzocht om, in de ontwerpprestatieplannen die uiterlijk 1 oktober 2021 moesten worden ingediend, hun lokale prestatiedoelstellingen voor het kalenderjaar 2020 voor het prestatiekerngebied milieu te herzien. Derhalve werd de verenigbaarheid van de lokale milieuprestatiedoelstellingen met de overeenkomstige Uniewijde prestatiedoelstellingen beoordeeld voor de kalenderjaren 2021, 2022, 2023 en 2024. (16) De door Denemarken voorgestelde ontwerpprestatiedoelstellingen voor het prestatiekerngebied milieu en de overeenkomstige nationale referentiewaarden voor RP3 in het ERNIP, uitgedrukt als de gemiddelde horizontale en-routevluchtefficiëntie van het werkelijke traject: 2021 2022 2023 2024 Ontwerp van en-routemilieudoelstellingen van Denemarken , uitgedrukt als de gemiddelde horizontale en-routevluchtefficiëntie van het werkelijke traject 1,14  % 1,14  % 1,14  % 1,14  % Referentiewaarden voor Denemarken 1,14  % 1,14  % 1,14  % 1,14  % (17) De Commissie merkt op dat de door Denemarken voorgestelde ontwerpmilieudoelstellingen gelijk zijn aan de overeenkomstige nationale referentiewaarden voor elk kalenderjaar van 2021 tot en met 2024. (18) Met betrekking tot punt 2.1, a), van bijlage IV bij Uitvoeringsverordening (EU) 2019/317 merkt de Commissie op dat Denemarken in het ontwerpprestatieplan maatregelen heeft gepresenteerd voor de verwezenlijking van de lokale milieudoelstellingen, waaronder de invoering van prestatiegebaseerde navigatie en de herinrichting van standaard instrumentvertrek- en aankomstroutes. (19) Voorts merkt de Commissie op dat Denemarken reeds vanaf vliegniveau 285 een vrije luchtcorridor (FRA) heeft ingevoerd en moedigt zij Denemarken aan om door te gaan met de verdere invoering van vrije luchtcorridors. (20) Op basis van de bevindingen in de overwegingen 17 tot en met 19 moeten de ontwerpdoelstellingen in het ontwerpprestatieplan van Denemarken worden beoordeeld als verenigbaar met de Uniewijde prestatiedoelstellingen voor het prestatiekerngebied milieu. Beoordeling van de ontwerpprestatiedoelstellingen voor het prestatiekerngebied capaciteit (21) Wat het prestatiekerngebied capaciteit betreft, is de verenigbaarheid van de door Denemarken ingediende doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De in het ontwerpprestatieplan van Denemarken voorgestelde doelstellingen zijn vergeleken met de relevante referentiewaarden die zijn uiteengezet in het operationeel netwerkplan en die beschikbaar waren op het moment dat de herziene Uniewijde prestatiedoelstellingen voor RP3 werden vastgesteld, namelijk 2 juni 2021. Bij die beoordeling werd rekening gehouden met lokale omstandigheden; ze werd aangevuld met de beoordeling van de geplande maatregelen om de veiligheidsdoelstellingen te bereiken van punt 2.1, a), van bijlage IV bij Uitvoeringsverordening (EU) 2019/317. (22) Voor het kalenderjaar 2020 is de Uniewijde prestatiedoelstelling voor RP3 voor het prestatiekerngebied capaciteit, die oorspronkelijk was vastgesteld in Uitvoeringsbesluit (EU) 2019/903, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. De lidstaten werd dan ook niet verzocht om, in de ontwerpprestatieplannen die uiterlijk 1 oktober 2021 moesten worden ingediend, hun lokale prestatiedoelstellingen voor het kalenderjaar 2020 voor het prestatiekerngebied capaciteit te herzien. Derhalve werd de verenigbaarheid van de lokale capaciteitsprestatiedoelstellingen met de overeenkomstige Uniewijde prestatiedoelstellingen beoordeeld voor de kalenderjaren 2021, 2022, 2023 en 2024. (23) De door Denemarken voor RP3 voorgestelde ontwerpdoelstellingen voor en-routecapaciteit, uitgedrukt in minuten ATFM-vertraging per vlucht, en de overeenkomstige referentiewaarden in het operationeel netwerkplan: 2021 2022 2023 2024 Ontwerpdoelstellingen van Denemarken voor en-routecapaciteit , in minuten ATFM-vertraging per vlucht 0,03 0,06 0,06 0,05 Referentiewaarden voor Denemarken 0,03 0,06 0,06 0,05 (24) De Commissie merkt op dat de door Denemarken voorgestelde ontwerpcapaciteitsdoelstellingen gelijk zijn aan de overeenkomstige nationale referentiewaarden voor elk kalenderjaar van 2021 tot en met 2024. (25) Met betrekking tot punt 2.1, a), van bijlage IV bij Uitvoeringsverordening (EU) 2019/317 merkt de Commissie op dat Denemarken in het ontwerpprestatieplan een reeks maatregelen heeft gepresenteerd om de lokale en-routecapaciteitsdoelstellingen te halen. Die maatregelen omvatten de continue verbetering van het routenetwerk voor luchtverkeersdiensten, intensievere civiel-militaire samenwerking om het gebruik van vrije luchtcorridors te optimaliseren, kleine verbeteringen van het luchtverkeersbeheersysteem en de invoering van verbeterde technieken voor luchtverkeersstromen en capaciteitsbeheer. (26) Op basis van de bevindingen in de overwegingen 24 en 25 moeten de ontwerpdoelstellingen in het ontwerpprestatieplan van Denemarken worden beoordeeld als verenigbaar met de Uniewijde prestatiedoelstellingen voor het prestatiekerngebied capaciteit. Beoordeling van de ontwerpcapaciteitsdoelstellingen voor terminalluchtvaartnavigatiediensten (27) Voor luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van de ontwerpdoelstellingen voor en-routecapaciteit aangevuld met de beoordeling van de ontwerpcapaciteitsdoelstellingen voor terminalluchtvaartnavigatiediensten, overeenkomstig punt 2.1, b), van bijlage IV bij Uitvoeringsverordening (EU) 2019/317. Die ontwerpdoelstellingen bleken geen aanleiding te geven tot bezorgdheid ten aanzien van Denemarken. Beoordeling van de ontwerpprestatiedoelstellingen voor het prestatiekerngebied kostenefficiëntie (28) Wat het prestatiekerngebied kostenefficiëntie betreft, is de verenigbaarheid van de door Denemarken ingediende doelstellingen inzake de bepaalde eenheidskosten voor en-routeluchtvaartnavigatiediensten beoordeeld op basis van de criteria van punt 1.4, a), b) en c), van bijlage IV bij Uitvoeringsverordening (EU) 2019/317. Die criteria bestaan uit de tendens van de bepaalde eenheidskosten in de loop van RP3, de langetermijntendens van de bepaalde eenheidskosten in de loop van RP2 en RP3 (2015-2024) en de basiswaarde voor de bepaalde eenheidskosten op het niveau van de heffingszone in vergelijking met de gemiddelde waarde van de heffingszones waarin het operationeel en economisch klimaat voor de verleners van luchtvaartnavigatiediensten vergelijkbaar is. (29) Bij de beoordeling van doelstellingen voor en-routekostenefficiëntie werd rekening gehouden met lokale omstandigheden. De beoordeling werd aangevuld met de evaluatie van de belangrijkste factoren en parameters die aan die doelstellingen ten grondslag liggen, zoals gespecificeerd in punt 2.1, d), van bijlage IV bij Uitvoeringsverordening (EU) 2019/317. (30) De door Denemarken voorgestelde ontwerpdoelstellingen inzake en-routekostenefficiëntie voor RP3: En-routeheffingszone van Denemarken Basis-waarde 2014 Basis-waarde 2019 2020-2021 2022 2023 2024 Ontwerpdoelstellingen inzake en-routekostenefficiëntie , uitgedrukt als bepaalde en-route-eenheidskosten (in reële termen in prijzen van 2017) 488,1  DKK 428,7  DKK 935,4  DKK 479,4  DKK 423,3  DKK 393,9  DKK 65,63  EUR 57,64  EUR 125,78  EUR 64,47  EUR 56,92  EUR 52,97  EUR (31) Wat betreft het criterium dat is vastgesteld in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat in Denemarken de tendens van de bepaalde en-route-eenheidskosten op het niveau van de heffingszone, namelijk –2,1 % in de loop van RP3, beter is dan de Uniewijde tendens van +1,0 % in diezelfde periode. (32) Wat betreft het criterium dat is vastgesteld in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat in Denemarken de langetermijntendens van de bepaalde en-route-eenheidskosten op het niveau van de heffingszone, namelijk –2,4 % per jaar in de loop van RP2 en RP3, beter is dan de Uniewijde langetermijntendens van —1,3 % in diezelfde periode. (33) Wat betreft het criterium dat is vastgesteld in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat in Denemarken de basiswaarde voor de bepaalde eenheidskosten van 57,64 EUR, uitgedrukt in reële termen in prijzen van 2017 (EUR2017), 28,0 % hoger ligt dan de gemiddelde basiswaarde van de vergelijkingsgroep (45,04 EUR in EUR2017). De Commissie merkt op dat de bepaalde en-route-eenheidskosten van Denemarken nog altijd boven het gemiddelde van de vergelijkingsgroep liggen gedurende de volledige looptijd van RP3. Voor 2024 wordt een verschil van 22,2 % vastgesteld. (34) Zoals uiteengezet in de overwegingen 31 en 32, is het duidelijk dat Denemarken aanzienlijk beter presteert dan de Uniewijde tendens voor RP3 en de Uniewijde langetermijntendens van de bepaalde eenheidskosten. Bovendien zijn de bepaalde eenheidskosten van Denemarken in 2024 lager dan de basiswaarden voor 2014 en 2019, waaruit blijkt dat er zowel op middellange als op lange termijn effectieve kostenefficiëntiewinsten worden behaald. Ongeacht het verschil tussen de basiswaarde van Denemarken en het in overweging 33 vastgestelde gemiddelde van de vergelijkingsgroep, is de kostenefficiëntie van Denemarken beter geëvolueerd dan de Uniewijde tendensen. Dat is voldoende om verenigbaar te worden geacht met de Uniewijde prestatiedoelstellingen inzake kostenefficiëntie voor RP3. (35) Op basis van de bevindingen in de overwegingen 31 tot en met 34 moeten de ontwerpdoelstellingen in het ontwerpprestatieplan van Denemarken worden beoordeeld als verenigbaar met de Uniewijde prestatiedoelstellingen voor het prestatiekerngebied kostenefficiëntie. Beoordeling van de ontwerpdoelstellingen voor de kostenefficiëntie van terminalluchtvaartnavigatiediensten (36) Voor luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van de ontwerpdoelstellingen voor en-routekostenefficiëntie aangevuld met de beoordeling van de ontwerpdoelstellingen voor de kostenefficiëntie van terminalluchtvaartnavigatiediensten, overeenkomstig punt 2.1, c), van bijlage IV bij Uitvoeringsverordening (EU) 2019/317. Die ontwerpdoelstellingen bleken geen aanleiding te geven tot bezorgdheid ten aanzien van Denemarken. Beoordeling van de in artikel 11 van Uitvoeringsverordening (EU) 2019/317 bedoelde stimuleringsregelingen, ter aanvulling van de beoordeling door de Commissie van de ontwerpcapaciteitsdoelstellingen (37) Met betrekking tot de beoordeling van de ontwerpcapaciteitsdoelstellingen heeft de Commissie haar beoordeling, overeenkomstig punt 2,1, f), van bijlage IV van Uitvoeringsverordening (EU) 2019/317, aangevuld met een beoordeling van de in artikel 11 van Uitvoeringsverordening (EU) 2019/317 bedoelde ontwerpstimuleringsregelingen. In dat opzicht heeft de Commissie onderzocht of de ontwerpstimuleringsregelingen voldoen aan de inhoudelijke eisen van artikel 11, leden 1 en 3, van Uitvoeringsverordening (EU) 2019/317. De ontwerpstimuleringsregelingen in het ontwerpprestatieplan van Denemarken bleken aanleiding te geven tot bezorgdheid. (38) De Commissie merkt op dat de in het ontwerpprestatieplan van Denemarken voorgestelde stimuleringsregelingen voor en-routecapaciteit en voor terminalcapaciteit een maximaal financieel nadeel omvatten van 0,50 % van de bepaalde kosten en een maximaal financieel voordeel van 0,40 % van de bepaalde kosten. (39) Op basis van deskundigenadvies van het prestatiebeoordelingsorgaan betwijfelt de Commissie ten aanzien van die stimuleringsregelingen sterk of het voorgestelde maximale financiële nadeel, dat 0,50 % van de bepaalde kosten bedraagt, tastbare gevolgen zou hebben voor de aan risico’s onderhevige inkomsten, zoals vereist uit hoofde van artikel 11, lid 3, punt a), van Uitvoeringsverordening (EU) 2019/317. (40) In verband met de vaststelling van het definitieve prestatieplan van Denemarken overeenkomstig artikel 16, punt a), van Uitvoeringsverordening (EU) 2019/317, moet Denemarken daarom zijn stimuleringsregelingen voor het verwezenlijken van de en-route- en terminalcapaciteitsdoelstellingen herzien, zodat de maximale financiële nadelen ten gevolge van die stimuleringsregelingen worden vastgesteld op een niveau dat tastbare gevolgen heeft voor de aan risico’s onderhevige inkomsten, zoals uitdrukkelijk vereist uit hoofde van artikel 11, lid 3, punt a), van Uitvoeringsverordening (EU) 2019/317; de Commissie is van mening dat dit moet leiden tot een maximaal financieel nadeel van minstens 1 % van de bepaalde kosten. CONCLUSIES (41) Op basis van de in de overwegingen 9 tot en met 40 uiteengezette beoordeling heeft de Commissie vastgesteld dat de prestatiedoelstellingen in het door Denemarken ingediende ontwerpprestatieplan verenigbaar zijn met de Uniewijde prestatiedoelstellingen. (42) De Commissie merkt op dat sommige lidstaten hun voornemen hebben bekendgemaakt om kostenposten in verband met de detectie van drones op luchthavens op te nemen in hun RP3-kostenbasis. Het was niet mogelijk om op basis van de elementen in de ontwerpprestatieplannen nauwkeurig vast te stellen in welke mate lidstaten die bepaalde kosten in hun RP3-kostenbasis hebben opgenomen en, indien zij dat hebben gedaan, in welke mate die kosten zijn gemaakt in verband met de verlening van luchtvaartnavigatiediensten en dus in aanmerking kunnen komen voor de prestatie- en heffingsregeling. De diensten van de Commissie hebben een ad-hocverzoek om informatie naar alle lidstaten gestuurd, en zullen de gerapporteerde kosten voor de detectie van drones op luchthavens verder onderzoeken in het kader van de controle op de verenigbaarheid van het eenheidstarief. Dit besluit laat de bevindingen en conclusies van de Commissie over de kosten voor de detectie van drones onverlet. (43) In antwoord op de militaire agressie van Rusland tegen Oekraïne, die op 24 februari 2022 begon, heeft de Unie beperkende maatregelen vastgesteld waarbij Russische luchtvaartmaatschappijen, alle in Rusland geregistreerde luchtvaartuigen en alle niet in Rusland geregistreerde luchtvaartuigen die eigendom zijn van, worden gecharterd door of anderszins onder zeggenschap staan van Russische natuurlijke of rechtspersonen, entiteiten of organen het verbod krijgen opgelegd om in de Unie te landen of op te stijgen of de Unie te overvliegen. Die maatregelen leiden tot een afname van het luchtverkeer boven het grondgebied van de Unie. De gevolgen op het niveau van de Unie zullen echter niet vergelijkbaar zijn met de afname van het luchtverkeer ten gevolge van de uitbraak van de COVID-19-pandemie in maart 2020. Het is dan ook passend de bestaande maatregelen en processen voor de toepassing van de prestatie- en heffingsregeling in RP3 te handhaven, HEEFT HET VOLGENDE BESLUIT VASTGESTELD: Artikel 1 De prestatiedoelstellingen in het overeenkomstig Verordening (EG) nr. 549/2004 door Denemarken ingediende ontwerpprestatieplan, die in de bijlage bij dit besluit zijn opgenomen, zijn verenigbaar met de in Uitvoeringsbesluit (EU) 2021/891 uiteengezette Uniewijde prestatiedoelstellingen voor de derde referentieperiode. Artikel 2 Dit besluit is gericht tot het Koninkrijk Denemarken. Gedaan te Brussel, 13 april 2022. Voor de Commissie Adina VĂLEAN Lid van de Commissie ( 1 ) PB L 96 van 31.3.2004, blz. 1 . ( 2 ) Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( PB L 56 van 25.2.2019, blz. 1 ). ( 3 ) Uitvoeringsbesluit (EU) 2019/903 van de Commissie van 29 mei 2019 tot vaststelling van de EU-wijde prestatiedoelen voor het netwerk voor luchtverkeersbeheer voor de derde referentieperiode van 1 januari 2020 tot en met 31 december 2024 ( PB L 144 van 3.6.2019, blz. 49 ). ( 4 ) Uitvoeringsverordening (EU) 2020/1627 van de Commissie van 3 november 2020 inzake uitzonderlijke maatregelen voor de derde referentieperiode (2020-2024) van de prestatie- en heffingsregeling voor het gemeenschappelijk Europees luchtruim ten gevolge van de COVID-19-pandemie ( PB L 366 van 4.11.2020, blz. 7 ). ( 5 ) Uitvoeringsbesluit (EU) 2021/891 van de Commissie van 2 juni 2021 tot vaststelling van herziene EU-wijde prestatiedoelstellingen voor het netwerk voor luchtverkeersbeheer voor de derde referentieperiode (2020-2024) en tot intrekking van Uitvoeringsbesluit (EU) 2019/903 ( PB L 195 van 3.6.2021, blz. 3 ). ( 6 ) Uitvoeringsverordening (EU) 2017/373 van de Commissie van 1 maart 2017 tot vaststelling van de gemeenschappelijke eisen voor verleners van luchtverkeersbeheers-/luchtvaartnavigatiediensten en andere netwerkfuncties voor luchtverkeersbeheer en het toezicht daarop, en tot intrekking van Verordening (EG) nr. 482/2008, Uitvoeringsverordeningen (EU) nr. 1034/2011, (EU) nr. 1035/2011 en (EU) 2016/1377 en tot wijziging van Verordening (EU) nr. 677/2011 ( PB L 62 van 8.3.2017, blz. 1 ). BIJLAGE Prestatiedoelstellingen die zijn opgenomen in het overeenkomstig Verordening (EG) nr. 549/2004 door Denemarken ingediende ontwerpprestatieplan en die verenigbaar zijn bevonden met de Uniewijde prestatiedoelstellingen voor de derde referentieperiode PRESTATIEKERNGEBIED VEILIGHEID Effectiviteit van het veiligheidsbeheer Denemarken Doelstellingen inzake de effectiviteit van het veiligheidsbeheer, uitgedrukt als een niveau van uitvoering, variërend van EASA-niveau A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2021 2022 2023 2024 Naviair Veiligheidsbeleid en -doelstellingen C C C C Beheer van veiligheidsrisico’s B C D D Veiligheidsborging B C C C Bevordering van de veiligheid B C C C Veiligheidscultuur B C C C PRESTATIEKERNGEBIED MILIEU Gemiddelde horizontale en-routevluchtefficiëntie van het werkelijke traject 2021 2022 2023 2024 Ontwerp van Denemarken inzake en-routemilieudoelstellingen , uitgedrukt als de gemiddelde horizontale en-routevluchtefficiëntie van het werkelijke traject 1,14  % 1,14  % 1,14  % 1,14  % Referentiewaarden voor Denemarken 1,14  % 1,14  % 1,14  % 1,14  % PRESTATIEKERNGEBIED CAPACITEIT Gemiddelde en-route-ATFM-vertraging in minuten per vlucht 2021 2022 2023 2024 Ontwerpdoelstellingen van Denemarken voor en-routecapaciteit , in minuten ATFM-vertraging per vlucht 0,03 0,06 0,06 0,05 Referentiewaarden voor Denemarken 0,03 0,06 0,06 0,05 PRESTATIEKERNGEBIED KOSTENEFFICIËNTIE Bepaalde eenheidskost voor en-routeluchtvaartnavigatiediensten En-routeheffingszone van Denemarken Basis-waarde 2014 Basis-waarde 2019 2020-2021 2022 2023 2024 Ontwerpdoelstellingen inzake en-route-kostenefficiëntie , uitgedrukt als bepaalde en-route-eenheidskosten (in reële termen in prijzen van 2017) 488,1  DKK 428,7  DKK 935,4  DKK 479,4  DKK 423,3  DKK 393,9  DKK 65,63  EUR 57,64  EUR 125,78  EUR 64,47  EUR 56,92  EUR 52,97  EUR",
  "source": "EUR LEX"
}