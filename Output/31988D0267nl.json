{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0267:NL:HTML\">",
  "content": "EUR-Lex - 31988D0267 - NL Avis juridique important | 31988D0267 88/267/EEG: Beschikking van de Commissie van 13 april 1988 tot vaststelling van de periode die mag verlopen tussen twee serologische controles op brucellose in bepaalde gebieden van het Verenigd Koninkrijk (Slechts de tekst in de Engelse taal is authentiek) Publicatieblad Nr. L 107 van 28/04/1988 blz. 0051 - 0051 ***** BESCHIKKING  VAN DE COMMISSIE van 13 april 1988 tot vaststelling van de periode die mag verlopen tussen twee serologische controles op brucellose in bepaalde gebieden van het Verenigd Koninkrijk (Slechts de tekst in de Engelse taal is authentiek) (88/267/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 64/432/EEG van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens (1), laatstelijk gewijzigd bij Richtlijn 87/489/EEG (2), en met name op artikel 3, lid 13, derde alinea, Overwegende dat overeenkomstig artikel 3, lid 13, derde alinea, van Richtlijn 64/432/EEG kan worden besloten dat het bepaalde in bijlage A, II, A, 1, onder c), iii), kan worden toegepast op een gedeelte van een Lid-Staat dat uit verscheidene aangrenzende gebieden bestaat; Overwegende dat in bijlage A, II, A, 1, onder c), iii), is bepaald dat in een Lid-Staat waarin ten minste 99,8 % van de rundveebeslagen sedert ten minste vier jaar officieel als brucellosevrij is erkend, van de eisen met betrekking tot de onder ii) bedoelde jaarlijkse controle op afwezigheid van brucellose kan worden afgezien en dat in dat geval de tussenpoos voor de controle tot twee jaar kan worden verlengd; dat voor de controles van één van de onder ii) genoemde serologische proeven gebruik moet worden gemaakt; Overwegende dat het Verenigd Koninkrijk, ten aanzien van Noord-Ierland, aan deze voorwaarden voldoet; dat het in dit geval aangewezen is de tussenpoos tussen twee controles tot twee jaar te verlengen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. Ten aanzien van Noord-Ierland wordt de in bijlage A, II, A, 1, onder c), ii), van Richtlijn 64/432/EEG bedoelde periode, die tussen twee serologische controles mag verlopen, tot twee jaar verlengd. 2. Bij de controles moet van één van de serologische tests als bedoeld in de in lid 1 genoemde bepalingen gebruik worden gemaakt. Artikel 2 Deze beschikking is gericht tot het Verenigd Koninkrijk. Gedaan te Brussel, 13 april 1988. Voor de Commissie Frans ANDRIESSEN Vice-Voorzitter (1) PB nr. 121 van 29. 7. 1964, blz. 1977/64. (2) PB nr. L 280 van 3. 10. 1987, blz. 28.",
  "source": "EUR LEX"
}