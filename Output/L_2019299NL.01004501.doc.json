{
  "url": "http://www.w3.org/1999/xhtml\">",
  "content": "L_2019299NL.01004501.xml 20.11.2019 NL Publicatieblad van de Europese Unie L 299/45 UITVOERINGSVERORDENING (EU) 2019/1927 VAN DE COMMISSIE van 19 november 2019 inzake de afwijkingen van de regels betreffende “producten van oorsprong”, vastgesteld in de vrijhandelsovereenkomst tussen de Europese Unie en de Republiek Singapore, die gelden binnen de jaarlijkse contingenten voor bepaalde producten uit Singapore DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 58, lid 1, Overwegende hetgeen volgt: (1) Overeenkomstig Besluit (EU) 2018/1599 van de Raad ( 2 ) is de vrijhandelsovereenkomst tussen de Europese Unie en de Republiek Singapore op 19 oktober 2018 ondertekend. De sluiting van die overeenkomst (“de overeenkomst”) is namens de Unie goedgekeurd bij Besluit (EU) 2019/1875 van de Raad ( 3 ) . (2) Protocol 1 bij de overeenkomst heeft betrekking op de definitie van het begrip “producten van oorsprong” en methoden van administratieve samenwerking. Bijlage B bij dat protocol bevat een lijst van oorsprongverlenende be- of verwerkingen, verricht ten aanzien van niet van oorsprong zijnde materialen, die deze materialen oorsprong verlenen. In een addendum bij die bijlage (hierna “bijlage B bis” genoemd) zijn alternatieve regels vastgesteld die in plaats van de regels in bijlage B van toepassing kunnen zijn voor bepaalde producten die als van oorsprong uit Singapore dienen te worden beschouwd, binnen een jaarlijks contingent. (3) Producten waarop de in bijlage B bis vastgestelde alternatieve regels van toepassing zijn, mogen in de Unie worden ingevoerd op voorwaarde dat zij voldoen aan de voorwaarden van bijlage B bis. (4) De in bijlage B bis vastgestelde jaarlijkse contingenten moeten worden beheerd op basis van de chronologische volgorde van de data van aanvaarding van de douaneaangiften voor het vrije verkeer, overeenkomstig de bij Uitvoeringsverordening (EU) 2015/2447 van de Commissie ( 4 ) vastgestelde regels voor het beheer van tariefcontingenten. (5) Zoals vermeld in de desbetreffende kennisgeving in het Publicatieblad van de Europese Unie ( 5 ) , treedt de overeenkomst in werking op 21 november 2019. Voor een doelmatig beheer en de tijdige toepassing van de in bijlage B bis vastgestelde oorsprongscontingenten moet deze verordening vanaf die datum van toepassing zijn om belanghebbenden voldoende tijd te geven om zich op de toepassing van deze verordening voor te bereiden. (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in bijlage B bis bij Protocol 1 van de vrijhandelsovereenkomst tussen de Europese Unie en de Republiek Singapore (“Protocol 1”) bepaalde afwijkingen gelden wat betreft de in de bijlage bij deze verordening genoemde producten binnen de contingenten die in de bijlage bij deze verordening zijn vastgesteld. Artikel 2 De in de bijlage bij deze verordening vastgestelde contingenten worden beheerd overeenkomstig de artikelen 49 tot en met 54 van Uitvoeringsverordening (EU) 2015/2447. Artikel 3 Om in aanmerking te komen voor een in de bijlage bij deze verordening vastgesteld contingent, moeten producten vergezeld gaan van een door de toegelaten exporteur (zoals omschreven in Protocol 1) ondertekende verklaring waaruit blijkt dat de betrokken producten aan de voorwaarden van bijlage B bis bij Protocol 1 voldoen. De oorsprongsverklaring moet aan de voorwaarden van Protocol 1 voldoen en de volgende verklaring in het Engels bevatten: “Derogation — Annex B(a) of Protocol Concerning the definition of the concept of “originating products” and methods of administrative cooperation of the EU-Singapore FTA”. Artikel 4 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 21 november 2019. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 november 2019. Voor de Commissie De voorzitter Jean-Claude JUNCKER ( 1 ) PB L 269 van 10.10.2013, blz. 1 . ( 2 ) Besluit (EU) 2018/1599 van de Raad van 15 oktober 2018 betreffende de ondertekening, namens de Europese Unie, van de vrijhandelsovereenkomst tussen de Europese Unie en de Republiek Singapore ( PB L 267 van 25.10.2018, blz. 1 ). ( 3 ) Besluit (EU) 2019/1875 van de Raad van 8 november 2019 betreffende de sluiting van de vrijhandelsovereenkomst tussen de Europese Unie en de Republiek Singapore ( PB L 294 van 14.11.2019, blz. 1 ). ( 4 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). ( 5 ) Kennisgeving betreffende de inwerkingtreding van de vrijhandelsovereenkomst tussen de Europese Unie en de Republiek Singapore ( PB L 293 van 14.11.2019, blz. 1 ). BIJLAGE Niettegenstaande de regels voor de interpretatie van de gecombineerde nomenclatuur wordt de reikwijdte van het preferentiestelsel in het kader van deze bijlage bepaald door samenlezing van de GN-codes zoals vastgesteld in bijlage I bij Verordening (EEG) nr. 2658/87 van de Raad ( 1 ) , zoals gewijzigd bij Uitvoeringsverordening (EU) 2018/1602 van de Commissie ( 2 ) , en de omschrijving van het product in de vierde kolom van de tabel in deze bijlage. Volgnummer GN-code Taric-onderverdeling Omschrijving product Contingentsperiode Omvang van het contingent (in ton nettogewicht) 09.7951 ex 1601 00 10 11, 91 Gedroogde worst van kippenvlees, varkensvlees en verse lever Van 21.11.2019 t/m 31.12.2019 Van 1.1.2020 t/m 31.12.2020 en voor elk daaropvolgend jaar van 1.1 t/m 31.12 56 ton ex 1601 00 91 05 ex 1601 00 99 11, 91 ex 1602 32 11 10 Ingeblikte lunchworst van kippenvlees; rousong van kippenvlees; kleefrijst met kip; samosa van gemalen kippenvlees; knoedels van kippenvlees; knoedels van kippenvlees (shaomai); gyoza met kippenvlees ex 1602 32 19 10 500 ton ex 1602 32 30 10 ex 1602 32 90 10 ex 1602 49 19 20 Ingeblikte lunchworst van varkensvlees; rousong van varkensvlees ex 1602 50 10 10 Ingeblikte lunchworst van rundvlees; samosa van gemalen rundvlees ex 1602 50 95 10 ex 1902 20 30 21 Samosa van gemalen kippenvlees; knoedels van kippenvlees; knoedels van kippenvlees (shaomai); gyoza met kippenvlees; samosa van gemalen rundvlees 91 ex 1602 41 10 10 Verschillende soorten ham, gekoeld ex 1602 41 90 10 ex 1603 00 10 10 Set flesjes met kippenextract ex 1603 00 80 10 09.7952 ex 1604 20 10 05 Kerrievisballetjes gemaakt van visvlees, kerrie, tarwezetmeel, zout, suiker en samengestelde kruiderijen; vierkleurige rolletjes gemaakt van visvlees, krabsticks, zeewier, tofoevellen, plantaardige olie, suiker, zout, aardappelzetmeel, mononatriumglutamaat en kruiderijen Van 21.11.2019 t/m 31.12.2019 Van 1.1.2020 t/m 31.12.2020 en voor elk daaropvolgend jaar van 1.1 t/m 31.12 45 ton ex 1604 20 30 05 ex 1604 20 40 05 ex 1604 20 50 05 ex 1604 20 90 05 400 ton ex 1604 16 00 10 Sterk gekruide krokante ansjovis (sambal ikan bilis) gemaakt van ansjovis, uien, chilipasta, tamarinde, garnalenpasta, bruine suiker en zout 09.7953 ex 1605 10 00 05 Balletjes van krabvlees gemaakt van tarwezetmeel, zout, suiker, samengestelde kruiderijen, krabvlees en vulling Van 21.11.2019 t/m 31.12.2019 Van 1.1.2020 t/m 31.12.2020 en voor elk daaropvolgend jaar van 1.1 t/m 31.12 39 ton ex 1902 20 10 21 Ha kau gemaakt van garnalen, tarwezetmeel, tapioca, water, ajuin, gember, suiker en zout; shaomai gemaakt van voornamelijk garnalen, kippenvlees, maïszetmeel, plantaardige olie, zwarte peper, sesamolie en water; wonton van gefrituurde garnalen, gemaakt van garnalen, zout, olie, suiker, gember, peper, ei, azijn en sojasaus 91 ex 1605 21 10 05 350 ton ex 1605 21 90 05 ex 1605 29 00 05 ex 1605 54 00 10 Inktvisballetjes gemaakt van een vulling van inktvis, tarwezetmeel, zout, suiker en samengestelde kruiderijen; balletjes met kreeftsmaak: inktvisvlees, visvlees en krabvlees ( 1 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). ( 2 ) Uitvoeringsverordening (EU) 2018/1602 van de Commissie van 11 oktober 2018 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief ( PB L 273 van 31.10.2018, blz. 1 ).",
  "source": "EUR LEX"
}