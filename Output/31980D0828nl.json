{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0828:NL:HTML\">",
  "content": "EUR-Lex - 31980D0828 - NL Avis juridique important | 31980D0828 80/828/EEG: Beschikking van de Commissie van 1 augusus 1980 tot ontkenning van het wetenschappelijk karakter van de apparaten genaamd ,,Conviron-Plant Growth Cabinet, model E 8 VH\" , ,,Conviron-Chemical Drier, model CD 50\" en ,,Conviron-Camless Solid State Programmer, model CP-240 TH\" Publicatieblad Nr. L 244 van 16/09/1980 blz. 0018 - 0018 Bijzondere uitgave in het Grieks: Hoofdstuk 02 Deel 9 blz. 0074 BESCHIKKING VAN DE COMMISSIE  van 1 augustus 1980  tot ontkenning van het wetenschappelijk karakter van de apparaten genaamd \"Conviron-Plant Growth Cabinet, model E 8 VH\", Conviron-Chemical Drier, model CD 50\" en \"Conviron-Camless Solid State Programmer, model CP-240 TH\"  (80/828/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 4 maart 1980, de Britse Regering de Commissie heeft verzocht de procedure in te leiden, geregeld in artikel 7 van Verordening (EEG) nr. 2784/79, om vast te stellen of de apparaten genaamd \"Conviron-Plant Growth Cabinet, model E 8 VH\", \"Conviron-Chemical Drier, model CD 50\" en \"Conviron-Camless Solid State Programmer, model CP-240 TH\", bestemd om gebruikt te worden op het gebied van de plantengroei onder gecontroleerde milieu-omstandigheden en, in het bijzonder, om de voordelen van de kiemrust van granen te controleren, al dan niet als wetenschappelijke apparaten dienen te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 9 juli 1980 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité Douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat de bedoelde apparaten respectievelijk een kweekkast, een chemische drooginstallatie en een elektronische programmaregelaar zijn ; dat deze apparaten geen objectieve kenmerken bezitten die hen bijzonder geschikt maken voor het wetenschappelijk onderzoek ; dat het gebruik dat er in dit geval van wordt gemaakt als zodanig ontoereikend is om deze apparaten het karakter van wetenschappelijk apparaat te verlenen ; dat ze dientengevolge niet als wetenschappelijke apparaten kunnen worden beschouwd, HEEFT DE VOLGENDE BESCHIKKING GEGEVEN: Artikel 1 De apparaten genaamd \"Conviron-Plant Growth Cabinet, model E 8 VH\", \"Conviron-Chemical Drier, model CD 50\" en \"Conviron-Camless Solid State Programmer, model CP-240 TH\" dienen niet als wetenschappelijke apparaten te worden beschouwd. Artikel 2 Deze beschikking is gericht tot de Lid-Staten. Gedaan te Brussel, 1 augustus 1980. Voor de Commissie Étienne DAVIGNON Lid van de Commissie  (1)PB nr. L 184 van 15.7.1975, blz. 1. (2)PB nr. L 134 van 31.5.1979, blz. 1. (3)PB nr. L 318 van 13.12.1979, blz. 32.",
  "source": "EUR LEX"
}