{
  "url": "http://www.w3.org/1999/xhtml\"><!--",
  "content": "L_202500642NL.000101.fmx.xml Publicatieblad van de Europese Unie NL L-serie 2025/642 28.3.2025 BESLUIT (EU) 2025/642 VAN DE RAAD van 24 maart 2025 tot wijziging van Besluit 98/481/EG houdende aanvaarding van de externe accountants van de Europese Centrale Bank DE RAAD VAN DE EUROPESE UNIE, Gezien het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien Aanbeveling ECB/2025/6 van de Europese Centrale Bank van 12 februari 2025 aan de Raad van de Europese Unie betreffende de externe accountants van de Europese Centrale Bank ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, moeten worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van Baker Tilly GmbH & Co. KG Wirtschaftsprüfungsgesellschaft als de externe accountant van de ECB is geëindigd na de audit van het boekjaar 2024. Het is derhalve noodzakelijk om met ingang van het boekjaar 2025 een nieuwe externe accountant te benoemen. (3) De ECB heeft Forvis Mazars GmbH & Co. KG Wirtschaftsprüfungsgesellschaft Steuerberatungsgesellschaft als externe accountant geselecteerd voor de boekjaren 2025 tot en met 2029, met een eventuele verlenging van het mandaat met maximaal twee aanvullende boekjaren, d.w.z. tot en met 2030 of tot en met 2031. (4) De Raad van bestuur van de ECB heeft de Raad derhalve aanbevolen Forvis Mazars GmbH & Co. KG Wirtschaftsprüfungsgesellschaft Steuerberatungsgesellschaft als externe accountant van de ECB te benoemen voor de boekjaren 2025 tot en met 2029, met een eventuele verlenging van het mandaat met maximaal twee aanvullende boekjaren, d.w.z. tot en met 2030 of tot en met 2031. (5) Ingevolge de aanbeveling van de Raad van bestuur van de ECB moet Besluit 98/481/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 1 van Besluit 98/481/EG wordt vervangen door: “Artikel 1 Forvis Mazars GmbH & Co. KG Wirtschaftsprüfungsgesellschaft Steuerberatungsgesellschaft wordt aanvaard als externe accountant van de ECB voor de boekjaren 2025 tot en met 2029.”. Artikel 2 Dit besluit treedt in werking op de dag van de kennisgeving ervan. Artikel 3 Dit besluit is gericht tot de ECB. Gedaan te Brussel, 24 maart 2025. Voor de Raad De voorzitter C. SIEKIERSKI ( 1 ) PB C, C/2025/1362, 21.2.2025, ELI: http://data.europa.eu/eli/c/2025/1362/oj . ( 2 ) Besluit 98/481/EG van de Raad van 20 juli 1998 houdende aanvaarding van de externe accountants van de Europese Centrale Bank ( PB L 216, 4.8.1998, p. 7 , ELI: http://data.europa.eu/eli/dec/1998/481/oj ). ELI: http://data.europa.eu/eli/dec/2025/642/oj ISSN 1977-0758 (electronic edition)",
  "source": "EUR LEX"
}