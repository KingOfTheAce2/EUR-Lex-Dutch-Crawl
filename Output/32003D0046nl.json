{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0046:NL:HTML\">",
  "content": "EUR-Lex - 32003D0046 - NL Avis juridique important | 32003D0046 2003/46/EG: Besluit van de Raad van 22 januari 2002 betreffende de ondertekening en de voorlopige toepassing van de op 3 december 2001 te Brussel geparafeerde overeenkomst tussen de Europese Gemeenschap en de Democratische Volksrepubliek Laos inzake de handel in textielproducten Publicatieblad Nr. L 016 van 22/01/2003 blz. 0023 - 0057 Besluit van de Raad van 22 januari 2002 betreffende de ondertekening en de voorlopige toepassing van de op 3 december 2001 te Brussel geparafeerde overeenkomst tussen de Europese Gemeenschap en de Democratische Volksrepubliek Laos inzake de handel in textielproducten (2003/46/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 juncto artikel 300, lid 2, eerste alinea, eerste zin, Gezien het voorstel van de Commissie(1), Overwegende hetgeen volgt: (1) De Commissie heeft namens de Gemeenschap onderhandelingen gevoerd over een overeenkomst betreffende de handel in textielproducten met de Democratische Volksrepubliek Laos. (2) De overeenkomst werd op 3 december 2001 geparafeerd. (3) Onder voorbehoud van de eventuele sluiting ervan op een later tijdstip dient de overeenkomst namens de Europese Gemeenschap te worden ondertekend. (4) In afwachting van de voltooiing van de relevante procedures voor de formele sluiting van de overeenkomst is het dienstig deze met ingang van 1 januari 2002 voorlopig toe te passen, onder voorbehoud van wederkerigheid, BESLUIT: Artikel 1 De overeenkomst tussen de Europese Gemeenschap en de Democratische Volksrepubliek Laos inzake de handel in textielproducten wordt hierbij namens de Gemeenschap goedgekeurd, onder voorbehoud van sluiting van de overeenkomst. De tekst van de overeenkomst is aan dit besluit gehecht. Artikel 2 De voorzitter van de Raad wordt hierbij gemachtigd de persoon aan te wijzen die bevoegd is de overeenkomst namens de Gemeenschap te sluiten, onder voorbehoud van de sluiting van de overeenkomst. Artikel 3 Onder voorbehoud van wederkerigheid wordt de overeenkomst voorlopig toegepast met ingang van 1 januari 2002, in afwachting van de voltooiing van de procedures voor de sluiting ervan. Gedaan te Brussel, 22 januari 2002. Voor de Raad De voorzitter R. de Rato y Figaredo (1) Voorstel ingediend op 21 december 2001 (nog niet verschenen in het Publicatieblad).",
  "source": "EUR LEX"
}