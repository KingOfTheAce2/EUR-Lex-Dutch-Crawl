{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R2316:NL:HTML\">",
  "content": "EUR-Lex - 31998R2316 - NL Avis juridique important | 31998R2316 Verordening (EG) nr. 2316/98 van de Commissie van 26 oktober 1998 houdende toelating van nieuwe toevoegingsmiddelen en wijziging van de toelatingsvoorwaarden voor verschillende toevoegingsmiddelen die reeds in de diervoeding mogen worden gebruikt (Voor de EER relevante tekst) Publicatieblad Nr. L 289 van 28/10/1998 blz. 0004 - 0015 VERORDENING (EG) Nr. 2316/98 VAN DE COMMISSIE van 26 oktober 1998 houdende toelating van nieuwe toevoegingsmiddelen en wijziging van de toelatingsvoorwaarden voor verschillende toevoegingsmiddelen die reeds in de diervoeding mogen worden gebruikt (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoerding (1), laatstelijk gewijzigd bij Richtlijn 98/19/EG van de Commissie (2), en met name op de artikelen 9 J en 3, Overwegende dat in Richtlijn 70/524/EEG is bepaald dat, rekening houdend met de ontwikkeling van de wetenschappelijke en technische kennis, nieuwe toevoegingsmiddelen of nieuwe gebruiksvormen van toevoegingsmiddelen mogen worden toegestaan; Overwegende dat bij Richtlijn 96/51/EG van de Raad van 23 juli 1996 tot wijziging van Richtlijn 70/524/EEG betreffende toevoegingsmiddelen in de diervoeding (3) een nieuwe procedure is vastgesteld waarbij vergunningen voor toevoegingsmiddelen via een verordening worden verleend en dat die procedure volledig moet worden toegepast vanaf 1 oktober 1999; dat de lidstaten in de overgangsperiode wettelijke bepalingen moeten kunnen vaststellen om verwarring ten aanzien van de geldende wetgeving te voorkomen, dat de lidstaten moeten garanderen dat elke wettelijke bepaling die niet met de onderhavige verordening in overeenstemming is, wordt ingetrokken; Overwegende dat in bepaalde lidstaten met succes is geëxperimenteerd met nieuwe toevoegingsmiddelen die tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoren; dat het dienstig is het gebruik van deze nieuwe toevoegingsmiddelen voorlopig toe te staan; Overwegende dat, om een nieuw toevoegingsmiddel dat behoort tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" van een ander, reeds toegelaten toevoegingsmiddel van diezelfde groep te onderscheiden, de naam van dit laatste middel moet worden gewijzigd; Overwegende dat in bepaalde lidstaten uitgebreid is geëxperimenteerd met nieuwe toevoegingsmiddelen die behoren tot de groep \"Sporenelementen\", en meer bepaald tot de elementen \"Koper - Cu\", \"Mangaan - Mn\" en \"Zink - Zn\"; dat uit de studies blijkt dat deze nieuwe toepassingen kunnen worden toegestaan; Overwegende dat, om elke schadelijk effect op honden te voorkomen, het maximumgehalte aan het toevoegingsmiddel \"Ethoxyquine\" van de groep \"Oxidatietegengaande stoffen\" dat voor volledige diervoeders wordt toegestaan, moet worden verminderd; Overwegende dat in bepaalde lidstaten met succes is geëxperimenteerd met een nieuwe gebruiksvorm van een reeds toegelaten toevoegingsmiddel dat tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoort; dat het dienstig is deze nieuwe gebruiksvorm voorlopig toe te staan; Overwegende dat in bepaalde lidstaten met succes is geëxperimenteerd met een nieuwe gebruiksvorm van het reeds toegelaten toevoegingsmiddel \"3-fytase\" dat tot de groep \"Enzymen\" behoort; dat het dienstig is deze nieuwe gebruiksvorm voorlopig toe te staan; Overwegende dat duidelijkheidshalve in de bijlagen bij deze verordening, naar gelang van het geval, de andere toevoegingsmiddelen van dezelfde groep of de andere toegelaten gebruiksvormen van het toevoegingsmiddel worden vermeld; dat van de gelegenheid gebruik moet worden gemaakt om de geldigheidsduur van de vergunning voor reeds op nationaal niveau toegelaten toevoegingsmiddelen waarvan de studie nog niet is afgerond en die tot dezelfde groep toevoegingsmiddelen behoren als de stoffen die bij deze verordening worden toegelaten, te verlengen; Overwegende dat de in deze verordening vervatte maatregelen in overeenstemming zijn met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 1. De stof \"Beta-caroteen\", die tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoort, kan overeenkomstig Richtlijn 70/524/EEG als toevoegingsmiddel onder het nummer E 160a in de diervoeding worden toegelaten onder de voorwaarden van bijlage I bij deze verordening. 2. De stof \"Phaffia rhodozyma (ATCC 74219), rijk aan astaxanthine\", die tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoort, kan overeenkomstig Richtlijn 70/524/EEG als toevoegingsmiddel onder het nummer 12 in de diervoeding worden toegelaten onder de voorwaarden van bijlage I bij deze verordening. 3. De stof \"Koper(III)chelaat van aminozuren, gehydrateerd\", die tot de groep \"Sporenelementen\", element E 4 \"Koper - Cu\" behoort, wordt overeenkomstig Richtlijn 70/524/EEG als toevoegingmsiddel in de diervoeding toegelaten onder de voorwaarden van bijlage II bij deze verordening. 4. De stof \"Mangaan(III)chelaat van aminozuren, gehydrateerd\", die tot de groep \"Sporenelementen\", element E 5 \"Mangaan - Mn\" behoort, wordt overeenkomstig Richtlijn 70/524/EEG als toevoegingsmiddel in de diervoeding toegelaten onder de voorwaarden van bijlage II bij deze verordening. 5. De stof \"Zinkchelaat van aminozuren, gehydrateerd\", die tot de groep \"Sporenelementen\", element E 6 \"Zink - Zn\" behoort, wordt overeenkomstig Richtlijn 70/524/EEG as toevoegingsmiddel in de diervoeding toegelaten onder de voorwaarden van bijlage II bij deze verordening. Artikel 2 1. De voorwaarden voor toelating van het toevoegingsmiddel E 324 \"Ethoxyquine\", dat tot de groep \"Oxydatietegengaande stoffen\" behoort, worden overeenkomstig Richtlijn 70/524/EEG vervangen door de voorwaarden van bijlage III bij deze verordening. 2. Het toevoegingsmiddel E 161g \"Canthaxanthine\", dat tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoort, kan voor de diercategorieën \"Gezelschaps- en siervogels\" overeenkomstig Richtlijn 70/524/EEG worden toegelaten onder de voorwaarden van bijlage I bij deze verordening. 3. Het toevoegingsmiddel \"3-Fytase (EC 3.1.3.8)\", dat tot de groep \"Enzymen\" behoort, kan overeenkomstig Richtlijn 70/524/EEG worden toegelaten onder de voorwaarden van bijlage IV bij deze verordening. 4. Toevoegingsmiddel nr. 11 \"Phaffia rhodozyma, rijk aan astaxanthine\", dat tot deel 1 \"Carotenoïden en xanthophylen\" van de groep \"Kleurstoffen met inbegrip van pigmenten\" behoort, kan voor de diercategorieën \"Zalm en forel\" overeenkomstig Richtlijn 70/524/EEG worden toegelaten onder de voorwaarden van bijlage I bij deze verordening. Artikel 3 Deze verordening treedt in werking op de twintigste dag na haar bekendmaking in het Publicatieblad van de Europese Gemeenschappen. Zij is van toepassing met ingang van 15 december 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 oktober 1998. Voor de Commissie Franz FISCHLER Lid van de Commissie (1) PB L 270 van 14. 12. 1970, blz. 1. (2) PB L 96 van 28. 3. 1998, blz. 39. (3) PB L 235 van 17. 9. 1996, blz. 39. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL> BIJLAGE III >RUIMTE VOOR DE TABEL> BIJLAGE IV >RUIMTE VOOR DE TABEL>",
  "source": "EUR LEX"
}