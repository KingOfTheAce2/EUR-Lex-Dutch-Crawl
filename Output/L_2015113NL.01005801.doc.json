{
  "url": "http://www.w3.org/1999/xhtml\"><!--",
  "content": "L_2015113NL.01005801.xml 1.5.2015 NL Publicatieblad van de Europese Unie L 113/58 BESLUIT (GBVB) 2015/711 VAN HET POLITIEK EN VEILIGHEIDSCOMITÉ van 28 april 2015 inzake de aanvaarding van de bijdrage van een derde staat aan de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) (ATALANTA/4/2015) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust ( 1 ) , en met name artikel 10, Gezien Besluit ATALANTA/3/2009 van het Politiek en Veiligheidscomité van 21 april 2009 betreffende de instelling van het Comité van contribuanten voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) (2009/369/GBVB) ( 2 ) , Overwegende hetgeen volgt: (1) Overeenkomstig artikel 10, lid 2, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd om de noodzakelijke besluiten te nemen inzake de aanvaarding van de door derde staten voorgestelde bijdragen. (2) Op 29 april 2014 heeft het PVC Besluit ATALANTA/2/2014 ( 3 ) houdende wijziging van Besluit ATALANTA/3/2009 vastgesteld. (3) Op grond van de brief van de voorzitter van het Militair Comité van de Europese Unie van 10 december 2014, de door de plaatsvervangend operationeel commandant van de EU op 9 april 2015 gedane aanbeveling betreffende een bijdrage van de Republiek Korea en de door het Militair Comité van de Europese Unie op 15 april 2015 gedane aanbeveling, dient de bijdrage van de Republiek Korea te worden aanvaard. (4) De deelname van de Republiek Korea is afhankelijk van de inwerkingtreding van de overeenkomst tussen de Europese Unie en de Republiek Korea tot vaststelling van een kader voor de deelname van de Republiek Korea aan crisisbeheersingsoperaties van de Europese Unie ( 4 ) , die op 23 mei 2014 is ondertekend. (5) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 1.   De bijdrage van de Republiek Korea aan de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) wordt aanvaard en wordt als significant aangemerkt. 2.   De Republiek Korea wordt vrijgesteld van financiële bijdragen aan de begroting van Atalanta. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 28 april 2015. Voor het Politiek en Veiligheidscomité De voorzitter W. STEVENS ( 1 ) PB L 301 van 12.11.2008, blz. 33 . ( 2 ) PB L 112 van 6.5.2009, blz. 9 . ( 3 ) Besluit ATALANTA/2/2014 van het Politiek en Veiligheidscomité van 29 april 2014 inzake de aanvaarding van de bijdrage van een derde staat aan de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) en houdende wijziging van Besluit ATALANTA/3/2009 (2014/244/GBVB) ( PB L 132 van 3.5.2014, blz. 63 ). ( 4 ) PB L 166 van 5.6.2014, blz. 3 .",
  "source": "EUR LEX"
}