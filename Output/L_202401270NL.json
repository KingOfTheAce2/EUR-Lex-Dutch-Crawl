{
  "url": "http://www.w3.org/1999/xhtml\"><!--",
  "content": "L_202401270NL.000101.fmx.xml Publicatieblad van de Europese Unie NL L-serie 2024/1270 8.5.2024 UITVOERINGSVERORDENING (EU) 2024/1270 VAN DE COMMISSIE van 7 mei 2024 tot rectificatie van Uitvoeringsverordening (EU) 2023/2466 tot vaststelling van uitvoeringsbepalingen voor Verordening (EU) nr. 1308/2013 van het Europees Parlement en de Raad wat betreft handelsnormen voor eieren DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 90 bis, lid 6, punt c), en artikel 91, eerste alinea, punten b), f) en g), Overwegende hetgeen volgt: (1) Uitvoeringsverordening (EU) 2023/2466 van de Commissie ( 2 ) , waarin uitvoeringsbepalingen voor de handelsnormen voor bepaalde eieren zijn vastgesteld, bevat verscheidene fouten en omissies. (2) In alle taalversies van Uitvoeringsverordening (EU) 2023/2466 bevatten artikel 8 en artikel 9, lid 5, een verwijzing naar de artikelen 4, 5 en 6 van die uitvoeringsverordening. Aangezien artikel 4 van die uitvoeringsverordening betrekking heeft op het merken van eieren en niet op de registers, moeten artikel 8 en artikel 9, lid 5, van Uitvoeringsverordening (EU) 2023/2466 in plaats daarvan naar de artikelen 5, 6 en 7 van die uitvoeringsverordening verwijzen. (3) In de Duitse taalversie van Uitvoeringsverordening (EU) 2023/2466 ontbreekt in artikel 9, lid 1, een verwijzing naar Gedelegeerde Verordening (EU) 2023/2465 van de Commissie ( 3 ) . (4) In de Italiaanse taalversie van Uitvoeringsverordening (EU) 2023/2466 ontbreekt in de overwegingen 1 en 6 en in de artikelen 2, 5, 7, 8, 9 en 10 een verwijzing naar Gedelegeerde Verordening (EU) 2023/2465. (5) In alle taalversies van Uitvoeringsverordening (EU) 2023/2466 ontbreekt in artikel 10, lid 3, een verwijzing naar deel VI van bijlage VII bij Verordening (EU) nr. 1308/2013. (6) Uitvoeringsverordening (EU) 2023/2466 moet daarom dienovereenkomstig worden gerectificeerd. (7) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2023/2466 wordt als volgt gerectificeerd: 1) (heeft geen betrekking op het Nederlands) 2) (heeft geen betrekking op het Nederlands) 3) (heeft geen betrekking op het Nederlands) 4) (heeft geen betrekking op het Nederlands) 5) (heeft geen betrekking op het Nederlands) 6) Artikel 8 wordt vervangen door: “Artikel 8 Termijnen voor het bewaren van de registers De in artikel 7, lid 2, van Gedelegeerde Verordening (EU) 2023/2465 en de artikelen 5, 6 en 7 van de onderhavige verordening bedoelde registers en andere bewijsstukken worden gedurende ten minste twaalf maanden na de opstelling ervan bewaard.”. 7) (heeft geen betrekking op het Nederlands) 8) (heeft geen betrekking op het Nederlands) 9) In artikel 9 wordt lid 5 vervangen door: “5.   De controles vinden regelmatig en onaangekondigd plaats. De in de artikelen 5, 6 en 7 bedoelde registers worden op verzoek onverwijld ter beschikking gesteld van de inspectiediensten.” . 10) (heeft geen betrekking op het Nederlands) 11) In artikel 10 wordt lid 3 vervangen door: “3.   De inspectiedienst die de controle heeft verricht, vergewist zich ervan dat de afgekeurde partij met de onderhavige verordening, Gedelegeerde Verordening (EU) 2023/2465 of deel VI van bijlage VII bij Verordening (EU) nr. 1308/2013 in overeenstemming is of wordt gebracht.” . Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 mei 2024. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj . ( 2 ) Uitvoeringsverordening (EU) 2023/2466 van de Commissie van 17 augustus 2023 tot vaststelling van uitvoeringsbepalingen voor Verordening (EU) nr. 1308/2013 van het Europees Parlement en de Raad wat betreft handelsnormen voor eieren ( PB L, 2023/2466, 8.11.2023, ELI: http://data.europa.eu/eli/reg_impl/2023/2466/oj ). ( 3 ) Gedelegeerde Verordening (EU) 2023/2465 van de Commissie van 17 augustus 2023 tot aanvulling van Verordening (EU) nr. 1308/2013 van het Europees Parlement en de Raad wat betreft handelsnormen voor eieren, en tot intrekking van Verordening (EG) nr. 589/2008 van de Commissie ( PB L, 2023/2465, 8.11.2023, ELI: http://data.europa.eu/eli/reg_del/2023/2465/oj ). ELI: http://data.europa.eu/eli/reg_impl/2024/1270/oj ISSN 1977-0758 (electronic edition)",
  "source": "EUR LEX"
}