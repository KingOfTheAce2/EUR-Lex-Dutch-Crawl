{
  "url": "http://www.w3.org/1999/xhtml\">",
  "content": "L_2011270NL.01002001.xml 15.10.2011 NL Publicatieblad van de Europese Unie L 270/20 UITVOERINGSVERORDENING (EU) Nr. 1022/2011 VAN DE COMMISSIE van 14 oktober 2011 tot niet-verlenging van de goedkeuring van de werkzame stof cyclanilide overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 20 en artikel 78, lid 2, Overwegende hetgeen volgt: (1) De werkzame stof cyclanilide is in bijlage I bij Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 2 ) opgenomen voor een periode die verstrijkt op 31 oktober 2011. (2) Om de aanvragers in staat te stellen hun aanvragen op te stellen en de Commissie in staat te stellen een evaluatie uit te voeren van en een besluit te nemen over die aanvragen, is de opneming bij Richtlijn 2010/77/EU van de Commissie van 10 november 2010 tot wijziging van Richtlijn 91/414/EEG van de Raad wat betreft de geldigheidsduur van de opneming van bepaalde werkzame stoffen in bijlage I ( 3 ) tot en met 31 december 2015 verlengd. (3) Overeenkomstig artikel 78, lid 3, van Verordening (EG) nr. 1107/2009 is die stof opgenomen in deel A van de bijlage bij Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( 4 ) en wordt hij geacht te zijn goedgekeurd krachtens Verordening (EG) nr. 1107/2009. (4) De Commissie heeft echter geen aanvragen voor de betrokken werkzame stof ontvangen en de termijn voor de indiening van deze aanvragen, als vastgesteld in artikel 4, lid 1, van Verordening (EU) nr. 1141/2010 van de Commissie van 7 december 2010 tot vaststelling van de procedure voor de verlenging van de opneming van een tweede groep werkzame stoffen in bijlage I bij Richtlijn 91/414/EEG van de Raad en tot opstelling van de lijst van die stoffen ( 5 ) is verstreken. (5) Bijgevolg mag de goedkeuring van die werkzame stof niet worden verlengd en moet hij worden verwijderd uit deel A van de bijlage bij Uitvoeringsverordening (EU) nr. 540/2011, vanaf de datum waarop de goedkeuring daarvan zou zijn verstreken, was deze niet bij Richtlijn 2010/77/EU verlengd. (6) Aan de lidstaten moet de nodige tijd worden toegekend om de verleende vergunningen voor gewasbeschermingsmiddelen die cyclanilide bevatten, in te trekken. (7) Deze verordening laat de mogelijkheid tot indiening van een aanvraag voor deze stof overeenkomstig artikel 7 van Verordening (EG) nr. 1107/2009 onverlet. (8) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Niet-verlenging van de goedkeuring De goedkeuring van de werkzame stof cyclanilide wordt niet verlengd. Artikel 2 Overgangsmaatregelen De lidstaten zorgen ervoor dat vergunningen voor gewasbeschermingsmiddelen die cyclanilide bevatten, uiterlijk op 30 april 2012 worden ingetrokken. Artikel 3 Respijtperioden Een door een lidstaat verleende respijtperiode voor gewasbeschermingsmiddelen die cyclanilide bevatten, verstrijkt uiterlijk op 31 oktober 2012 voor de verkoop en de distributie en uiterlijk op 31 oktober 2013 voor de verwijdering, de opslag en het gebruik van bestaande voorraden. Artikel 4 Wijziging van Uitvoeringsverordening (EU) nr. 540/2011 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 5 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 oktober 2011. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) PB L 230 van 19.8.1991, blz. 1 . ( 3 ) PB L 293 van 11.11.2010, blz. 48 . ( 4 ) PB L 153 van 11.6.2011, blz. 1 . ( 5 ) PB L 322 van 8.12.2010, blz. 10 . BIJLAGE Rij 21 van deel A van de bijlage bij Uitvoeringsverordening (EU) nr. 540/2011 wordt als volgt vervangen: Nummer Benaming, identificatie-nummers IUPAC-benaming Zuiverheid ( 1 ) Datum van goed-keuring Geldigheids-duur Specifieke bepalingen „21 Cyclanilide CAS-nr. 113136-77-9 CIPAC-nr. 586 Niet beschikbaar 960 g/kg 1 november 2001 31 oktober 2011 Mag alleen worden toegelaten voor gebruik als plantengroeiregulator. Het maximumgehalte van de onzuiverheid 2,4-dichlooraniline (2,4-DCA) in de werkzame stof, zoals vervaardigd, bedraagt 1 g/kg. Datum waarop het Permanent Plantenziektekundig Comité het evaluatieverslag heeft afgerond: 29 juni 2001.” ( 1 ) De evaluatieverslagen bevatten nadere gegevens over de identiteit en de specificatie van de werkzame stoffen.",
  "source": "EUR LEX"
}