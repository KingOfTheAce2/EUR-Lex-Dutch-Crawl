{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0291:NL:HTML\">",
  "content": "EUR-Lex - 32004D0291 - NL Avis juridique important | 32004D0291 2004/291/EG: Beschikking van de Commissie van 30 maart 2004 tot wĳziging van Beschikking 96/228/EG inzake de regeling voor de verlening van nationale langetermĳnsteun ten behoeve van de landbouw in de noordelĳke gebieden van Zweden (kennisgeving geschied onder nummer C(2004) 966) Publicatieblad Nr. L 094 van 31/03/2004 blz. 0061 - 0062 Beschikking van de Commissie van 30 maart 2004 tot wijziging van Beschikking 96/228/EG inzake de regeling voor de verlening van nationale langetermijnsteun ten behoeve van de landbouw in de noordelijke gebieden van Zweden (kennisgeving geschied onder nummer C(2004) 966) (Slechts de tekst in de Zweedse taal is authentiek) (2004/291/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Akte van toetreding van Oostenrijk, Finland en Zweden, en met name op artikel 142, Overwegende hetgeen volgt: (1) Op 11 mei 1995 heeft Zweden de Commissie overeenkomstig artikel 143 van de Toetredingsakte in kennis gesteld van de voorgenomen steunregeling als bedoeld in artikel 142 van deze Akte. (2) Deze steunregeling is goedgekeurd bij Beschikking 96/228/EG van de Commissie(1). (3) Zweden heeft de Commissie op 8 juli 2002 en op 30 juni 2003 verzocht Beschikking 96/228/EG op bepaalde punten te wijzigen en heeft vervolgens aanvullende informatie ter staving van zijn verzoeken verstrekt. (4) In de bovenbedoelde brieven heeft Zweden verzocht verhogingen van bepaalde steunbedragen per eenheid toe te staan. Die verhogingen houden verband met de wijziging van de compenserende vergoedingen en het is niet waarschijnlijk dat zij een stijging van de totale steun tot gevolg zullen hebben. (5) De ervaring heeft uitgewezen dat de voorzorgsmaatregel ter voorkoming van mogelijke stijgingen van de gesteunde productie niet langer nodig is. Bovendien zijn voor hetzelfde doel beperkingen gesteld aan de steunbedragen en aan de voor steun in aanmerking komende aantallen eenheden. (6) De vermelde communautaire steunbedragen zijn gewijzigd. Zij beantwoorden dus niet langer aan het oorspronkelijke doel en eigenlijk is het niet nodig vooraf aan te geven om welke bedragen het gaat. (7) Beschikking 96/228/EG moet dienovereenkomstig worden gewijzigd. (8) Gezien de aard en de reikwijdte van de wijzigingen en op verzoek van Zweden dient te worden bepaald dat de wijzigingen van kracht zijn met ingang van 1 januari 2003, HEEFT DE VOLGENDE BESCHIKKING GEGEVEN: Artikel 1 Beschikking 96/228/EG wordt als volgt gewijzigd: 1. Artikel 2, lid 2, wordt geschrapt. 2. Artikel 3, lid 1, derde alinea, wordt vervangen door:\"Deze steun wordt toegestaan rekening houdend met de communautaire steun en mag, behalve in de sector koemelk, in geen geval worden toegekend voor de geproduceerde hoeveelheid.\". 3. Artikel 4, derde alinea, wordt geschrapt. 4. Artikel 6 wordt vervangen door: \"Artikel 6 Indien de Commissie deze beschikking met name op basis van ontwikkelingen in de waarde van de nationale valuta of in de communautaire steun herziet, zijn de wijzigingen van de bij deze beschikking toegestane steun eerst van toepassing vanaf het jaar na dat waarin zij zijn vastgesteld.\". 5. De bijlagen II en V worden geschrapt. 6. Bijlage III wordt vervangen door de bijlage bij de onderhavige beschikking. Artikel 2 Deze beschikking is van toepassing met ingang van 30 maart 2004. Artikel 3 Deze beschikking is gericht tot het Koninkrijk Zweden. Gedaan te Brussel, 30 maart 2004. Voor de Commissie Franz Fischler Lid van de Commissie (1) PB L 76 van 26.3.1996, blz. 29. Beschikking laatstelijk gewijzigd bij Beschikking 2000/411/EG (PB L 155 van 28.6.2000, blz. 60). BIJLAGE Bijlage III (zoals bedoeld in artikel 3, lid 1, eerste alinea) >RUIMTE VOOR DE TABEL>",
  "source": "EUR LEX"
}