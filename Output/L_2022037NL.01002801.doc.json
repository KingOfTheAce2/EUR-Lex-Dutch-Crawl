{
  "url": "http://www.w3.org/1999/xhtml\">",
  "content": "L_2022037NL.01002801.xml 18.2.2022 NL Publicatieblad van de Europese Unie L 37/28 UITVOERINGSVERORDENING (EU) 2022/215 VAN DE COMMISSIE van 17 februari 2022 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor Canada en de Verenigde Staten van Amerika in de lijsten van derde landen waaruit de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, en artikel 232, lid 1, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten van derde landen of gebieden, of zones of compartimenten daarvan, vastgesteld waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen of gebieden, of zones daarvan, waaruit de binnenkomst in de Unie van zendingen pluimvee en levende producten van pluimvee, respectievelijk van zendingen vers vlees van pluimvee en vederwild is toegestaan. (5) Canada heeft de Commissie in kennis gesteld van een uitbraak van hoogpathogene aviaire influenza bij pluimvee. Die uitbraak bevindt zich in de provincie Nova Scotia en is op 1 februari 2022 door laboratoriumanalyse (RT-PCR) bevestigd. (6) Daarnaast hebben de Verenigde Staten van Amerika de Commissie in kennis gesteld van een uitbraak van hoogpathogene aviaire influenza bij pluimvee. Die uitbraak bevindt zich in de county Dubois in de deelstaat Indiana, en is op 8 februari 2022 door laboratoriumanalyses (RT-PCR) bevestigd. (7) De veterinaire autoriteiten van Canada en de Verenigde Staten van Amerika hebben een controlegebied met een straal van 10 km rond de getroffen inrichtingen ingesteld en een ruimingsbeleid ingevoerd om de aanwezigheid van hoogpathogene aviaire influenza te bestrijden en de verspreiding van die ziekte te beperken. (8) Canada en de Verenigde Staten van Amerika hebben de Commissie informatie verstrekt over de epidemiologische situatie op hun grondgebied en de maatregelen die zij hebben genomen ter voorkoming van de verdere verspreiding van hoogpathogene aviaire influenza. De Commissie heeft die informatie geëvalueerd. Op basis van die evaluatie mag de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild uit de gebieden waarvoor door de veterinaire autoriteiten van Canada en de Verenigde Staten van Amerika beperkende maatregelen zijn vastgesteld in verband met de recente uitbraken van hoogpathogene aviaire influenza, niet langer worden toegestaan. (9) De bijlagen V en XIV bij Uitvoeringsverordening (EU) 2021/404 moeten daarom dienovereenkomstig worden gewijzigd. (10) Rekening houdend met de huidige epidemiologische situatie in Canada en de Verenigde Staten van Amerika ten aanzien van hoogpathogene aviaire influenza en het ernstige risico op het binnenbrengen ervan in de Unie, moeten de wijzigingen die door deze verordening in Uitvoeringsverordening (EU) 2021/404 moeten worden aangebracht, met spoed in werking treden. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2022. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). BIJLAGE De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) deel 1 wordt als volgt gewijzigd: i) in de vermelding voor Canada wordt de volgende rij voor zone CA-2.1 ingevoegd na de rij CA-2: “ CA Canada CA-2.1 Ander fokpluimvee dan loopvogels en ander gebruikspluimvee dan loopvogels BPP N, P1 1.2.2022 Fokloopvogels en gebruiksloopvogels BPR N, P1 1.2.2022 Ander voor de slacht bestemd pluimvee dan loopvogels SP N, P1 1.2.2022 Voor de slacht bestemde loopvogels SR N, P1 1.2.2022 Andere eendagskuikens dan loopvogels DOC N, P1 1.2.2022 Eendagskuikens van loopvogels DOR N, P1 1.2.2022 Minder dan 20 stuks ander pluimvee dan loopvogels POU-LT20 N, P1 1.2.2022 Broedeieren van ander pluimvee dan loopvogels HEP N, P1 1.2.2022 Broedeieren van loopvogels HER N, P1 1.2.2022 Minder dan 20 stuks ander pluimvee dan loopvogels HE-LT20 N, P1 1.2.2022” ii) in de vermelding voor de Verenigde Staten wordt de volgende rij voor zone US-2.4 ingevoegd na de rij voor zone US-2.3: “ US Verenigde Staten US-2.4 Ander fokpluimvee dan loopvogels en ander gebruikspluimvee dan loopvogels BPP N, P1 8.2.2022 Fokloopvogels en gebruiksloopvogels BPR N, P1 8.2.2022 Ander voor de slacht bestemd pluimvee dan loopvogels SP N, P1 8.2.2022 Voor de slacht bestemde loopvogels SR N, P1 8.2.2022 Andere eendagskuikens dan loopvogels DOC N, P1 8.2.2022 Eendagskuikens van loopvogels DOR N, P1 8.2.2022 Minder dan 20 stuks ander pluimvee dan loopvogels POU-LT20 N, P1 8.2.2022 Broedeieren van ander pluimvee dan loopvogels HEP N, P1 8.2.2022 Broedeieren van loopvogels HER N, P1 8.2.2022 Minder dan 20 stuks ander pluimvee dan loopvogels HE-LT20 N, P1 8.2.2022” b) deel 2 wordt als volgt gewijzigd: i) in de vermelding voor Canada wordt de volgende beschrijving van zone CA-2.1 ingevoegd na de rij CA-2: “Canada CA-2.1 Provincie Nova Scotia: de gemeenten Gaspereau, Grand Pre, Lower Wolfville, Melanson, Wolfville, Avonport, Greenfield, Hansport, Hortonville, New Minas, North Grand Pre, Port Williams en White Rock” ii) in de vermelding voor de Verenigde Staten wordt de volgende beschrijving van zone US-2.4 ingevoegd na de beschrijving van zone US-2.3: “Verenigde Staten US-2.4 De staat Indiana: Dubois County: een zone met een straal van 10 km, met de klok mee vanaf het noordelijke punt van de cirkelvormige controlezone Dubois 01: a) noord: 0,56 km ten noordoosten van het kruispunt van E. Schnellville Road en Rustic Acres Road; b) noordoost: 1,28 km ten noord-noordwesten van het kruispunt van de snelwegen S 600E en E 400S; c) oost: 0,45 km ten westen van het kruispunt van S Schnell Road en S Kyana Road; d) zuidoost: 0,11 km ten zuiden van het kruispunt van Highway 64 en E Ferdinand Road E; e) zuid: 0,66 km ten zuidoosten van het kruispunt van County Road 875 E en E County Road 2100N; f) zuidwest: 0,66 km ten oosten van het kruispunt van S US Highway 231 en W 1100 S; g) west: 0,94 km ten zuidoosten van het kruispunt van S 500W en W 630S; h) noordwest: 0,2 km ten noorden van het kruispunt van S US Highway 231 en S Witz Road.” 2) Bijlage XIV wordt als volgt gewijzigd: a) deel 1 wordt als volgt gewijzigd: i) in de vermelding voor Canada wordt de volgende rij voor zone CA-2.1 ingevoegd na de rij CA-2: “ CA Canada CA-2.1 Vers vlees van ander pluimvee dan loopvogels POU N, P1 1.2.2022 Vers vlees van loopvogels RAT N, P1 1.2.2022 Vers vlees van vederwild GBM P1 1.2.2022” ii) in de vermelding voor de Verenigde Staten wordt de volgende rij voor zone US-2.4 ingevoegd na de rij voor zone US-2.3: “ US Verenigde Staten US-2.4 Vers vlees van ander pluimvee dan loopvogels POU N, P1 8.2.2022 Vers vlees van loopvogels RAT N, P1 8.2.2022 Vers vlees van vederwild GBM P1 8.2.2022” b) deel 2 wordt als volgt gewijzigd: i) in de vermelding voor Canada wordt de beschrijving van zone CA-2 vervangen door: “Canada CA-2 Gebied van Canada dat overeenkomt met: CA-2.1 Provincie Nova Scotia: de gemeenten Gaspereau, Grand Pre, Lower Wolfville, Melanson, Wolfville, Avonport, Greenfield, Hansport, Hortonville, New Minas, North Grand Pre, Port Williams en White Rock” ii) in de vermelding voor de Verenigde Staten wordt de volgende beschrijving van zone US-2.4 ingevoegd na de beschrijving van zone US-2.3: “Verenigde Staten US-2.4 De staat Indiana: Dubois County: een zone met een straal van 10 km, met de klok mee vanaf het noordelijke punt van de cirkelvormige controlezone Dubois 01: a) noord: 0,56 km ten noordoosten van het kruispunt van E. Schnellville Road en Rustic Acres Road; b) noordoost: 1,28 km ten noord-noordwesten van het kruispunt van de snelwegen S 600E en E 400S; c) oost: 0,45 km ten westen van het kruispunt van S Schnell Road en S Kyana Road; d) zuidoost: 0,11 km ten zuiden van het kruispunt van Highway 64 en E Ferdinand Road E; e) zuid: 0,66 km ten zuidoosten van het kruispunt van County Road 875 E en E County Road 2100N; f) zuidwest: 0,66 km ten oosten van het kruispunt van S US Highway 231 en W 1100 S; g) west: 0,94 km ten zuidoosten van het kruispunt van S 500W en W 630S; h) noordwest: 0,2 km ten noorden van het kruispunt van S US Highway 231 en S Witz Road.”",
  "source": "EUR LEX"
}