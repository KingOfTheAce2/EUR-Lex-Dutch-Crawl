{
  "url": "http://www.w3.org/1999/xhtml\"><!--",
  "content": "L_202402104NL.000101.fmx.xml Publicatieblad van de Europese Unie NL L-serie 2024/2104 25.9.2024 GEDELEGEERDE VERORDENING (EU) 2024/2104 VAN DE COMMISSIE van 27 juni 2024 tot aanvulling van Verordening (EU) 2017/625 van het Europees Parlement en de Raad wat betreft de gevallen waarin en de voorwaarden waaronder bevoegde autoriteiten exploitanten kunnen verzoeken de aankomst te melden van bepaalde goederen die de Unie binnenkomen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 45, lid 4, Overwegende hetgeen volgt: (1) In Verordening (EU) 2017/625 wordt het kader vastgesteld voor officiële controles en andere officiële activiteiten ter verificatie van de naleving van de agro-voedselketenwetgeving van de Unie. Dat kader omvat officiële controles die worden uitgevoerd op dieren en goederen die de Unie binnenkomen. (2) Krachtens artikel 47, lid 1, van Verordening (EU) 2017/625 moeten de lidstaten aan aangewezen grenscontroleposten officiële controles verrichten op elke zending van de in die bepaling genoemde categorieën dieren en goederen. Voor dergelijke dieren en goederen moet elke zending vooraf worden gemeld en aan grenscontroleposten worden gecontroleerd met gebruik van het gemeenschappelijk gezondheidsdocument van binnenkomst (GGB) als bedoeld in artikel 56 van Verordening (EU) 2017/625. Het GGB moet worden ingediend in het informatiemanagementsysteem voor officiële controles (Imsoc), dat overeenkomstig artikel 131, lid 1, van die verordening door de Commissie is opgezet en door de Commissie wordt beheerd. (3) Overeenkomstig artikel 44 van Verordening (EU) 2017/625 moeten de lidstaten regelmatig, op basis van het risico en met een passende frequentie, officiële controles verrichten van dieren en goederen die de Unie binnenkomen waarop de artikelen 47 en 48 van die verordening niet van toepassing zijn. De passende frequentie moet worden bepaald met inachtneming van de criteria van artikel 44, lid 2, van Verordening (EU) 2017/625, en voor gewasbeschermingsmiddelen ook met inachtneming van de criteria van artikel 24, lid 2, van die verordening. Indien dergelijke officiële controles worden uitgevoerd, moeten zij een documentcontrole omvatten en moeten zij, afhankelijk van het risico voor de gezondheid van mensen, dieren of planten, voor het dierenwelzijn, of, wat genetisch gemodificeerde organismen (ggo’s) en gewasbeschermingsmiddelen betreft, ook voor het milieu, overeenstemmingscontroles en materiële controles omvatten. (4) Overeenkomstig artikel 44, lid 3, punt b), van Verordening (EU) 2017/625 moeten officiële controles op goederen die vanuit derde landen de Unie binnenkomen en waarop de artikelen 47 en 48 van die verordening niet van toepassing zijn, onder meer aan een grenscontrolepost worden uitgevoerd. (5) Bepaalde goederen die vanuit derde landen de Unie binnenkomen brengen risico’s met zich mee voor de gezondheid van mensen, dieren of planten, voor het dierenwelzijn, of, wat ggo’s en gewasbeschermingsmiddelen betreft, ook voor het milieu. Op grond van informatie over de wetgeving van derde landen in een bepaalde sector, over het verrichten van adequate officiële controles in die sector door de bevoegde autoriteiten van derde landen, of andere relevante informatie uit bilaterale contacten met derde landen, kunnen de bevoegde autoriteiten van de lidstaten beoordelen in hoeverre de toepasselijke regels bedoeld in artikel 1, lid 2, van Verordening (EU) 2017/625 in het verleden zijn nageleefd. (6) Wanneer de bevoegde autoriteiten aan de grenscontrolepost officiële controles van die goederen verrichten, moeten de officiële controles documentencontroles, overeenstemmingscontroles en materiële controles omvatten. Om de bevoegde autoriteiten in staat te stellen die controles te organiseren op een efficiënte manier waarmee de introductie van risico’s in de Unie wordt voorkomen, moeten de bevoegde autoriteiten vooraf gestandaardiseerde informatie kunnen ontvangen waarin de zendingen in voldoende detail zijn beschreven om de bevoegde autoriteiten in staat te stellen de zendingen, en de bestemming en het beoogde gebruik ervan, onmiddellijk en volledig te identificeren. (7) Daarom moet Verordening (EU) 2017/625 overeenkomstig 45, lid 4, daarvan worden aangevuld, en moet worden gespecificeerd in welke gevallen en onder welke voorwaarden de bevoegde autoriteiten van de lidstaten exploitanten kunnen verzoeken de aankomst van zendingen van bepaalde goederen uit derde landen te melden. Die gevallen en voorwaarden moeten worden bepaald op grond van een beoordeling van de aan de desbetreffende goederen verbonden risico’s voor de gezondheid van mensen, dieren of planten, voor het dierenwelzijn, of, wat ggo’s en gewasbeschermingsmiddelen betreft, ook voor het milieu, of van naleving in het verleden van de bij de in artikel 1, lid 2, van Verordening (EU) 2017/625 bedoelde regels vastgestelde eisen die voor de desbetreffende goederen gelden. Bovendien moeten meldingen van aankomst betrekking hebben op zendingen goederen die overeenkomstig artikel 44, lid 3, punt b), van Verordening (EU) 2017/625 aan officiële controles aan grenscontroleposten moeten worden onderworpen. (8) Overeenkomstig artikel 133, lid 3, van Verordening (EU) 2017/625 moeten meldingen van aankomst via het Imsoc worden gedaan. Ter vergemakkelijking van de tijdige uitwisseling van gegevens tussen de bevoegde autoriteiten die sanitaire en fytosanitaire controles uitvoeren en de douaneautoriteiten, met inbegrip van elektronische uitwisselingen, moet de voor de zending verantwoordelijke exploitant de aankomst van die zending melden door de relevante gegevens in het geïntegreerd veterinair computersysteem (“Trade Control and Expert System”, Traces) in het Imsoc in te vullen en in te dienen, zodat deze aan de bevoegde autoriteiten aan de grenscontroleposten van eerste aankomst in de Unie kunnen worden toegezonden en zodat de douaneautoriteiten overeenkomstig artikel 38, lid 1, punt b), van Uitvoeringsverordening (EU) 2019/1715 van de Commissie ( 2 ) toegang hebben tot de gegevens. (9) De voor de zending verantwoordelijke exploitant moet in de melding van aankomst een voldoende gedetailleerde beschrijving van de zending verstrekken om de bevoegde autoriteiten in staat te stellen de zending, en de bestemming en het beoogde gebruik ervan (bijvoorbeeld voor menselijke consumptie, of als diervoeder, monster, demonstratiemateriaal voor tentoonstellingen, materiaal dat met levensmiddelen in contact komt of gewasbeschermingsmiddel), onmiddellijk en volledig te identificeren. Daarnaast moet de voor de zending verantwoordelijke exploitant door middel van een verklaring certificeren dat de in de melding van aankomst verstrekte informatie waarheidsgetrouw en volledig is. Ten behoeve van een gemakkelijkere procedure en de rechtszekerheid moet de informatie in een gestandaardiseerd formaat worden verstrekt. (10) De voor de zending verantwoordelijke exploitanten moeten in het gestandaardiseerde formaat dat wordt gebruikt om de zending te omschrijven, kunnen aangeven dat die zending moeten worden overgebracht naar voorzieningen voor verder vervoer die overeenkomstig artikel 9 van Gedelegeerde Verordening (EU) 2019/2124 van de Commissie ( 3 ) zijn aangewezen. De voor de zending verantwoordelijke exploitanten moeten ook kunnen aangeven dat de zending moet worden overgebracht naar douane-entrepots als bedoeld in artikel 240, lid 1, van Verordening (EU) nr. 952/2013 van het Europees Parlement en de Raad ( 4 ) of naar een ruimte voor tijdelijke opslag als bedoeld in artikel 147, lid 1, van die verordening. Exploitanten moeten de zending beschrijven onder verwijzing naar de code en titel van de gecombineerde nomenclatuur (GN) in Verordening (EEG) nr. 2658/87 van de Raad ( 5 ) en de code van het geïntegreerd tarief van de Europese Unie (Taric). (11) Overeenkomstig artikel 13 van Verordening (EU) 2017/625 moeten de bevoegde autoriteiten, op papier of in elektronische vorm, schriftelijke gegevens bijhouden van elke door hen verrichte officiële controle. Om de verrichting van officiële controles en douanecontroles te vergemakkelijken, moeten de bevoegde autoriteiten aan de grenscontroleposten de schriftelijke gegevens van de op de zendingen verrichte officiële controles en eventuele op basis daarvan genomen beslissingen, met inbegrip van beslissingen om een zending te weigeren, aan de in Traces ingediende melding van aankomst kunnen toevoegen. (12) Om een passend veiligheidsniveau van elektronische identificatiemiddelen en elektronische certificeringen tot stand te brengen en de procedure te digitaliseren en te harmoniseren, moet een elektronische melding van aankomst in Traces voldoen aan de normen voor elektronische handtekeningen en elektronische zegels op de verschillende identiteitsbetrouwbaarheidsniveaus ervan, krachtens Verordening (EU) nr. 910/2014 van het Europees Parlement en de Raad ( 6 ) en Uitvoeringsbesluit (EU) 2015/1506 van de Commissie ( 7 ) . (13) De datum van toepassing van deze verordening moet worden uitgesteld met het oog op de tijd die nodig is om de verbinding met Traces tot stand te brengen voor de melding van aankomst overeenkomstig deze verordening door middel van het bij Verordening (EU) 2022/2399 van het Europees Parlement en de Raad ( 8 ) ingestelde douane-éénloketsysteem van de Europese Unie voor de uitwisseling van certificaten, HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied Bij deze verordening worden regels vastgesteld voor de gevallen waarin en de voorwaarden waaronder bevoegde autoriteiten exploitanten kunnen verzoeken de aankomst te melden van bepaalde goederen die de Unie binnenkomen en waarop de artikelen 47 en 48 van Verordening (EU) 2017/625 niet van toepassing zijn. Artikel 2 Gevallen waarin om een melding kan worden verzocht De bevoegde autoriteiten kunnen exploitanten verzoeken de aankomst van bepaalde goederen te melden indien aan de volgende voorwaarden is voldaan: 1) de melding is nodig met het oog op: a) vastgestelde risico’s voor de gezondheid van mensen, dieren of planten, voor het dierenwelzijn, of, wat genetisch gemodificeerde organismen en gewasbeschermingsmiddelen betreft, ook voor het milieu, die aan de desbetreffende goederen zijn verbonden, of b) de naleving in het verleden van de op de desbetreffende goederen toepasselijke regels bedoeld in artikel 1, lid 2, van Verordening (EU) 2017/625; 2) de desbetreffende goederen moeten overeenkomstig artikel 44, lid 3, punt b), van Verordening (EU) 2017/625 aan officiële controles aan grenscontroleposten worden onderworpen. Artikel 3 Definities Voor de toepassing van deze verordening wordt verstaan onder: 1) “Traces”: het in artikel 133, lid 4, van Verordening (EU) 2017/625 bedoelde systeem; 2) “elektronische handtekening”: een elektronische handtekening als gedefinieerd in artikel 3, punt 10, van Verordening (EU) nr. 910/2014; 3) “geavanceerd elektronisch zegel”: een geavanceerd elektronisch zegel dat voldoet aan de technische specificaties die zijn opgenomen in de bijlage bij Uitvoeringsbesluit (EU) 2015/1506; 4) “gekwalificeerd elektronisch zegel”: een elektronisch zegel zoals gedefinieerd in artikel 3, punt 27, van Verordening (EU) nr. 910/2014. Artikel 4 Voorwaarden voor een verzoek om een melding van aankomst 1.   De bevoegde autoriteiten kunnen exploitanten verzoeken de aankomst van zendingen te melden indien de grenscontrolepost van eerste binnenkomst in de Unie van de zendingen zich op het grondgebied van de lidstaat van de bevoegde autoriteiten bevindt. 2.   De melding van aankomst bestaat uit: a) gestandaardiseerde informatie waarin de zendingen in voldoende detail worden beschreven, om de bevoegde autoriteiten in staat te stellen de zendingen, en de bestemming en het beoogde gebruik ervan, onmiddellijk en volledig te identificeren overeenkomstig lid 4, en b) een verklaring van de voor de zendingen verantwoordelijke exploitant om te bevestigen dat de in punt a) bedoelde informatie waarheidsgetrouw en volledig is. 3.   De voor de zending verantwoordelijke exploitant vult en dient voor elke zending de melding van aankomst in Traces in, in een officiële taal van de Unie van de lidstaat van binnenkomst, zodat deze aan de bevoegde autoriteiten aan de grenscontroleposten van eerste aankomst in de Unie kunnen worden toegezonden vóór de aankomst van de zendingen. Een lidstaat kan er echter mee instemmen dat een melding in een andere officiële taal van de Unie dan die van de lidstaat van de lidstaat van binnenkomst is opgesteld. 4.   De melding van aankomst wordt ingevuld met de volgende gestandaardiseerde gegevens: a) de naam, het adres, het land en de land en landcode van de Internationale Organisatie voor Normalisatie (ISO) van de natuurlijke of rechtspersoon die de zending verzendt; b) de naam van de grenscontrolepost van eerste binnenkomst in de Unie; c) de naam en het adres van de natuurlijke of rechtspersoon voor wie de zending is bestemd; d) de naam, het adres, het land en de ISO-landcode van de plaats waar de zending wordt geleverd voor de laatste lossing; e) de naam, het land en de ISO-landcode van de natuurlijke of rechtspersoon in de lidstaat die verantwoordelijk is voor de zending wanneer deze aan de grenscontrolepost wordt aangeboden; f) het soort documenten dat de zending vergezelt, en in voorkomend geval de unieke code en het land van afgifte daarvan; g) de referenties van handelsdocumenten, indien van toepassing; h) de verwachte datum en het verwachte tijdstip van aankomst bij de plaats van binnenkomst waar de grenscontrolepost zich bevindt; i) het land van oorsprong van de goederen of het land waarin deze zijn geteeld, geoogst of geproduceerd; j) het uiteindelijke vervoermiddel voor het transport naar de Unie en de identificatie van het uiteindelijke vervoermiddel; k) het land waarin de goederen voor transport naar de Unie in het uiteindelijke vervoermiddel zijn geladen; l) de naam, het adres en de ISO-landcode van de inrichtingen van oorsprong, en in voorkomend geval het registratie- of erkenningsnummer daarvan; m) de categorie van de vereiste temperatuur tijdens het vervoer (omgevingstemperatuur, gekoeld, ingevroren), indien van toepassing; n) het containernummer en het zegelnummer, indien van toepassing; o) het beoogde gebruik van de goederen of hun categorie als vermeld in de officiële certificaten, officiële verklaringen, verklaringen of handelsdocumenten, indien vereist; p) informatie over de conformiteit van de goederen; q) de beoogde bestemming van de zending nadat de zending de grenscontrolepost heeft verlaten, als volgt: i) “voor de interne markt”, voor zendingen die bestemd zijn om in de Unie in de handel te worden gebracht, of ii) “voor doorvoer”, voor zendingen van niet-toegelaten toevoegingsmiddelen voor diervoeding van niet-dierlijke oorsprong en niet-toegelaten gewasbeschermingsmiddelen die bestemd zijn voor doorvoer naar een derde land, met vermelding van de naam en de ISO-landcode van het derde land van bestemming en, in geval van zendingen niet-toegelaten producten die via de weg, het spoor of de binnenwateren over het grondgebied van de Unie worden vervoerd, de naam van de grenscontrolepost van uitgang in dezelfde lidstaat als de grenscontrolepost; iii) “voor overbrenging naar”, voor zendingen die op grond van nationale regels voor verdere officiële controles mogen worden overgebracht van de grenscontrolepost naar een in artikel 53, lid 1, punt a), van Verordening (EU) 2017/625 bedoeld controlepunt in dezelfde lidstaat als de grenscontrolepost, met vermelding van de naam van het controlepunt; iv) “voor verdere doorvoer naar”, voor zendingen die op grond van nationale regels mogen worden overgebracht naar een overeenkomstig artikel 9 van Gedelegeerde Verordening (EU) 2019/2124 aangewezen voorziening voor verder vervoer in dezelfde lidstaat als de grenscontrolepost, met vermelding van de gegevens van die voorziening; v) voor zendingen van niet-toegelaten toevoegingsmiddelen voor diervoeding van niet-dierlijke oorsprong en niet-toegelaten gewasbeschermingsmiddelen die rechtstreeks naar een derde land worden doorgevoerd, de volgende gecontroleerde bestemmingen waar de zending wordt geleverd voordat deze het grondgebied van de lidstaat waar de grenscontrolepost zich bevindt, verlaten: 1) een douane-entrepot als bedoeld in artikel 240, lid 1, van Verordening (EU) nr. 952/2013; 2) een ruimte voor tijdelijke opslag als bedoeld in artikel 147, lid 1, van Verordening (EU) nr. 952/2013; 3) een vrije zone, indien van toepassing; 4) een inrichting van een diervoederbedrijf, met vermelding van het registratie- of erkenningsnummer daarvan; r) de beschrijving van de goederen in de zending, op basis van officiële certificaten, officiële verklaringen, verklaringen of handelsdocumenten, aan de hand waarvan zij kunnen worden geïdentificeerd en de vergoedingen kunnen berekend, met inbegrip van al het volgende: i) de code en titel van de gecombineerde nomenclatuur (GN) in Verordening (EEG) nr. 2658/87 en de code van het geïntegreerd tarief van de Europese Unie (Taric); ii) het nettogewicht in kilogram; iii) het brutogewicht, bestaande uit het nettogewicht plus onmiddellijke en andere verpakking, maar exclusief transportverpakkingen en ander transportmaterieel; iv) het soort verpakkingseenheden en het totale aantal verpakkingseenheden in de zending; v) het partijnummer; vi) het producttype, waarbij wordt vermeld of de goederen bestemd zijn om als biologische of omschakelingsproducten in de handel te worden gebracht; vii) het aantal stuks of het volume, indien van toepassing. 5.   De bevoegde autoriteiten aan de grenscontroleposten kunnen schriftelijke gegevens van officiële controles, als bedoeld in artikel 13, lid 1, van Verordening (EU) 2017/625, aan de melding van aankomst in Traces toevoegen, met inbegrip van de volgende beslissingen die over de zendingen zijn genomen: a) “toelaatbaar voor de interne markt”; b) “toelaatbaar voor overbrenging”; c) “toelaatbaar voor verder vervoer”; d) “toelaatbaar voor doorvoer”; e) “toelaatbaar voor niet-conforme goederen”; f) “niet toelaatbaar”. 6.   Meldingen van aankomst die de voor de zending verantwoordelijke exploitanten in Traces elektronisch hebben ondertekend, moeten voorzien zijn van het geavanceerde of gekwalificeerde elektronische zegel van de bevoegde autoriteiten. Artikel 5 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 3 maart 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 juni 2024. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 2 ) Uitvoeringsverordening (EU) 2019/1715 van de Commissie van 30 september 2019 tot vaststelling van regels inzake de werking van het informatiemanagementsysteem voor officiële controles en de systeemcomponenten ervan (“de Imsoc-verordening”) ( PB L 261 van 14.10.2019, blz. 37 , ELI: http://data.europa.eu/eli/reg_impl/2019/1715/oj ). ( 3 ) Gedelegeerde Verordening (EU) 2019/2124 van de Commissie van 10 oktober 2019 tot aanvulling van Verordening (EU) 2017/625 van het Europees Parlement en de Raad wat betreft voorschriften voor officiële controles van zendingen van dieren en goederen bij doorvoer, overlading en verder vervoer door de Unie, tot wijziging van de Verordeningen (EG) nr. 798/2008, (EG) nr. 1251/2008, (EG) nr. 119/2009, (EU) nr. 206/2010, (EU) nr. 605/2010, (EU) nr. 142/2011 en (EU) nr. 28/2012 van de Commissie, Uitvoeringsverordening (EU) 2016/759 van de Commissie, en Beschikking 2007/777/EG van de Commissie ( PB L 321 van 12.12.2019, blz. 73 , ELI: http://data.europa.eu/eli/reg_del/2019/2124/oj ). ( 4 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 , ELI: http://data.europa.eu/eli/reg/2013/952/oj ). ( 5 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 , ELI: http://data.europa.eu/eli/reg/1987/2658/oj ). ( 6 ) Verordening (EU) nr. 910/2014 van het Europees Parlement en de Raad van 23 juli 2014 betreffende elektronische identificatie en vertrouwensdiensten voor elektronische transacties in de interne markt en tot intrekking van Richtlijn 1999/93/EG ( PB L 257 van 28.8.2014, blz. 73 , ELI: http://data.europa.eu/eli/reg/2014/910/oj ). ( 7 ) Uitvoeringsbesluit (EU) 2015/1506 van de Commissie van 8 september 2015 tot vaststelling van specificaties betreffende formaten van geavanceerde elektronische handtekeningen en geavanceerde zegels die door openbare instanties moeten worden erkend overeenkomstig respectievelijk artikel 27, lid 5, en artikel 37, lid 5, van Verordening (EU) nr. 910/2014 van het Europees Parlement en de Raad betreffende elektronische identificatie en vertrouwensdiensten voor elektronische transacties in de interne markt ( PB L 235 van 9.9.2015, blz. 37 , ELI: http://data.europa.eu/eli/dec_impl/2015/1506/oj ). ( 8 ) Verordening (EU) 2022/2399 van het Europees Parlement en de Raad van 23 november 2022 tot instelling van de éénloketomgeving van de Europese Unie voor de douane en tot wijziging van Verordening (EU) nr. 952/2013 ( PB L 317 van 9.12.2022, blz. 1 , ELI: http://data.europa.eu/eli/reg/2022/2399/oj ). ELI: http://data.europa.eu/eli/reg_del/2024/2104/oj ISSN 1977-0758 (electronic edition)",
  "source": "EUR LEX"
}