{
  "url": "http://www.w3.org/1999/xhtml\"><!--",
  "content": "C_202301464NL.000101.fmx.xml Publicatieblad van de Europese Unie NL Serie C C/2023/1464 12.12.2023 BESLUIT VAN DE COMMISSIE van 8 december 2023 tot goedkeuring, namens de Europese Unie, van de wijzigingen van bijlage 14-B bij de Overeenkomst tussen de Europese Unie en Japan betreffende een economisch partnerschap (C/2023/1464) DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit (EU) 2018/1907 van de Raad van 20 december 2018 betreffende de sluiting van de Overeenkomst tussen de Europese Unie en Japan betreffende een economisch partnerschap ( 1 ) , en met name artikel 4, Overwegende hetgeen volgt: (1) Op 1 februari 2019 is de Overeenkomst tussen de Europese Unie en Japan betreffende een economisch partnerschap (hierna “de overeenkomst” genoemd) in werking getreden. (2) In het kader van het Comité voor intellectuele eigendom bevestigden de Europese Unie en Japan (hierna “de partijen” genoemd) dat het Gemengd Comité vanaf 2020 en tot en met 2022 elk jaar maximaal 28 namen van de Unie en 28 namen van Japan in overweging zou nemen voor bescherming als geografische aanduiding en voor toevoeging aan bijlage 14-B bij de overeenkomst, op voorwaarde dat die namen intern als geografische aanduiding zijn beschermd. Overeenkomstig artikel 14.30 van de overeenkomst zijn respectievelijk op 1 februari 2021 ( 2 ) en 1 februari 2022 ( 3 ) 28 geografische aanduidingen van de Unie en 28 geografische aanduidingen van Japan toegevoegd aan bijlage 14-B bij de overeenkomst. Wat de derde toevoeging van geografische aanduidingen aan bijlage 14-B betreft, hebben de partijen bevestigd dat deze niet in 2022, maar in 2023 zal plaatsvinden, en wel in twee ronden: één ronde voor 28 geografische aanduidingen van de Unie en 14 geografische aanduidingen van Japan en één ronde voor de resterende Japanse geografische aanduidingen voor landbouwproducten. Beide partijen hebben ook bevestigd dat zij blijven werken aan de toevoeging van verdere geografische aanduidingen die vanaf 1 januari 2025 wederzijds moeten worden beschermd. (3) Artikel 14.30 van de overeenkomst voorziet in de mogelijkheid om aan bijlage 14-B bij de overeenkomst nieuwe geografische aanduidingen toe te voegen die worden aangenomen nadat de bezwaarprocedure is afgerond en de geografische aanduidingen tot tevredenheid van beide partijen zijn onderzocht overeenkomstig artikel 14.25, lid 4. (4) Wat betreft het eerste deel van de derde toevoeging zoals door de partijen overeengekomen voor 2023, zijn op 30 september 2023 overeenkomstig artikel 14.30 van de overeenkomst 28 geografische aanduidingen van de Unie en 14 geografische aanduidingen van Japan toegevoegd aan bijlage 14-B bij de overeenkomst (Besluit van het Gemengd Comité ( 4 ) dat is gehecht aan Besluit (EU) 2023/1313 van de Commissie, PB L 162 van 28.6.2023, blz. 57 ). (5) Wat betreft het andere deel van de derde toevoeging zoals door de partijen overeengekomen voor 2023, heeft de Unie op grond van artikel 14.30, lid 1, de bezwaarprocedure en het onderzoek van zes extra geografische aanduidingen van Japan afgerond. Deze geografische aanduidingen moeten worden toegevoegd aan de overeenkomstige lijst van geografische aanduidingen van Japan. (6) Op grond van artikel 14.53, lid 3, van de overeenkomst moet het krachtens artikel 22.3 van de overeenkomst opgerichte Comité voor intellectuele eigendom op verzoek van een partij aanbevelingen doen aan het krachtens artikel 22.1 van de overeenkomst opgerichte Gemengd Comité met betrekking tot wijzigingen van bijlage 14-B. (7) Krachtens artikel 22.1, lid 5, van de overeenkomst kan het Gemengd Comité in specifieke gevallen, met inbegrip van de wijziging van bijlage 14-B, besluiten aannemen tot wijziging van de overeenkomst overeenkomstig de respectieve interne wettelijke procedures van de partijen. (8) Op 24 november 2023 heeft het Comité voor intellectuele eigendom het Gemengd Comité aanbevolen bijlage 14-B bij de overeenkomst dienovereenkomstig te wijzigen. (9) Bijlage 14-B bij de overeenkomst moet daarom dienovereenkomstig worden gewijzigd en de wijziging moet namens de Unie worden goedgekeurd, BESLUIT: Artikel 1 De in het ontwerpbesluit van het Gemengd Comité vervatte wijziging van bijlage 14-B bij de overeenkomst wordt hierbij goedgekeurd namens de Europese Unie. De tekst van de wijzigingsovereenkomst, in de vorm van een ontwerpbesluit van het Gemengd Comité, is aan dit besluit gehecht. Artikel 2 De vertegenwoordiger van de Europese Unie in het Gemengd Comité wordt gemachtigd om de aanneming van het besluit van het Gemengd Comité namens de Europese Unie goed te keuren. Artikel 3 Dit besluit wordt bekendgemaakt in het Publicatieblad van de Europese Unie . De wijzigingsovereenkomst in de bijlage, in de vorm van het besluit van het Gemengd Comité, wordt in het Publicatieblad van de Europese Unie bekendgemaakt na de aanneming ervan door het Gemengd Comité. Gedaan te Brussel, 8 december 2023. Voor de Commissie Janusz WOJCIECHOWSKI Lid van de Commissie ( 1 ) PB L 330 van 27.12.2018, blz. 1 , ELI: http://data.europa.eu/eli/dec/2018/1907/oj ( 2 ) Besluit Nr. 1/2021 van het Gemengd Comité op grond van de Overeenkomst tussen de Europese Unie en Japan betreffende een economisch partnerschap van 25 januari 2021 betreffende de wijzigingen van de bijlagen 14-A en 14-B inzake geografische aanduidingen [2021/109] ( PB L 35 van 1.2.2021, blz. 31 , ELI: http://data.europa.eu/eli/dec/2021/109/oj). https://www.mofa.go.jp/mofaj/files/100141732.pdf ( 3 ) Besluit Nr. 1/2022 van het Gemengd Comité op grond van de Overeenkomst tussen de Europese Unie en Japan betreffende een economisch partnerschap van 21 januari 2022 betreffende de wijzigingen van bijlage 14-B inzake geografische aanduidingen [2022/138] ( PB L 22 van 1.2.2022, blz. 45 , ELI: http://data.europa.eu/eli/dec/2022/138/oj). https://www.mofa.go.jp/mofaj/files/100293455.pdf ( 4 ) Besluit Nr. 1/2023 van het Gemengd Comité op grond van de Overeenkomst tussen de Europese Unie en Japan betreffende een economisch partnerschap van 27 september 2023 betreffende de wijzigingen in bijlage 14-B inzake geografische aanduidingen [2023/2118] ( PB L, 2023/2118, 12.10.2023, ELI: http://data.europa.eu/eli/dec/2023/2118/oj ). BIJLAGE BESLUIT Nr. 2/2023 VAN HET GEMENGD COMITÉ OP GROND VAN DE OVEREENKOMST TUSSEN DE EUROPESE UNIE EN JAPAN BETREFFENDE EEN ECONOMISCH PARTNERSCHAP van [datum] betreffende de wijzigingen in bijlage 14-B inzake geografische aanduidingen HET GEMENGD COMITÉ, Gezien de Overeenkomst tussen de Europese Unie en Japan betreffende een economisch partnerschap (hierna “de overeenkomst” genoemd), en met name de artikelen 14.30 en 22.2, Overwegende hetgeen volgt: (1) De overeenkomst is op 1 februari 2019 in werking getreden. (2) In het kader van het Comité voor intellectuele eigendom bevestigden de Europese Unie en Japan (hierna “de partijen” genoemd) dat het Gemengd Comité vanaf 2020 en tot en met 2022 elk jaar maximaal 28 namen van de Europese Unie en 28 namen van Japan in overweging zou nemen voor bescherming als geografische aanduiding en voor toevoeging aan bijlage 14-B bij de overeenkomst, op voorwaarde dat die namen intern als geografische aanduiding zijn beschermd. Overeenkomstig artikel 14.30 van de overeenkomst werden respectievelijk op 1 februari 2021 ( 1 ) en 1 februari 2022 ( 2 ) 28 geografische aanduidingen van de Europese Unie en 28 geografische aanduidingen van Japan toegevoegd aan bijlage 14-B bij de overeenkomst. Wat de derde toevoeging van geografische aanduidingen aan bijlage 14-B betreft, hebben de partijen bevestigd dat deze niet in 2022, maar in 2023 zal plaatsvinden, en wel in twee ronden: één ronde voor 28 geografische aanduidingen van de Europese Unie en 14 geografische aanduidingen van Japan en één ronde voor de resterende Japanse geografische aanduidingen voor landbouwproducten. Beide partijen hebben ook bevestigd dat zij blijven werken aan de toevoeging van verdere geografische aanduidingen die vanaf 1 januari 2025 wederzijds moeten worden beschermd. (3) Wat het eerste deel van de derde wijziging in 2023 betreft, zijn op 30 september 2023 overeenkomstig artikel 14.30 van de overeenkomst 28 geografische aanduidingen van de Europese Unie en 14 geografische aanduidingen van Japan toegevoegd aan bijlage 14-B bij de overeenkomst. (4) Wat het andere deel van de derde wijziging in 2023 betreft, heeft de Europese Unie op grond van artikel 14.30, lid 1, de bezwaarprocedure en het onderzoek van zes extra geografische aanduidingen van Japan afgerond. (5) Op 24 november 2023 heeft het Comité voor intellectuele eigendom het Gemengd Comité overeenkomstig artikel 14.53, lid 3, van de overeenkomst aanbevolen bijlage 14-B bij de overeenkomst dienovereenkomstig te wijzigen. (6) De partijen hebben hun interne procedures voor de aanneming van het besluit door het Gemengd Comité op grond van de overeenkomst afgerond en streven ernaar de diplomatieke nota’s ter bevestiging van de wijzigingen van de overeenkomst uiterlijk tien werkdagen na de aanneming van het besluit uit te wisselen. (7) Bijgevolg moet bijlage 14-B bij de overeenkomst worden gewijzigd overeenkomstig artikel 23.2, lid 3 en lid 4, punt g), van de overeenkomst, HEEFT HET VOLGENDE BESLUIT VASTGESTELD: Artikel 1 In deel 1, afdeling B, van bijlage 14-B bij de overeenkomst worden de in de bijlage bij dit besluit vermelde geografische aanduidingen toegevoegd aan de lijst van geografische aanduidingen van Japan. Artikel 2 Dit besluit wordt opgesteld in tweevoud. Artikel 1 en de bijlage bij dit besluit worden opgesteld in tweevoud in de authentieke talen van de overeenkomst zoals bepaald in artikel 23.8, lid 1, van de overeenkomst, zijnde alle teksten gelijkelijk authentiek. Artikel 3 Dit besluit wordt uitgevoerd door de partijen als bedoeld in artikel 22.2, lid 1, van de overeenkomst. De bij dit besluit aangenomen wijzigingen van de overeenkomst worden bevestigd door en treden in werking bij de uitwisseling van diplomatieke nota’s overeenkomstig artikel 23.2, lid 3, van de overeenkomst. Voor het Gemengd Comité, Medevoorzitter [voor Japan] Medevoorzitter [voor EU] ( 1 ) Besluit Nr. 1/2021 van het Gemengd Comité op grond van de Overeenkomst tussen de Europese Unie en Japan betreffende een economisch partnerschap van 25 januari 2021 betreffende de wijzigingen van de bijlagen 14-A en 14-B inzake geografische aanduidingen [2021/109] ( PB L 35 van 1.2.2021, blz. 31 , ELI: http://data.europa.eu/eli/dec/2021/109/oj). https://www.mofa.go.jp/mofaj/files/100141732.pdf ( 2 ) Besluit Nr. 1/2022 van het Gemengd Comité op grond van de Overeenkomst tussen de Europese Unie en Japan betreffende een economisch partnerschap van 21 januari 2022 betreffende de wijzigingen van bijlage 14-B inzake geografische aanduidingen [2022/138] ( PB L 22 van 1.2.2022, blz. 45 , ELI: http://data.europa.eu/eli/dec/2022/138/oj). https://www.mofa.go.jp/mofaj/files/100293455.pdf BIJLAGE Te beschermen naam Transcriptie in Latijns schrift (ter informatie) Productcategorie en korte beschrijving [tussen vierkante haken, ter informatie] はかた地どり / Hakata Jidori Hakata Jidori Vers vlees [kip, slachtafval] 阿波尾鶏 / Awaodori Awaodori Vers vlees [kip, slachtafval] 十勝ラクレット / Tokachi Raclette ( 1 ) Tokachi Raclette Verwerkt dierlijk product [kaas] 徳島すだち / Tokushima Sudachi Tokushima Sudachi Landbouwproduct [Sudachi (citrusvrucht)] 深蒸し菊川茶 / 菊川深蒸し茶/ Kikugawa deep steamed green tea / Deep steamed Kikugawa tea / Fukamushi Kikugawacha / Kikugawa Fukamushicha Fukamushi Kikugawacha / Kikugawa Fukamushicha Verwerkt landbouwproduct [theebladeren] 行方かんしょ / Namegata Kansho / Namegata Sweet Potato Namegata Kansho Landbouwproduct [zoete aardappel] ( 1 ) Voor alle duidelijkheid: de bescherming van het deel “raclette” van de uit meerdere delen bestaande geografische aanduiding “Tokachi Raclette” wordt niet gevraagd. ELI: http://data.europa.eu/eli/C/2023/1464/oj ISSN 1977-0995 (electronic edition)",
  "source": "EUR LEX"
}