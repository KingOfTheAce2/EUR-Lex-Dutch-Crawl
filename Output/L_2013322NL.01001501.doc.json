{
  "url": "http://www.w3.org/1999/xhtml\">",
  "content": "L_2013322NL.01001501.xml 3.12.2013 NL Publicatieblad van de Europese Unie L 322/15 UITVOERINGSVERORDENING (EU) Nr. 1232/2013 VAN DE COMMISSIE van 28 november 2013 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 november 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) Een alcoholvrije drank, geschikt voor directe consumptie, bestaande uit (in gewichtspercenten): moes van perzik 31 concentraat van wortelsap 28 concentraat van appelsap 12 moes van peer 7 concentraat van ananassap 7 concentraat van druivensap 4 concentraat van perensap 3 en pulp van sinaasappel, concentraat van acerolabesmoes, appelvezels en concentraat van citroensap. De ingrediënten van dit product worden gepasteuriseerd en verpakt in kleine recipiënten (100 ml) voor de verkoop in het klein. 2202 90 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 3 bij hoofdstuk 22, en de bewoordingen van de GN-codes 2202 , 2202 90  en 2202 90 10 . Aangezien het product wordt verkregen uit een mengsel van verschillende vruchtensapconcentraten en een groentesapconcentraat, met de toevoeging van vruchtenmoes, heeft het zijn oorspronkelijke karakter verloren van vruchtensap als bedoeld bij post 2009 (zie ook de GS-toelichtingen op post 2009). Het product wordt aangeboden als een alcoholvrije drank bestaande uit vruchtensapconcentraten, groentesapconcentraat en vruchtenmoes. Het product moet daarom onder GN-code 2202 90 10  worden ingedeeld.",
  "source": "EUR LEX"
}