{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985H0064:NL:HTML\">",
  "content": "EUR-Lex - 31985H0064 - NL Avis juridique important | 31985H0064 85/64/EEG: Aanbeveling van de Commissie van 20 december 1984 betreffende de door de Raad van Europa opgestelde Europese Overeenkomst inzake au pair-plaatsing Publicatieblad Nr. L 024 van 29/01/1985 blz. 0027 - 0027 Bijzondere uitgave in het Spaans: Hoofdstuk 05 Deel 4 blz. 0135 Bijzondere uitgave in het Portugees: Hoofdstuk 05 Deel 4 blz. 0135 ***** AANBEVELING  VAN DE COMMISSIE betreffende de door de Raad van Eurpa opgestelde Europese Overeenkomst inzake au pair-plaatsing (85/64/EEG) I 1. Steeds meer jongeren gaan naar het buitenland om er au pair te werken, waarmee zij, door de verwerving van kennis van andere talen en culturen, een bijdrage aan het wederzijds begrip tussen de volkeren leveren. 2. Ten aanzien van de bescherming van de personen die gebruiken maken van het au pair-systeem bestaan er tussen de Lid-Staten opmerkelijke verschillen die aanleiding geven tot allerlei moeilijkheden, zowel door gebrek aan passende informatie van de betrokkenen (au pair's en gastgezinnen) als door het ontbreken van duidelijke en gestandaardiseerde bepalingen. 3. Een onderlinge aanpassing van de nationale voorschriften inzake au pairplaatsing zal een verbetering betrekenen van de levensomstandigheden, alsmede van de omstandigheden inzake onderwijs, werk en opvang van au pair's, waarmee dan tegemoet wordt gekomen aan de algemene doelstelling van het Verdrag om tussen de Lid-Staten een nauwe samenwerking op sociaal gebied te bevorderen. 4. De au-pair's vormen een geheel eigen categorie omdat zij zowel werknemer als student zijn. Daarom is het nodig dat er voor deze groep passende voorschriften worden vastgesteld. De Commissie van de Europese Gemeenschappen neemt nota van het bestaan van de door de Raad van Europa opgestelde Europese Overeenkomst inzake au pair-plaatsing. Zij is van oordeel dat deze overeenkomst geschikt is om op Europees niveau de rechtspositie van de au pair te regelen en in dat kader bepalingen inzake de levensomstandigheden en arbeidsvoorwaarden, onderwijs, sociale zekerheid, alsook de rechten en plichten van het gastgezin en de au pair vast te stellen, en eveneens nationale overleg- en voorlichtingsstructuren in het leven te roepen. II Om deze redenen en uit hoofde van artikel 155, tweede streepje, van het Verdrag tot oprichting van de Europese Economische Gemeenschap, beveelt de Commissie de Lid-Staten aan, overwegende dat het volgens artikel 118 van het Verdrag haar taak is om tussen de Lid-Staten een nauwe samenwerking op sociaal gebied te bevorderen, met name op het terrein van het arbeidsrecht en de arbeidsvoorwaarden, om zo spoedig mogelijk, voor zover dat nog niet is gedaan, de Europese Overeenkomst inzake au pair-plaatsing te ondertekenen en te ratificeren. De Lid-Staten brengen de Commissie zo spoedig mogelijk op de hoogte van het aan deze aanbeveling gegeven gevolg. Gedaan te Brussel, 20 december 1984. Voor de Commissie Ivor RICHARD Lid van de Commissie",
  "source": "EUR LEX"
}