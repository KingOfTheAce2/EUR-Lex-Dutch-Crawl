{
  "url": "http://www.w3.org/1999/xhtml\"><!--",
  "content": "L_202500211NL.000101.fmx.xml Publicatieblad van de Europese Unie NL L-serie 2025/211 31.1.2025 BESLUIT (GBVB) 2025/211 VAN DE RAAD van 30 januari 2025 tot wijziging van Besluit (GBVB) 2023/162 inzake een missie van de Europese Unie in Armenië (EUMA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 23 januari 2023 heeft de Raad Besluit (GBVB) 2023/162 ( 1 ) vastgesteld, waarbij de missie van de Europese Unie in Armenië (EUMA) werd ingesteld voor een periode van twee jaar, te rekenen vanaf de start ervan. (2) Op 20 februari 2023 heeft de Raad Besluit (GBVB) 2023/386 ( 2 ) vastgesteld betreffende de start van EUMA, waarbij aan de missie een financieel referentiebedrag werd toegekend voor de periode van 23 januari 2023 tot en met 19 februari 2025. (3) Het Politiek en Veiligheidscomité heeft in het kader van de strategische evaluatie van de EUMA ermee ingestemd EUMA te verlengen tot en met 19 februari 2027, met hetzelfde mandaat. (4) Besluit (GBVB) 2023/162 moet derhalve dienovereenkomstig worden gewijzigd. (5) EUMA zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, geformuleerd in artikel 21 van het Verdrag betreffende de Europese Unie, kan hinderen, HEEFT HET VOLGENDE BESLUIT VASTGESTELD: Artikel 1 Besluit (GBVB) 2023/162 wordt als volgt gewijzigd: 1) In artikel 13 wordt lid 1 als volgt gewijzigd: a) de tweede zin wordt geschrapt; b) de volgende alinea wordt toegevoegd: “Het financiële referentiebedrag ter dekking van de uitgaven in verband met EUMA voor de periode van 20 februari 2025 tot en met 19 februari 2027 bedraagt 44 199 520 EUR.”. 2) In artikel 18 wordt lid 2 vervangen door: “2.   Het is van toepassing tot en met 19 februari 2027.”. Artikel 2 Dit besluit treedt in werking op de datum van de vaststelling ervan. Gedaan te Brussel, 30 januari 2025. Voor de Raad De voorzitter A. SZŁAPKA ( 1 ) Besluit (GBVB) 2023/162 van de Raad van 23 januari 2023 inzake een missie van de Europese Unie in Armenië (EUMA) ( PB L 22 van 24.1.2023, blz. 29 , ELI: http://data.europa.eu/eli/dec/2023/162/oj). ( 2 ) Besluit (GBVB) 2023/386 van de Raad van 20 februari 2023 betreffende het begin van de missie van de Europese Unie in Armenië (EUMA) en tot wijzing van Besluit (GBVB) 2023/162 ( PB L 53 van 21.2.2023, blz. 17 , ELI: http://data.europa.eu/eli/dec/2023/386/oj). ELI: http://data.europa.eu/eli/dec/2025/211/oj ISSN 1977-0758 (electronic edition)",
  "source": "EUR LEX"
}