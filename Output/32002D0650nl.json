{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0650:NL:HTML\">",
  "content": "EUR-Lex - 32002D0650 - NL Avis juridique important | 32002D0650 Besluit van de Commissie van 28 juni 2002 betreffende de sluiting van een overeenkomst tot wijziging van de Overeenkomst tussen de Europese Gemeenschap en Australië inzake de handel in wijn (kennisgeving geschied onder nummer C(2002) 2391) (2002/650/EG) Publicatieblad Nr. L 213 van 09/08/2002 blz. 0043 - 0043 Besluit van de Commissie van 28 juni 2002 betreffende de sluiting van een overeenkomst tot wijziging van de Overeenkomst tussen de Europese Gemeenschap en Australië inzake de handel in wijn (kennisgeving geschied onder nummer C(2002) 2391) (2002/650/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 94/184/EG van de Raad van 24 januari 1994 betreffende de sluiting en de ondertekening van de Overeenkomst tussen de Europese Gemeenschap en Australië inzake de handel in wijn(1), en met name op artikel 3, Gelet op de Overeenkomst tussen de Europese Gemeenschap en Australië inzake de handel in wijn, te Brussel en Canberra ondertekend op respectievelijk 26 en 31 januari 1994(2), laatstelijk gewijzigd bij de overeenkomst van 25 juli 2001(3), en met name op artikel 17, lid 2, Overwegende hetgeen volgt: (1) De Commissie heeft namens de Gemeenschap onderhandeld over een wijziging van voornoemd akkoord, waarbij de voorlopige toestemming om voor Australische wijn kationenuitwisselende harsen te gebruiken, wordt verlengd tot en met 30 juni 2003. (2) Het Comité van beheer voor wijn heeft geen advies uitgebracht binnen de door zijn voorzitter vastgestelde termijn, BESLUIT: Artikel 1 De overeenkomst tot wijziging van de Overeenkomst tussen de Europese Gemeenschap en Australië inzake de handel in wijn wordt namens de Gemeenschap goedgekeurd. De tekst van de overeenkomst wordt als bijlage bij dit besluit gevoegd. Artikel 2 Dit besluit en de in artikel 1 bedoelde overeenkomst worden bekendgemaakt in het Publicatieblad van de Europese Gemeenschappen. Gedaan te Brussel, 28 juni 2002. Voor de Commissie Franz Fischler Lid van de Commissie (1) PB L 86 van 31.3.1994, blz. 1. (2) PB L 86 van 31.3.1994, blz. 3. (3) PB L 208 van 1.8.2001, blz. 46.",
  "source": "EUR LEX"
}