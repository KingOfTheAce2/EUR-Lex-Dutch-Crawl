{
  "url": "http://www.w3.org/1999/xhtml\">",
  "content": "L_2011263NL.01000101.xml 7.10.2011 NL Publicatieblad van de Europese Unie L 263/1 UITVOERINGSVERORDENING (EU) Nr. 993/2011 VAN DE COMMISSIE van 6 oktober 2011 tot goedkeuring van de werkzame stof 8-hydroxyquinoline overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2 en artikel 78, lid 2, Overwegende hetgeen volgt: (1) Overeenkomstig artikel 80, lid 1, onder c), van Verordening (EG) nr. 1107/2009 is Richtlijn 91/414/EEG van de Raad ( 2 ) van toepassing — wat de procedure en de goedkeuringsvoorwaarden betreft — op werkzame stoffen waarvan de volledigheid is vastgesteld overeenkomstig artikel 6 van Verordening (EG) nr. 33/2008 van de Commissie van 17 januari 2008 tot vaststelling van nadere bepalingen voor de uitvoering van Richtlijn 91/414/EEG van de Raad met betrekking tot een normale en een versnelde procedure voor de beoordeling van werkzame stoffen die deel uitmaakten van het in artikel 8, lid 2, van die richtlijn bedoelde werkprogramma, maar niet in bijlage I ervan zijn opgenomen ( 3 ) . 8-hydroxyquinoline is een werkzame stof waarvan de volledigheid is vastgesteld overeenkomstig die verordening. (2) Bij de Verordeningen (EG) nr. 451/2000 ( 4 ) en (EG) nr. 1490/2002 ( 5 ) van de Commissie zijn bepalingen voor de uitvoering van de tweede en derde fase van het in artikel 8, lid 2, van Richtlijn 91/414/EEG bedoelde werkprogramma vastgesteld en de lijsten opgesteld van werkzame stoffen die moeten worden onderzocht voor eventuele opneming in bijlage I bij Richtlijn 91/414/EEG. 8-hydroxyquinoline was in deze lijsten opgenomen. (3) Voor 8-hydroxyquinoline is binnen de voorgeschreven termijn geen volledig dossier ingediend. Bijgevolg is bij Beschikking 2006/797/EG van de Commissie van 22 november 2006 betreffende de niet-opneming van bepaalde werkzame stoffen in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze stoffen bevatten ( 6 ) , 8-hydroxyquinoline niet opgenomen. (4) Krachtens artikel 6, lid 2, van Richtlijn 91/414/EEG heeft de oorspronkelijke kennisgever („de aanvrager”) een nieuwe aanvraag ingediend met het verzoek de normale procedure toe te passen overeenkomstig de artikelen 3 tot en met 12 van Verordening (EG) nr. 33/2008. (5) De aanvraag is ingediend bij Spanje, dat bij Verordening (EG) nr. 1490/2002 was aangewezen als rapporteur-lidstaat. Die aanvraag voldoet aan de materiële en procedurele voorschriften van de artikelen 3 en 4 van Verordening (EG) nr. 33/2008. (6) Spanje heeft de overgelegde informatie geëvalueerd en een ontwerpevaluatieverslag opgesteld. Op 3 augustus 2009 heeft het dat verslag bij de Europese Autoriteit voor voedselveiligheid (EFSA) en bij de Commissie ingediend. De EFSA heeft het ontwerpevaluatieverslag aan de overige lidstaten en aan de aanvrager voor commentaar meegedeeld en de ontvangen opmerkingen naar de Commissie doorgestuurd. De EFSA heeft het ontwerpevaluatieverslag ook bekendgemaakt. Overeenkomstig artikel 10 van Verordening (EG) nr. 33/2008 en op verzoek van de Commissie heeft de EFSA haar conclusie over de risicobeoordeling van 8-hydroxyquinoline op 17 december 2010 aan de Commissie overgelegd ( 7 ) . Het ontwerpevaluatieverslag en de conclusie van de EFSA zijn door de lidstaten en de Commissie in het kader van het Permanent Comité voor de voedselketen en de diergezondheid onderzocht en op 15 juli 2011 afgerond in de vorm van het evaluatieverslag van de Commissie voor 8-hydroxyquinoline. (7) Uit de verschillende onderzoeken is gebleken dat mag worden verwacht dat gewasbeschermingsmiddelen die 8-hydroxyquinoline bevatten, in het algemeen zullen voldoen aan de in artikel 5, lid 1, onder a) en b), van Richtlijn 91/414/EEG gestelde eisen, met name voor de toepassingen waarvoor zij zijn onderzocht en die zijn opgenomen in het evaluatieverslag van de Commissie. Daarom moet 8-hydroxyquinoline overeenkomstig Verordening (EG) nr. 1107/2009 worden goedgekeurd. (8) Overeenkomstig artikel 13, lid 2, van Verordening (EG) nr. 1107/2009, in samenhang met artikel 6 daarvan, en in het licht van de stand van de wetenschappelijke en technische kennis is het echter noodzakelijk bepaalde voorwaarden en beperkingen op te nemen. (9) Onverminderd de conclusie dat 8-hydroxyquinoline moet worden goedgekeurd, is het met name wenselijk nadere bevestigende informatie te verlangen. (10) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( 8 ) dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Goedkeuring van de werkzame stof De in bijlage I omschreven werkzame stof 8-hydroxyquinoline wordt onder de in die bijlage vastgestelde voorwaarden goedgekeurd. Artikel 2 Wijziging van Uitvoeringsverordening (EU) nr. 540/2011 De bijlage bij Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding en toepassingsdatum Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2012. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 oktober 2011. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) PB L 230 van 19.8.1991, blz. 1 . ( 3 ) PB L 15 van 18.1.2008, blz. 5 . ( 4 ) PB L 55 van 29.2.2000, blz. 25 . ( 5 ) PB L 224 van 21.8.2002, blz. 23 . ( 6 ) PB L 324 van 23.11.2006, blz. 8 . ( 7 ) Europese Autoriteit voor voedselveiligheid: Conclusion on the peer review of the pesticide risk assessment of the active substance 8-hydroxyquinoline. EFSA Journal 2011;9(1):1964 [49 blz.] doi:10.2903/j.efsa.2011.1964. Online te vinden op: www.efsa.europa.eu/efsajournal.htm ( 8 ) PB L 153 van 11.6.2011, blz. 1 . BIJLAGE I Benaming, Identificatienummers IUPAC-benaming Zuiverheid ( 1 ) Datum van goedkeuring Geldigheidsduur Specifieke bepalingen 8-hydroxyquinoline CAS-nr. 148-24-3 (8-hydroxyquinoline) CIPAC-nr. 677 8-hydroxyquinoline 8-quinolinol ≥ 990 g/kg 1 januari 2012 31 december 2021 DEEL A Mag alleen worden toegelaten voor gebruik als fungicide en bactericide in broeikassen. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over 8-hydroxyquinoline (met name de aanhangsels I en II), dat op 15 juli 2011 door het Permanent Comité voor de voedselketen en de diergezondheid is afgerond. Bij deze algemene beoordeling moeten de lidstaten bijzondere aandacht besteden aan de veiligheid van de toedieners en ervoor zorgen dat de gebruiksvoorwaarden indien nodig de toepassing van geschikte persoonlijke beschermingsmiddelen omvatten. De aanvrager moet bevestigende informatie verstrekken over 8-hydroxyquinoline en de zouten daarvan met betrekking tot: 1) de methode voor luchtanalyse; 2) een nieuwe opslagstabiliteit betreffende de houdbaarheid van monsters van zowel de metabolismestudie als de residuproeven onder toezicht. De aanvrager moet deze informatie uiterlijk op 31 december 2013 indienen bij de Commissie, de lidstaten en de EFSA. ( 1 ) Het evaluatieverslag bevat nadere gegevens over de identiteit en de specificatie van de werkzame stof. BIJLAGE II In deel B van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Nummer Benaming, Identificatienummers IUPAC-benaming Zuiverheid Datum van goedkeuring Geldigheidsduur Specifieke bepalingen „18 8-hydroxyquinoline CAS-nr. 148-24-3 (8-hydroxyquinoline) CIPAC-nr. 677 8-hydroxyquinoline 8-quinolinol ≥ 990 g/kg 1 januari 2012 31 december 2021 DEEL A Mag alleen worden toegelaten voor gebruik als fungicide en bactericide in broeikassen. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over 8-hydroxyquinoline (met name de aanhangsels I en II), dat op 15 juli 2011 door het Permanent Comité voor de voedselketen en de diergezondheid is afgerond. Bij deze algemene beoordeling moeten de lidstaten bijzondere aandacht besteden aan de veiligheid van de toedieners en ervoor zorgen dat de gebruiksvoorwaarden indien nodig de toepassing van geschikte persoonlijke beschermingsmiddelen omvatten. De aanvrager moet bevestigende informatie verstrekken over 8-hydroxyquinoline en de zouten daarvan met betrekking tot: 1) de methode voor luchtanalyse; 2) een nieuwe opslagstabiliteit betreffende de houdbaarheid van monsters van zowel de metabolismestudie als de residuproeven onder toezicht. De aanvrager moet deze informatie uiterlijk op 31 december 2013 indienen bij de Commissie, de lidstaten en de EFSA.”",
  "source": "EUR LEX"
}