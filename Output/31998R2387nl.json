{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R2387:NL:HTML\">",
  "content": "EUR-Lex - 31998R2387 - NL Avis juridique important | 31998R2387 Verordening (Euratom) nr. 2387/98 van de Commissie van 3 november 1998 betreffende de toetreding van de Europese Gemeenschap voor Atoomenergie en de Europese Gemeenschap, optredende als één partij, tot een overeenkomst tussen Canada, Zweden, Oekraïne en de Verenigde Staten van Amerika, waarbij in 1993 een Centrum voor wetenschap en technologie in Oekraïne werd opgericht Publicatieblad Nr. L 297 van 06/11/1998 blz. 0004 - 0004 VERORDENING (EURATOM) Nr. 2387/98 VAN DE COMMISSIE van 3 november 1998 betreffende de toetreding van de Europese Gemeenschap voor Atoomenergie en de Europese Gemeenschap, optredende als één partij, tot een overeenkomst tussen Canada, Zweden, Oekraïne en de Verenigde Staten van Amerika, waarbij in 1993 een Centrum voor wetenschap en technologie in Oekraïne werd opgericht DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Gezien de goedkeuring van de Raad, Overwegende dat de toetreding van de Europese Gemeenschap voor Atoomenergie en de Europese Gemeenschap, optredende als één partij, tot een overeenkomst tussen Canada, Zweden, Oekraïne en de Verenigde Staten van Amerika, waarbij in 1993 een Centrum voor wetenschap en technologie in Oekraïne werd opgericht, moet worden goedgekeurd namens de Europese Gemeenschap voor Atoomenergie, HEEFT DE VOLGENDE VERORDENING VASTGESTELD: Artikel 1 De toetreding van de Europese Gemeenschap voor Atoomenergie en de Europese Gemeenschap, optredende als één partij, tot de overeenkomst tussen Canada, Zweden, Oekraïne en de Verenigde Staten van Amerika, waarbij in 1993 een Centrum voor wetenschap en technologie in Oekraïne werd opgericht, zoals gewijzigd door het protocol van 7 juli 1997 (hierna vermeld als de overeenkomst), alsmede de verklaring van de Europese Gemeenschappen met betrekking tot artikel 1, worden namens de Europese Gemeenschap voor Atoomenergie goedgekeurd. De teksten van de overeenkomst, de akte van toetreding, en de verklaring zijn aan deze verordening gehecht (1). Artikel 2 Overeenkomstig artikel IV, onder C, van de overeenkomst benoemen de Raad en de Commissie elk een vertegenwoordiger van de Gemeenschap in de raad van bestuur. Artikel 3 Het Centrum heeft rechtspersoonlijkheid en geniet de ruimste handelingsbevoegdheid die krachtens de in de Gemeenschappen van toepassing zijnde wetten aan rechtspersonen wordt toegekend en kan, met name, contracten sluiten, roerende en onroerende goederen aankopen en verkopen alsmede in rechte optreden. Artikel 4 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 november 1998. Voor de Commissie De Voorzitter Jacques SANTER (1) PB L 225 van 12. 8. 1998, blz. 4.",
  "source": "EUR LEX"
}