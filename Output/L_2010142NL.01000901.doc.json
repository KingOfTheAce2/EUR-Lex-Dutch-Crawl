{
  "url": "http://www.w3.org/1999/xhtml\">",
  "content": "L_2010142NL.01000901.xml 10.6.2010 NL Publicatieblad van de Europese Unie L 142/9 BESLUIT ATALANTA/3/2010 VAN HET POLITIEK EN VEILIGHEIDSCOMITÉ van 28 mei 2010 tot benoeming van de operationeel commandant van de EU voor de militaire operatie van de Europese Unie teneinde bij te dragen tot het ontmoedigen, voorkomen en bestrijden van piraterij en gewapende overvallen voor de Somalische kust (Atalanta) (2010/317/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 38, Gelet op Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) ( 1 ) , en met name op artikel 6, lid 1, Overwegende hetgeen volgt: (1) Op grond van artikel 6, lid 1, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd besluiten te nemen inzake de benoeming van de operationeel commandant van de EU. (2) Het Verenigd Koninkrijk heeft voorgesteld dat generaal-majoor Buster HOWE vice-admiraal Peter HUDSON vervangt als operationeel commandant van de EU. (3) Het Militair Comité van de EU spreekt zijn steun uit voor deze aanbeveling. (4) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en uitvoering van besluiten en acties van de Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 Generaal-majoor Buster HOWE wordt benoemd tot operationeel commandant van de EU voor de militaire operatie van de Europese Unie teneinde bij te dragen tot het ontmoedigen, voorkomen en bestrijden van piraterij en gewapende overvallen voor de Somalische kust. Artikel 2 Dit besluit treedt in werking op 14 juni 2010. Gedaan te Brussel, 28 mei 2010. Voor het Politiek en Veiligheidscomité De voorzitter C. FERNÁNDEZ-ARIAS ( 1 ) PB L 301 van 12.11.2008, blz. 33 .",
  "source": "EUR LEX"
}