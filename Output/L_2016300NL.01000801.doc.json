{
  "url": "http://www.w3.org/1999/xhtml\">",
  "content": "L_2016300NL.01000801.xml 8.11.2016 NL Publicatieblad van de Europese Unie L 300/8 UITVOERINGSVERORDENING (EU) 2016/1947 VAN DE COMMISSIE van 25 oktober 2016 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (Tome des Bauges (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de aanvraag van Frankrijk tot goedkeuring van een wijziging van het productdossier van de beschermde oorsprongsbenaming „Tome des Bauges”, die bij Verordening (EG) nr. 503/2007 van de Commissie ( 2 ) is geregistreerd. (2) Bij brief van 10 april 2015 hebben de Franse autoriteiten de Commissie meegedeeld dat krachtens artikel 15, lid 4, van Verordening (EU) nr. 1151/2012 tot en met 31 december 2019 een overgangsperiode is ingesteld voor twee op hun grondgebied gevestigde marktdeelnemers die aan de voorwaarden van dat artikel voldoen. In het kader van de nationale bezwaarprocedure hebben de betrokken marktdeelnemers, die „Tome Des Bauges” gedurende ten minste vijf jaar vóór de indiening van de aanvraag ononderbroken legaal in de handel hebben gebracht, bezwaar aangetekend tegen het minimumpercentage voor melkkoeien van de rassen Abondance en Tarentaise, met als argument dat zij extra tijd nodig hebben om de samenstelling van hun veestapel aan te passen. De betrokken marktdeelnemers zijn: GAEC du Grand Colombier, Leyat, 73340 Aillon-le-Vieux, Frankrijk; EARL Champtallon, le Mas Dessous, 73340 Aillon-le-Jeune, Frankrijk ( 3 ) . (3) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, onder a), van die verordening bekendgemaakt in het Publicatieblad van de Europese Unie ( 4 ) . (4) Aangezien de Commissie geen enkel bezwaar overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam „Tome des Bauges” (BOB) wordt goedgekeurd. Artikel 2 Voor de krachtens artikel 1 verleende bescherming geldt een overgangsperiode die Frankrijk krachtens artikel 15, lid 4, van Verordening (EU) nr. 1151/2012 heeft toegestaan aan de marktdeelnemers die aan de voorwaarden van dat artikel voldoen. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 oktober 2016. Voor de Commissie, namens de voorzitter, Phil HOGAN Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EG) nr. 503/2007 van de Commissie van 8 mei 2007 houdende opneming van bepaalde benamingen in het register van beschermde oorsprongsbenamingen en beschermde geografische aanduidingen (Pohořelický kapr (BOB) — Žatecký chmel (BOB) — Pomme du Limousin (BOB) — Tome des Bauges (BOB)) ( PB L 119 van 9.5.2007, blz. 5 ). ( 3 ) Décret (Besluit) nr. 2015-347 van 26 maart 2015, Journal officiel de la République française (Staatsblad van de Franse Republiek) van 28 maart 2015. ( 4 ) PB C 433 van 23.12.2015, blz. 4 .",
  "source": "EUR LEX"
}