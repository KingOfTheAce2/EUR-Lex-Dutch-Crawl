{
  "url": "http://www.w3.org/1999/xhtml\"><!--",
  "content": "L_2023135NL.01011801.xml 23.5.2023 NL Publicatieblad van de Europese Unie L 135/118 BESLUIT (GBVB) 2023/993 VAN DE RAAD van 22 mei 2023 betreffende de start van de partnerschapsmissie van de Europese Unie in Moldavië (EUPM Moldova) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien Besluit (GBVB) 2023/855 van de Raad van 24 april 2023 betreffende een partnerschapsmissie van de Europese Unie in Moldavië (EUPM Moldova) ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 24 april 2023 Besluit (GBVB) 2023/855 vastgesteld. (2) Op 16 mei 2023 is het Politiek en Veiligheidscomité (PVC) overeengekomen dat het operatieplan (Oplan) voor EUPM Moldova moet worden goedgekeurd. (3) Op aanbeveling van de commandant civiele operaties van EUPM Moldova moet de missie op 22 mei 2023 van start gaan. (4) Bij Besluit (GBVB) 2023/855 is in een financieel referentiebedrag voorzien ter dekking van de uitgaven in verband met EUPM Moldova tijdens de eerste vier maanden na de inwerkingtreding van dat besluit. Het financiële referentiebedrag moet worden gewijzigd om de duur van de missie te dekken, d.w.z. tot en met 21 mei 2025. Besluit (GBVB) 2023/855 moet dienovereenkomstig worden gewijzigd. (5) EUPM Moldova zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, geformuleerd in artikel 21 van het Verdrag betreffende de Europese Unie, kan belemmeren, HEEFT HET VOLGENDE BESLUIT VASTGESTELD: Artikel 1 Het Oplan voor EUPM Moldova wordt goedgekeurd. Artikel 2 EUPM Moldova gaat van start op 22 mei 2023. Artikel 3 De commandant civiele operaties van EUPM Moldova wordt met onmiddellijke ingang gemachtigd te beginnen met de uitvoering van de missie. Artikel 4 Artikel 13, lid 1, van Besluit (GBVB) 2023/855 wordt vervangen door: “1.   Het financiële referentiebedrag ter dekking van de uitgaven in verband met EUPM Moldova voor de periode van 24 april 2023 tot en met 21 mei 2025 bedraagt 13 356 508,08 EUR. Het financiële referentiebedrag voor eventuele daaropvolgende perioden wordt door de Raad vastgesteld.”. Artikel 5 Dit besluit treedt in werking op de datum van de vaststelling ervan. Gedaan te Brussel, 22 mei 2023. Voor de Raad De voorzitter J. BORRELL FONTELLES ( 1 ) PB L 110 van 25.4.2023, blz. 30 .",
  "source": "EUR LEX"
}