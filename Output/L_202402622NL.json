{
  "url": "http://www.w3.org/1999/xhtml\"><!--",
  "content": "L_202402622NL.000101.fmx.xml Publicatieblad van de Europese Unie NL L-serie 2024/2622 4.10.2024 GEDELEGEERDE VERORDENING (EU) 2024/2622 VAN DE COMMISSIE van 30 juli 2024 tot wijziging van bijlage I bij Verordening (EU) 2023/1231 van het Europees Parlement en de Raad wat betreft de toevoeging van Verordening (EU) 2023/2419 van het Europees Parlement en de Raad aan de lijst in die bijlage (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1231 van het Europees Parlement en de Raad van 14 juni 2023 betreffende specifieke regels voor de binnenkomst in Noord-Ierland vanuit andere delen van het Verenigd Koninkrijk van bepaalde zendingen detailhandelsgoederen, voor opplant bestemde planten, pootaardappelen, machines en bepaalde voertuigen die voor landbouw- of bosbouwdoeleinden zijn geëxploiteerd, alsook voor het niet-commerciële verkeer van bepaalde gezelschapsdieren naar Noord-Ierland ( 1 ) , en met name artikel 15, lid 1, Overwegende hetgeen volgt: (1) Bijlage 2 bij het Windsor-kader ( 2 ) bevat de lijst van de bepalingen van het recht van de Unie die van toepassing zijn op en in het Verenigd Koninkrijk met betrekking tot Noord-Ierland. (2) Bij Besluit nr. 2/2024 van het Gemengd Comité ( 3 ) is Verordening (EU) 2023/2419 van het Europees Parlement en de Raad ( 4 ) onder punt 34 “Diervoeders — producten en hygiëne” toegevoegd aan bijlage 2 bij het Windsor-kader. Besluit nr. 2/2024 is op 17 mei 2024 in werking getreden. (3) Verordening (EU) 2023/1231 bevat specifieke regels voor de binnenkomst in Noord-Ierland vanuit andere delen van het Verenigd Koninkrijk van bepaalde zendingen van detailhandelsgoederen die bestemd zijn om in Noord-Ierland voor de eindverbruiker in de handel te worden gebracht. Bijlage I bij die verordening bevat de lijst van de bepalingen van het recht van de Unie die niet van toepassing zijn op zendingen van detailhandelsgoederen die vanuit andere delen van het Verenigd Koninkrijk in Noord-Ierland binnenkomen om daar in de handel te worden gebracht. (4) Rekening houdend met de verantwoordelijkheid van het Verenigd Koninkrijk om de volksgezondheid en de consumenten in Noord-Ierland te beschermen wat betreft detailhandelsgoederen die vanuit andere delen van het Verenigd Koninkrijk in Noord-Ierland binnenkomen, moet Verordening (EU) 2023/2419, gezien de inhoud ervan, worden toegevoegd aan de lijst in bijlage I bij Verordening (EU) 2023/1231. (5) Verordening (EU) 2023/1231 moet derhalve dienovereenkomstig worden gewijzigd. (6) Omwille van de rechtszekerheid en om onnodige verstoringen van het handelsverkeer te voorkomen, moet deze verordening met spoed in werking treden en met terugwerkende kracht van toepassing zijn vanaf 17 mei 2024, HEEFT DE VOLGENDE VERORDENING VASTGESTELD: Artikel 1 Aan bijlage I bij Verordening (EU) 2023/1231 wordt het volgende punt toegevoegd: “68. *Verordening (EU) 2023/2419 van het Europees Parlement en de Raad van 18 oktober 2023 betreffende de etikettering van biologisch voeder voor gezelschapsdieren ( *1 ) Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 17 mei 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juli 2024. Voor de Commissie De voorzitter Ursula VON DER LEYEN ( 1 ) PB L 165 van 29.6.2023, blz. 103 , ELI: http://data.europa.eu/eli/reg/2023/1231/oj . ( 2 ) Zie de Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité ( PB L 102 van 17.4.2023, blz. 87 ). ( 3 ) Besluit nr. 2/2024 van het Gemengd Comité dat is ingesteld bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie van 16 mei 2024 tot toevoeging van een vastgestelde nieuwe Uniehandeling aan bijlage 2 bij het Windsor-kader (nog niet bekendgemaakt in het Publicatieblad ). ( 4 ) Verordening (EU) 2023/2419 van het Europees Parlement en de Raad van 18 oktober 2023 betreffende de etikettering van biologisch voeder voor gezelschapsdieren ( PB L, 2023/2419, 27.10.2023, ELI: http://data.europa.eu/eli/reg/2023/2419/oj ). ELI: http://data.europa.eu/eli/reg_del/2024/2622/oj ISSN 1977-0758 (electronic edition)",
  "source": "EUR LEX"
}