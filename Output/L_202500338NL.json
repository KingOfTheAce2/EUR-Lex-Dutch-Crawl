{
  "url": "http://www.w3.org/1999/xhtml\">",
  "content": "L_202500338NL.000101.fmx.xml Publicatieblad van de Europese Unie NL L-serie 2025/338 19.2.2025 BESLUIT (GBVB) 2025/338 VAN DE RAAD van 18 februari 2025 tot wijziging van Besluit (GBVB) 2022/266 betreffende beperkende maatregelen in antwoord op de illegale erkenning, bezetting of annexatie door de Russische Federatie van bepaalde niet onder regeringsgezag vallende gebieden van Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 23 februari 2022 heeft de Raad Besluit (GBVB) 2022/266 ( 1 ) vastgesteld. (2) In zijn conclusies van 19 december 2024 heeft de Europese Raad herhaald dat hij de Russische aanvalsoorlog tegen Oekraïne, die een onmiskenbare schending van het Handvest van de Verenigde Naties vormt, met klem veroordeelt, en bevestigde hij opnieuw dat de Unie zich onverminderd inzet om Oekraïne en zijn bevolking te blijven ondersteunen op politiek, financieel, economisch, humanitair, militair en diplomatiek gebied. (3) Zolang de illegale acties van de Russische Federatie in strijd blijven met de fundamentele regels van het internationaal recht, waaronder met name het verbod op het gebruik van geweld dat is vastgelegd in artikel 2, lid 4, van het Handvest van de Verenigde Naties, of van het internationaal humanitair recht, is het passend alle door de Unie opgelegde maatregelen te handhaven. (4) Op basis van een evaluatie moet Besluit (GBVB) 2022/266 worden verlengd tot en met 24 februari 2026. (5) Besluit (GBVB) 2022/266 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 10, tweede alinea, van Besluit (GBVB) 2022/266 wordt de datum “24 februari 2025” vervangen door “24 februari 2026”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 18 februari 2025. Voor de Raad De voorzitter A. DOMAŃSKI ( 1 ) Besluit (GBVB) 2022/266 van de Raad van 23 februari 2022 betreffende beperkende maatregelen in antwoord op de illegale erkenning, bezetting of annexatie door de Russische Federatie van bepaalde niet onder regeringsgezag vallende gebieden van Oekraïne ( PB L 42 I van 23.2.2022, blz. 109 , ELI: http://data.europa.eu/eli/dec/2022/266/oj). ELI: http://data.europa.eu/eli/dec/2025/338/oj ISSN 1977-0758 (electronic edition)",
  "source": "EUR LEX"
}