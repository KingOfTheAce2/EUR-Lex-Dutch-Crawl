{
  "url": "http://www.w3.org/1999/xhtml\">",
  "content": "L_2009262NL.01005401.xml 6.10.2009 NL Publicatieblad van de Europese Unie L 262/54 BESCHIKKING VAN DE COMMISSIE van 5 oktober 2009 tot intrekking van Richtlijn 2009/124/EG tot wijziging van bijlage I bij Richtlijn 2002/32/EG van het Europees Parlement en de Raad wat de maximumgehalten aan arseen, theobromine, Datura sp., Ricinus communis L., Croton tiglium L. en Abrus precatorius L. betreft (Kennisgeving geschied onder nummer C(2009) 7705) (Voor de EER relevante tekst) (2009/738/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 1999/468/EG van de Raad van 28 juni 1999 tot vaststelling van de voorwaarden voor de uitoefening van de aan de Commissie verleende uitvoeringsbevoegdheden ( 1 ) , en met name op artikel 5 bis, Gelet op Richtlijn 2002/32/EG van het Europees Parlement en de Raad van 7 mei 2002 inzake ongewenste stoffen in diervoeding ( 2 ) , en met name op artikel 11, lid 3, Overwegende hetgeen volgt: (1) Artikel 8 van Richtlijn 2002/32/EG bepaalt dat de maatregelen tot aanpassing van bijlage I bij die richtlijn, die niet-essentiële onderdelen van die richtlijn beogen te wijzigen, worden vastgesteld volgens de in artikel 11, lid 3, bedoelde regelgevingsprocedure met toetsing. (2) Artikel 5 bis van Besluit 1999/468/EG bepaalt dat de ontwerpmaatregelen onverwijld ter toetsing aan het Europees Parlement en de Raad moeten worden voorgelegd en dat de termijn voor de toetsing drie maanden bedraagt, gerekend vanaf de datum waarop het voorstel bij hen is ingediend. (3) De ontwerprichtlijn van de Commissie tot wijziging van bijlage I bij Richtlijn 2002/32/EG van het Europees Parlement en de Raad wat de maximumgehalten aan arseen, theobromine, Datura sp., Ricinus communis L., Croton tiglium L. en Abrus precatorius L. betreft is op 28 juli 2009 bij het Europees Parlement en de Raad ingediend. (4) Richtlijn 2009/124/EG van de Commissie van 25 september 2009 tot wijziging van bijlage I bij Richtlijn 2002/32/EG van het Europees Parlement en de Raad wat de maximumgehalten aan arseen, theobromine, Datura sp., Ricinus communis L., Croton tiglium L. en Abrus precatorius L. betreft ( 3 ) is bij vergissing vastgesteld vóór het verstrijken van de toetsingstermijn. (5) Richtlijn 2009/124/EG moet daarom onverwijld worden ingetrokken, HEEFT DE VOLGENDE BESCHIKKING GEGEVEN: Artikel 1 Richtlijn 2009/124/EG wordt ingetrokken. Artikel 2 Deze beschikking is gericht tot de lidstaten. Gedaan te Brussel, 5 oktober 2009. Voor de Commissie Androulla VASSILIOU Lid van de Commissie ( 1 ) PB L 184 van 17.7.1999, blz. 23 . ( 2 ) PB L 140 van 30.5.2002, blz. 10 . ( 3 ) PB L 254 van 26.9.2009, blz. 100 .",
  "source": "EUR LEX"
}