{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0569:NL:HTML\">",
  "content": "EUR-Lex - 31976D0569 - NL Avis juridique important | 31976D0569 76/569/EEG: Besluit van de Raad van 29 juni 1976 betreffende de toewijzing aan Franse overzeese gebieden van een bedrag van 2 miljoen rekeneenheden uit hoofde van artikel 10 van het Intern Akkoord betreffende de financiering en het beheer van de steun van de Gemeenschap van 11 juli 1975 Publicatieblad Nr. L 176 van 01/07/1976 blz. 0098 - 0098 ++++ BESLUIT VAN DE RAAD van 29 juni 1976 betreffende de toewijzing aan de Franse overzeese gebieden van een bedrag van 2 miljoen rekeneenheden uit hoofde van artikel 10 van het Intern Akkoord betreffende de financiering en het beheer van de steun van de Gemeenschap van 11 juli 1975 ( 76/569/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op de A.C.S.-E.E.G.-Overeenkomst van Lomé , ondertekend op 28 februari 1975 ( 1 ) , Gelet op Besluit 76/568/EEG van de Raad van 29 juni 1976 betreffende de associatie van de landen en gebieden overzee met de Europese Economische Gemeenschap ( 2 ) , Gelet op het Intern Akkoord betreffende de financiering en het beheer van de steun van de Gemeenschap , ondertekend te Brussel op 11 juli 1975 , inzonderheid op artikel 10 , lid 1 , Gezien het voorstel van de Commissie , Overwegende dat de Raad met eenparigheid van stemmen kan besluiten om enerzijds de betalingen die aan de Europese Investeringsbank worden gedaan uit hoofde van de speciale leningen die aan de A.C.S.-Staten en de landen en gebieden , alsmede aan de Franse overzeese departementen zijn verstrekt na 1 juni 1964 en anderzijds de opbrengsten en inkomsten van de verrichtingen met risicodragend kapitaal die na 1 februari 1971 ten behoeve van deze staten , landen , gebieden en departementen hebben plaatsgevonden , te bestemmen voor andere verrichtingen , BESLUIT : Artikel 1 Van de beschikbare nettobedragen op de rekeningen die in de boeken van de Bank zijn geopend overeenkomstig artikel 49 , lid 6 , van het Financieel Reglement van het E.O.F . van 1 juni 1964 en artikel 63 van het Financieel Reglement van het E.O.F . van 26 januari 1971 , wordt een bedrag van 2 miljoen rekeneenheden toegewezen aan de financiële steun voor de Franse overzeese gebieden . Artikel 2 De in artikel 1 bedoelde bedragen worden door de Bank aan de Commissie , op haar verzoek , uitbetaald binnen de grenzen van de daadwerkelijk beschikbare bedragen . Gedaan te Luxemburg , 29 juni 1976 . Voor de Raad De Voorzitter G . THORN ( 1 ) PB nr . L 25 van 30 . 1 . 1976 , blz . 1 . ( 2 ) Zie blz . 8 van dit Publikatieblad .",
  "source": "EUR LEX"
}