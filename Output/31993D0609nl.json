{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0609:NL:HTML\">",
  "content": "EUR-Lex - 31993D0609 - NL Avis juridique important | 31993D0609 93/609/EG: Beschikking van de Raad van 22 november 1993 waarbij het Verenigd Koninkrijk wordt gemachtigd een bijzondere maatregel toe te passen overeenkomstig artikel 22, lid 12, onder a), van Zesde Richtlijn 77/388/EEG betreffende de harmonisatie van de wetgevingen der Lid-Staten inzake omzetbelasting Publicatieblad Nr. L 292 van 26/11/1993 blz. 0051 - 0051 BESCHIKKING VAN DE RAAD van 22 november 1993 waarbij het Verenigd Koninkrijk wordt gemachtigd een bijzondere maatregel toe te passen overeenkomstig artikel 22, lid 12, onder a), van Zesde Richtlijn 77/388/EEG betreffende de harmonisatie van de  wetgevingen der Lid-Staten inzake omzetbelasting (93/609/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Zesde Richtlijn 77/388/EEG van de Raad van 17 mei 1977 betreffende de harmonisatie van de wetgevingen der Lid-Staten inzake omzetbelasting - Gemeenschappelijk stelsel van belasting over de toevoegde waarde: uniforme grondslag (1), inzonderheid  op artikel 22, Gezien het voorstel van de Commissie, Overwegende dat de Raad, ingevolge artikel 22, lid 12, van Zesde Richtlijn 77/388/EEG, met eenparigheid van stemmen op voorstel van de Commissie elke Lid-Staat kan machtigen bijzondere maatregelen in te voeren om de aangifteverplichtingen bedoeld in  artikel 22, lid 6, onder b), te vereenvoudigen; dat artikel 22, lid 12, voorts bepaalt dat deze vereenvoudigingsmaatregelen de betrouwbaarheid van de controle op de intracommunautaire handelingen niet mogen verminderen en dat deze de in artikel 22, lid  12, onder a) en b), aangegeven vormen kunnen aannemen; Overwegende dat het Verenigd Koninkrijk bij brief, die door de Commissie op 27 april 1993 is ontvangen, heeft verzocht te worden gemachtigd een vereenvoudigingsmaatregel in te voeren die de in artikel 22, lid 12, onder a), beschreven vorm heeft; Overwegende dat de machtiging van tijdelijke aard zal zijn; Overwegende dat de bijzondere maatregel geen invloed heeft op de eigen middelen van de Europese Gemeenschappen uit de belasting over de toegevoegde waarde, HEEFT DE VOLGENDE BESCHIKKING VASTGESTELD: Artikel 1 Op grond van artikel 22, lid 12, van Zesde Richtlijn 77/388/EEG wordt het Verenigd Koninkrijk gemachtigd om vanaf 1 januari 1993 tot en met 31 december 1996, of tot het einde van de overgangsregeling indien dat tijdstip later valt, een  bijzondere maatregel overeenkomstig artikel 22, lid 12, onder a), in te voeren tot vereenvoudiging van de verplichtingen die zijn neergelegd in artikel 22, lid 6, onder b), met betrekking tot de indiening van lijsten. Artikel 2 Deze beschikking is gericht tot het Verenigd Koninkrijk. Gedaan te Brussel, 22 november 1993. Voor de Raad De Voorzitter Ph. MAYSTADT (1) PB nr. L 145 van 13. 6. 1977, blz. 1. Richtlijn laatstelijk gewijzigd bij Richtlijn 92/111/EEG (PB nr. L 384 van 30. 12. 1992, blz. 47).",
  "source": "EUR LEX"
}