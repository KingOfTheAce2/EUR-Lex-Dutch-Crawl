{
  "url": "http://www.w3.org/1999/xhtml\">",
  "content": "LI2022272NL.01000501.xml 20.10.2022 NL Publicatieblad van de Europese Unie LI 272/5 BESLUIT (GBVB) 2022/1986 VAN DE RAAD van 20 oktober 2022 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB ( 1 ) vastgesteld. (2) De Unie houdt onverkort vast aan haar steun voor de soevereiniteit en territoriale integriteit van Oekraïne. (3) Het Iraanse regime verleent militaire steun voor de niet-uitgelokte en ongerechtvaardigde aanvalsoorlog van Rusland tegen Oekraïne. Gezien de ernst van de situatie is de Raad van oordeel dat drie personen en één entiteit die betrokken zijn bij de ontwikkeling en levering van onbemande luchtvaartuigen aan Rusland, moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (4) Om uitvoering te geven aan bepaalde maatregelen, is verder optreden van de Unie vereist. (5) Besluit 2014/145/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/145/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 20 oktober 2022. Voor de Raad De voorzitter M. BEK ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE De volgende personen alsook de volgende entiteit worden toegevoegd aan de lijst van personen, entiteiten en lichamen in de bijlage bij Besluit 2014/145/GBVB: Personen Naam Identificatiegegevens Redenen Datum van plaatsing op de lijst “1263. Mohammad Hossein BAGHERI محمد حسین باقری Geboorteplaats: Teheran, Iran Nationaliteit: Iraans Geslacht: mannelijk Rang: generaal-majoor Functie: chef-staf van de Iraanse strijdkrachten Generaal-majoor Mohammad Hossein Bagheri is chef-staf van de Iraanse strijdkrachten. Hij houdt toezicht op het programma voor militaire onbemande luchtvaartuigen ( Unmanned Aerial Vehicles — UAV’s) en speelt een fundamentele rol in de samenwerking van Iran op defensiegebied met de Russische Federatie. Hij is ook betrokken bij de uitbreiding van het programma voor door Iran vervaardigde UAV’s naar het buitenland; in die hoedanigheid heeft hij in Tadzjikistan een assemblagelijn geopend voor de uitvoer van Ababil-2-drones. Hij nam ook deel aan de ontwikkeling van Mohajer-6-drones en de levering daarvan aan de Russische Federatie voor gebruik in de aanvalsoorlog tegen Oekraïne. Derhalve is generaal-majoor Mohammad Hossein Bagheri voor het verlenen van steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 20.10.2022 1264. Sayed Hojatollah QUREISHI سید حجت الله قریشی ook bekend als Sayyed Hojatolah GHOREISHI Nationaliteit: Iraans Geslacht: mannelijk Rang: generaal Functie: hoofd van de afdeling Bevoorrading, Onderzoek en Industriële Zaken van het Iraanse ministerie van Defensie en Logistiek van de Strijdkrachten (Ministry of Defense and Armed Forces Logistics - MODAFL) Generaal Sayed Hojatollah Qureishi is hoofd van de afdeling Bevoorrading, Onderzoek en Industriële Zaken van het Iraanse ministerie van Defensie en Logistiek van de Strijdkrachten (MODAFL) en is verantwoordelijk voor de onderhandelingen over de overeenkomst met de Russische Federatie met betrekking tot de levering van door Iran vervaardigde onbemande luchtvaartuigen (UAV’s) voor gebruik in de aanvalsoorlog tegen Oekraïne. Generaal Sayed Hojatollah Qureishi is derhalve verantwoordelijk voor het verlenen van steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 20.10.2022 1265. Saeed AGHAJANI / Saeed Ara Jani / Said Ara Jani / Said Agha Jani سعید آقاجانی Geboortedatum: 3.4.1969 Geslacht: mannelijk Paspoort: paspoort V47528711 (Iran) Nationaliteit: Iran Rang: brigadegeneraal Functie: bevelhebber van het UAV-commando van de lucht- en ruimtevaartstrijdkrachten van de Islamitische Revolutionaire Garde (Islamic Revolutionary Guard Corps - Aerospace Force - IRGC ASF) Brigadegeneraal Saeed Aghajani is bevelhebber van het UAV-commando van de lucht- en ruimtevaartstrijdkrachten van de Islamitische Revolutionaire Garde (IRGC ASF), de ruggengraat van het Iraanse programma voor onbemande luchtvaartuigen (UAV's). Brigadegeneraal Saeed Aghajani houdt toezicht op en leidt de planning, uitrusting en opleiding voor de UAV-operaties van Iran, waaronder ook de levering van drones aan internationale bondgenoten van Iran, waaronder de Russische Federatie. Brigadegeneraal Saeed Aghajani is derhalve verantwoordelijk voor het verlenen van steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 20.10.2022” Entiteiten Naam Identificatiegegevens Redenen Datum van plaatsing op de lijst “119. Shahed Aviation Industries ook bekend als Shahed Aviation Industries Research Center صنایع هوایی شاهد مرکز تحقیقات صنایع هوایی شاهد Shahed Aviation Industries is een aan de lucht- en ruimtevaartstrijdkrachten van de Islamitische Revolutionaire Garde gelieerd bedrijf in Iran dat verantwoordelijk is voor het ontwerp en de ontwikkeling van Iraanse onbemande luchtvaartuigen (UAV’s) van de Shahed-reeks. Drones van de Shahed-reeks zijn geleverd aan de Russische Federatie en worden gebruikt in de aanvalsoorlog tegen Oekraïne. Shahed Aviation Industries is derhalve verantwoordelijk voor het verlenen van materiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 20.10.2022”",
  "source": "EUR LEX"
}