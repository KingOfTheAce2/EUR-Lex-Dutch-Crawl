{
  "url": "http://www.w3.org/1999/xhtml\">",
  "content": "L_2020354NL.01000901.xml 26.10.2020 NL Publicatieblad van de Europese Unie L 354/9 UITVOERINGSBESLUIT (EU) 2020/1550 VAN DE COMMISSIE van 23 oktober 2020 tot vaststelling van het meerjarig controleprogramma voor de periode 2021-2025 dat door deskundigen van de Commissie in de lidstaten moet worden uitgevoerd om de toepassing van de agro-voedselketenwetgeving van de Unie te verifiëren DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 118, lid 1, onder a), Overwegende hetgeen volgt: (1) De verantwoordelijkheid om de wetgeving van de Unie betreffende de agro-voedselketen te handhaven berust bij de lidstaten, waarvan de bevoegde autoriteiten door de organisatie van officiële controles de effectieve naleving en handhaving van de desbetreffende voorschriften van de Unie monitoren en verifiëren. Parallel aan deze monitoring en verificatie is in artikel 116 van Verordening (EU) 2017/625 bepaald dat deskundigen van de Commissie controles, onder meer audits, in elke lidstaat moeten uitvoeren om de toepassing van de wetgeving van de Unie te verifiëren. Deze deskundigen van de Commissie moeten, rekening houdend met synergieën met de controleregelingen in het kader van het gemeenschappelijk landbouwbeleid, de controles uitvoeren op het gebied van de veiligheid van levensmiddelen en diervoeders, diergezondheid en dierenwelzijn, plantgezondheid, gewasbeschermingsmiddelen en de werking van de nationale controlesystemen en van de bevoegde autoriteiten die deze systemen toepassen. (2) De Commissie heeft een meerjarig controleprogramma voor de periode 2021‐2025 opgesteld, d.w.z. tot het einde van de ambtstermijn van de Commissie, dat haar prioriteiten weerspiegelt. Deskundigen van de Commissie zullen deze controles in de lidstaten uitvoeren om te verifiëren of de wetgeving op bovengenoemde gebieden wordt toegepast. Bij het vaststellen van de prioriteiten werden verschillende criteria gehanteerd, onder meer het vastgestelde risico voor consumenten, dieren of planten, de desbetreffende prestaties van de lidstaten in het verleden, het productievolume, informatie uit relevante bronnen (bijvoorbeeld de Europese Autoriteit voor voedselveiligheid) en het informatiemanagementsysteem voor officiële controles (Imsoc) en de onderdelen daarvan. (3) Dit meerjarige controleprogramma draagt bij aan de “Europese Green Deal” ( 2 ) en de “van boer tot bord”-strategie voor een eerlijk, gezond en milieuvriendelijk voedselsysteem ( 3 ) , twee prioriteiten van de Commissie. Het draagt ook bij tot de monitoring van het gemeenschappelijk landbouwbeleid overeenkomstig de voorschriften inzake randvoorwaarden van Verordening (EU) nr. 1306/2013 van het Europees Parlement en de Raad ( 4 ) . Met de in het meerjarig controleprogramma vastgestelde controles kan de Commissie voldoen aan haar wettelijke verplichting om toezicht te houden op de toepassing van het recht van de Unie door na te gaan of de officiële controles in de lidstaten op de betrokken gebieden in overeenstemming met de wetgeving van de Unie zijn, HEEFT HET VOLGENDE BESLUIT VASTGESTELD: Artikel 1 Het door deskundigen van de Commissie in de lidstaten uit te voeren meerjarig controleprogramma voor de periode 2021‐2025, zoals bedoeld in artikel 116, lid 1, van Verordening (EU) 2017/625, is opgenomen in de bijlage. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 23 oktober 2020. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 . ( 2 ) COM(2019) 640 final. ( 3 ) COM(2020) 381 final. ( 4 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van de Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). BIJLAGE Deze bijlage bevat het door deskundigen van de Commissie in de lidstaten uit te voeren meerjarig controleprogramma voor de periode 2021‐2025 op de in Verordening (EU) 2017/625 geregelde gebieden. Voor de betreffende periode heeft de Commissie een aantal prioritaire gebieden vastgesteld met betrekking tot de veiligheid van levensmiddelen en diervoeders, voedselkwaliteit, diergezondheid en dierenwelzijn, plantgezondheid, gewasbeschermingsmiddelen en de werking van de nationale controlesystemen en van de bevoegde autoriteiten. De controles van de Commissie op elk van deze prioritaire gebieden worden in elke lidstaat uitgevoerd. Daarnaast komen bij de afzonderlijke controles specifieke aspecten aan bod die op de situatie in elke lidstaat zijn afgestemd. De deskundigen van de Commissie voeren overeenkomstig artikel 116 van Verordening (EU) 2017/625 controles uit, waaronder controles ter plaatse, audits en administratieve analyses. Het meerjarenprogramma voor controles van de Commissie in de lidstaten voor de periode 2021‐2025 ter verificatie van de toepassing van de regels op de in artikel 1, lid 2, van Verordening (EU) 2017/625 genoemde gebieden heeft ook betrekking op andere, in die verordening bedoelde gebieden, zoals fraude en invoer. Het meerjarig controleprogramma is opgenomen in de hoofdstukken 1 tot en met 10 (uitgesplitst naar gebied en specifieke doelstelling) en hoofdstuk 11 (uitgesplitst naar jaar) van deze bijlage. 1. Levensmiddelen en veiligheid van levensmiddelen Prioritair gebied Specifieke doelstellingen Levensmiddelen van dierlijke oorsprong (bv. veiligheid van vlees van zoogdieren en vogels en producten daarvan, melk en producten op basis van melk, visserijproducten en productiehygiëne van levende tweekleppige weekdieren) Verifiëren of de lidstaten voldoen aan de toepasselijke voedselveiligheidswetgeving van de Unie inzake de productie en het in de handel brengen van levensmiddelen van dierlijke oorsprong (met inbegrip van traceerbaarheid en etikettering, ook van genetisch gemodificeerde organismen), met bijzondere aandacht voor vlees van zoogdieren en vogels en producten daarvan, melk en producten op basis van melk, visserijproducten en levende tweekleppige weekdieren, en de uitvoering van officiële controles daarop verifiëren. Via voedsel overgedragen zoönoses (bv. salmonella) Verifiëren of de lidstaten voldoen aan de toepasselijke wetgeving van de Unie inzake de bestrijding van via voedsel overgedragen zoönoses, met bijzondere aandacht voor de mate van uitvoering en de doeltreffendheid van de door de Commissie medegefinancierde nationale veterinaire programma’s, en de uitvoering van officiële controles daarop verifiëren. Levensmiddelen van niet-dierlijke oorsprong (bv. veiligheid van groenten en fruit, kruiden, specerijen en kiemgroenten) Verifiëren of de lidstaten voldoen aan de toepasselijke voedselveiligheidswetgeving van de Unie inzake de productie en het in de handel brengen van levensmiddelen van niet-dierlijke oorsprong (met inbegrip van traceerbaarheid en etikettering, ook van genetisch gemodificeerde organismen), met bijzondere aandacht voor microbiologische veiligheid, en de uitvoering van officiële controles daarop verifiëren. Residuen in levende dieren en levensmiddelen van dierlijke oorsprong (residuen van diergeneesmiddelen, bestrijdingsmiddelen en contaminanten) Verifiëren of de lidstaten voldoen aan de toepasselijke wetgeving van de Unie inzake residuen van diergeneesmiddelen, bestrijdingsmiddelen en contaminanten in levende dieren en levensmiddelen van dierlijke oorsprong. Verifiëren of de door de lidstaten ingediende residubewakingsplannen voldoen aan de voorschriften van de desbetreffende wetgeving van de Unie. Contaminanten in levensmiddelen van niet-dierlijke oorsprong (bv. mycotoxinen) Verifiëren, op basis van de meerjarige nationale controleplannen en de betreffende verslagen van de lidstaten, of de officiële controles op contaminanten in levensmiddelen van niet-dierlijke oorsprong voldoen aan de voorschriften van de desbetreffende toepasselijke wetgeving van de Unie. 2. Diervoeder en veiligheid van diervoeder Prioritair gebied Specifieke doelstellingen Algemene diervoederhygiëne (diervoederhygiëne, erkenning en registratie van inrichtingen, traceerbaarheid, etikettering en contaminanten) Verifiëren of de lidstaten voldoen aan de toepasselijke wetgeving van de Unie inzake diervoederhygiëne (met bijzondere aandacht voor diervoederhygiëne, erkenning en registratie van inrichtingen, contaminanten, traceerbaarheid en etikettering, ook van genetisch gemodificeerde organismen), en de uitvoering van officiële controles daarop verifiëren. Gemedicineerde diervoeders Verifiëren of de lidstaten voldoen aan de wettelijke voorschriften van de Unie inzake de vervaardiging van gemedicineerd diervoeder die van toepassing zijn vanaf januari 2022. Dierlijke bijproducten en afgeleide producten (vleessector, verwerkingsinrichtingen) Verifiëren of de lidstaten voldoen aan de toepasselijke wetgeving van de Unie inzake de hantering, het gebruik en de verwijdering van dierlijke bijproducten en afgeleide producten die in de Unie zijn geproduceerd of in de handel worden gebracht, en de uitvoering van officiële controles daarop verifiëren, met bijzondere aandacht voor de vleessector en de verwerkingsinrichtingen. 3. Diergezondheid Prioritair gebied Specifieke doelstellingen Actieve epizoötie (bv. Afrikaanse varkenspest, hoogpathogene aviaire influenza) Verifiëren of de lidstaten voldoen aan de toepasselijke wetgeving van de Unie inzake de bestrijding van sterk verspreide actieve dierziekten zoals Afrikaanse varkenspest en hoogpathogene aviaire influenza, en de uitvoering van officiële controles daarop verifiëren. Niet via voedsel overgedragen zoönoses (bv. rabiës) Verifiëren of de lidstaten voldoen aan de toepasselijke wetgeving van de Unie inzake de bestrijding van niet via voedsel overgedragen zoönoses, met bijzondere aandacht voor de mate van uitvoering en de doeltreffendheid van de door de Commissie medegefinancierde nationale veterinaire programma’s, en de uitvoering van officiële controles daarop verifiëren. Enzoötie (bv. tuberculose, brucellose) Verifiëren of de lidstaten voldoen aan de toepasselijke wetgeving van de Unie inzake de bestrijding van enzoötie, met bijzondere aandacht voor de mate van uitvoering en de doeltreffendheid van de door de Commissie medegefinancierde nationale veterinaire programma’s, en de uitvoering van officiële controles daarop verifiëren. Paraatheid en preventie (noodplanning) Verifiëren of de lidstaten voldoen aan de toepasselijke wetgeving van de Unie inzake paraatheid om meervoudige epizoötie-uitbraken onder controle te houden, en de uitvoering van officiële controles daarop verifiëren. 4. Dierenwelzijn Prioritair gebied Specifieke doelstellingen Vervoer (ongeschikte dieren, veeschepen, niet-gespeende kalveren, controlepunten gebruikt voor doorvoer van dieren) Verifiëren of de lidstaten voldoen aan de toepasselijke wetgeving van de Unie inzake dierenwelzijn tijdens het vervoer, met bijzondere aandacht voor ongeschikte dieren, veeschepen, niet-gespeende kalveren, controlepunten die voor de doorvoer van dieren worden gebruikt, en de uitvoering van officiële controles daarop verifiëren. Op het landbouwbedrijf (leghennen) Verifiëren of de lidstaten voldoen aan de toepasselijke wetgeving van de Unie inzake het welzijn van leghennen tijdens de opfok, en de uitvoering van officiële controles daarop verifiëren. Slacht (herkauwers, pluimvee) Verifiëren of de lidstaten voldoen aan de toepasselijke wetgeving van de Unie inzake het welzijn van herkauwers en pluimvee, en de uitvoering van officiële controles daarop verifiëren. 5. Plantgezondheid Prioritair gebied Specifieke doelstellingen Uitbraken van plantenplagen (die een significante bedreiging vormen) Verifiëren of de lidstaten voldoen aan de toepasselijke wetgeving van de Unie inzake de bestrijding van plantenplagen die op het grondgebied van de Unie worden aangetroffen, met bijzondere aandacht voor plaagorganismen die een significante bedreiging vormen, bijvoorbeeld Xylella fastidiosa , “tomato brown rugose fruit virus”, dennenaaltje, Aziatische boktor, Trioza en andere als prioritair aangemerkte schadelijke organismen, en de uitvoering van officiële controles daarop verifiëren. Paraatheid en preventie (noodplanning) Verifiëren of de lidstaten voldoen aan de toepasselijke wetgeving van de Unie inzake het opstellen en bijwerken van noodplannen betreffende plantgezondheid. Vervoer van planten, plantaardige producten en ander materiaal binnen de Unie (plantenpaspoorten) Verifiëren of de lidstaten voldoen aan de toepasselijke fytosanitaire wetgeving van de Unie inzake het vervoer van planten, plantaardige producten en ander materiaal binnen de Unie, met bijzondere aandacht voor plantenpaspoorten, en de uitvoering van officiële controles daarop verifiëren. 6.   Het in de handel brengen en het gebruik van gewasbeschermingsmiddelen en het duurzame gebruik van bestrijdingsmiddelen Prioritair gebied Specifieke doelstellingen Gewasbeschermingsmiddelen (toelating, in de handel brengen en gebruik van bestrijdingsmiddelen, residuen van bestrijdingsmiddelen) Verifiëren of de lidstaten voldoen aan de toepasselijke wetgeving van de Unie inzake de toelating, het in de handel brengen en het gebruik van gewasbeschermingsmiddelen en residuen van bestrijdingsmiddelen, en de uitvoering van officiële controles daarop verifiëren. Duurzaam gebruik van bestrijdingsmiddelen Verifiëren of de lidstaten voldoen aan de toepasselijke wetgeving van de Unie inzake het duurzame gebruik van bestrijdingsmiddelen, en de uitvoering van officiële controles daarop verifiëren. 7. Voedselkwaliteit Prioritair gebied Specifieke doelstellingen Biologische landbouw Verifiëren of de lidstaten voldoen aan de toepasselijke wetgeving van de Unie inzake de productie en etikettering van biologische producten (met inbegrip van traceerbaarheid en etikettering van genetisch gemodificeerde organismen), en de uitvoering van officiële controles daarop verifiëren. Geografische aanduidingen Verifiëren of de lidstaten voldoen aan de toepasselijke wetgeving van de Unie inzake de productie en etikettering van geografische aanduidingen (beschermde oorsprongsbenaming (BOB), beschermde geografische aanduiding (BGA) en gegarandeerde traditionele specialiteit (GTS)), en de uitvoering van officiële controles daarop verifiëren. 8. Binnenkomst in de Unie van dieren en goederen uit derde landen Prioritair gebied Specifieke doelstellingen Officiële controles van dieren en goederen Verifiëren of de lidstaten voldoen aan hun verplichtingen met betrekking tot de uitvoering van officiële controles van dieren en goederen die uit derde landen de Unie binnenkomen. Verifiëren of dieren en goederen die uit derde landen de Unie binnenkomen, voldoen aan de toepasselijke algemene en specifieke Unievoorschriften voor binnenkomst in de Unie. Er zal bijzondere aandacht worden besteed aan de voorschriften van Verordening (EU) 2017/625 en de desbetreffende gedelegeerde en uitvoeringshandelingen. Naleving door grenscontroleposten Verifiëren of de door de lidstaten voor aanwijzing voorgestelde grenscontroleposten voldoen aan de minimumvoorschriften voor grenscontroleposten, met inbegrip van inspectiecentra, zoals vastgesteld in de toepasselijke wetgeving van de Unie, voordat die posten worden aangewezen. Verifiëren of de overeenkomstig artikel 61, lid 2, van Verordening (EU) 2017/625 heraangewezen grensinspectieposten, aangewezen punten of plaatsen van binnenkomst en aangewezen eerste punten van binnenkomst voldoen aan de toepasselijke minimumvoorschriften. Verifiëren of andere controlepunten dan grenscontroleposten, als bedoeld in artikel 53, lid 1, onder a), van Verordening (EU) 2017/625, voldoen aan de toepasselijke minimumvoorschriften. Officiële fytosanitaire controles Verifiëren of de lidstaten voldoen aan hun verplichtingen met betrekking tot de uitvoering van officiële fytosanitaire controles van planten, plantaardige producten en ander materiaal die uit derde landen de Unie binnenkomen. Waarborgen dat planten, plantaardige producten en ander materiaal die uit derde landen de Unie binnenkomen, voldoen aan de toepasselijke fytosanitaire voorschriften van de Unie voor binnenkomst in de Unie. 9. Antimicrobiële resistentie Prioritair gebied Specifieke doelstellingen Monitoring van antimicrobiële resistentie bij zoönotische en commensale bacteriën Verifiëren of de lidstaten de wetgeving inzake de monitoring van antimicrobiële resistentie bij zoönotische en commensale bacteriën naleven en daarmee bijdragen aan de volledige uitvoering van het Europees “één gezondheid”-actieplan tegen antimicrobiële resistentie (AMR) van 2017 ( 1 ) . 10. Algemene aspecten van de agro-voedselketen Prioritair gebied Specifieke doelstellingen Fraude Verifiëren of de lidstaten voldoen aan de toepasselijke wetgeving van de Unie inzake identificatie en follow-up van frauduleuze of bedrieglijke praktijken in de agro-voedselketen, en de uitvoering van officiële controles daarop verifiëren. Follow-up van auditaanbevelingen (sectoraal en algemeen) Verifiëren of de lidstaten passende follow-upmaatregelen nemen om specifieke of systematische tekortkomingen die bij de controles van de Commissie aan het licht zijn gekomen, te verhelpen. Uitvoercontroles De officiële controles van de lidstaten op de uitvoering van certificeringsvoorschriften voor uitvoer verifiëren. 11. Meerjarig controleprogramma 2021-2025 uitgesplitst naar jaar Gebied Prioritair gebied 2021 2022 2023 2024 2025 Levensmiddelen en veiligheid van levensmiddelen Levensmiddelen van dierlijke oorsprong Veiligheid van vlees van zoogdieren en vogels en producten daarvan, melk en producten op basis van melk, visserijproducten, levende tweekleppige weekdieren Via voedsel overgedragen zoönoses Prioritaire zoönoses (bijvoorbeeld salmonella) Levensmiddelen van niet-dierlijke oorsprong Veiligheid van groenten en fruit, kruiden, specerijen en kiemgroenten Residuen Residuen in levende dieren en levensmiddelen van dierlijke oorsprong Contaminanten Contaminanten in levensmiddelen van niet-dierlijke oorsprong Diervoeder en veiligheid van diervoeder Veiligheid van diervoeder Algemene diervoederhygiëne Gemedicineerde diervoeders Dierlijke bijproducten en afgeleide producten Diergezondheid Actieve epizoötie Prioritaire ziekten (bijvoorbeeld Afrikaanse varkenspest, hoogpathogene aviaire influenza) Niet via voedsel overgedragen zoönoses Prioritaire zoönoses (bijvoorbeeld rabiës) Enzoötie Ziekten met actieve uitroeiingsprogramma’s (bijvoorbeeld tuberculose, brucellose) Paraatheid & preventie Noodplanning voor diergezondheid Dierenwelzijn Vervoer Ongeschikte dieren, veeschepen, niet-gespeende kalveren Controlepunten gebruikt voor de doorvoer van dieren Op het landbouwbedrijf Leghennen Slacht Herkauwers, pluimvee Plantgezondheid Uitbraken van plantenplagen Prioritaire plagen (bijvoorbeeld Xylella fastidiosa , “tomato brown rugose fruit virus”, dennenaaltje, Aziatische boktor, Trioza ) Paraatheid & preventie Fytosanitaire noodplanning Vervoer van planten, plantaardige producten en ander materiaal binnen de Unie Plantenpaspoorten GBM & DGB Gewasbeschermingsmiddelen (GBM) Toelating, in de handel brengen en gebruik van bestrijdingsmiddelen Residuen van bestrijdingsmiddelen Duurzaam gebruik van bestrijdingsmiddelen (DGB) Duurzaam gebruik van bestrijdingsmiddelen Gebied Prioritair gebied 2021 2022 2023 2024 2025 Voedselkwaliteit Biologische landbouw Biologische landbouw Geografische aanduidingen Gebruik en etikettering van BOB/BGA/GTS Binnenkomst in de Unie van dieren en goederen uit derde landen Officiële controles van dieren en goederen Officiële controles van dieren en goederen Grenscontroleposten Naleving door grenscontroleposten Officiële fytosanitaire controles Officiële fytosanitaire controles van planten, plantaardige producten & ander materiaal AMR Monitoring Monitoring van antimicrobiële resistentie bij zoönotische en commensale bacteriën Algemene aspecten van de agro-voedselketen Fraude Regelingen ter bestrijding van frauduleuze of bedrieglijke praktijken Follow-up Follow-up van auditaanbevelingen Uitvoer Toezicht van de Commissie op controles van de lidstaten op de uitvoering van certificeringsvoorschriften voor uitvoer ( 1 ) COM(2017) 339 final.",
  "source": "EUR LEX"
}