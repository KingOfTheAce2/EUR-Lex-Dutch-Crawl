{
  "url": "http://www.w3.org/1999/xhtml\">",
  "content": "L_2017326NL.01000501.xml 9.12.2017 NL Publicatieblad van de Europese Unie L 326/5 BESLUIT (EU) 2017/2270 VAN DE RAAD van 9 oktober 2017 betreffende de sluiting van de Kaderovereenkomst inzake een partnerschap en samenwerking tussen de Europese Unie en haar lidstaten, enerzijds, en Mongolië, anderzijds DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 207 en 209, in samenhang met artikel 218, lid 6, onder a), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit 2012/273/EU van de Raad ( 2 ) is de Kaderovereenkomst inzake een partnerschap en samenwerking tussen de Europese Unie en haar lidstaten, enerzijds, en Mongolië, anderzijds, op 30 april 2013 ondertekend onder voorbehoud van sluiting op een later tijdstip. (2) Deze overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De sluiting van de Kaderovereenkomst inzake een partnerschap en samenwerking tussen de Europese Unie en haar lidstaten, enerzijds, en Mongolië, anderzijds, wordt namens de Unie goedgekeurd. De tekst van de overeenkomst is als bijlage aan dit besluit gehecht. Artikel 2 De hoge vertegenwoordiger van de Europese Unie voor het gemeenschappelijk buitenlands en veiligheidsbeleid zit het gezamenlijk comité voor dat bij artikel 56 van de overeenkomst wordt opgericht. De Unie of, in voorkomend geval, de Unie en de lidstaten, wordt (worden) in het Gemengd Comité afhankelijk van het onderwerp vertegenwoordigd. Artikel 3 De voorzitter van de Raad verricht namens de Unie de in artikel 63, lid 1, van de overeenkomst ( 3 ) bedoelde kennisgeving. Artikel 4 Dit besluit treedt in werking op de datum waarop het wordt vastgesteld. Gedaan te Luxemburg, 9 oktober 2017. Voor de Raad De voorzitter S. KIISLER ( 1 ) Goedkeuring verleend op 15 februari 2017 (nog niet bekendgemaakt in het Publicatieblad). ( 2 ) Besluit 2012/273/EU van de Raad van 14 mei 2012 betreffende de ondertekening, namens de Unie, van de Kaderovereenkomst inzake een partnerschap en samenwerking tussen de Europese Unie en haar lidstaten, enerzijds, en Mongolië, anderzijds ( PB L 134 van 24.5.2012, blz. 4 ). ( 3 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}