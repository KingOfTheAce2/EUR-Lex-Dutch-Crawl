{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31964D0599:NL:HTML\">",
  "content": "EUR-Lex - 31964D0599 - NL Avis juridique important | 31964D0599 64/599/EEG: Beschikking van de Commissie van 22 oktober 1964 over een overeenkomstig artikel 2 van Verordening no. 17 ingediend verzoek tot afgifte van een negatieve verklaring (IV/A-00071 - DECA) (Slechts de tekst in de Nederlandse taal is authentiek) Publicatieblad Nr. 173 van 31/10/1964 blz. 2761 - 2762 ++++ ( 1 ) PB no . 13 van 21 . 2 . 1962 , blz . 204/62 . BESCHIKKING VAN DE COMMISSIE van 22 oktober 1964 over een overeenkomstig artikel 2 van Verordening no . 17 ingediend verzoek tot afgifte van een negatieve verklaring ( IV / A-00071 ) ( Alleen de Nederlandse tekst is authentiek ) ( 64/599/EEG ) DE COMMISSIE VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , en met name op artikel 85 , Gelet op Verordening no . 17 van 6 februari 1962 ( 1 ) , en met name op artikel 2 , Gelet op het verzoek om een negatieve verklaring ingediend door de werkgemeenschap \" Dutch Engineers and Contractors Association \" ( DECA ) , te Zeist  , Nederland , overeenkomstig artikel 2 van Verordening no . 17 en strekkend tot de vaststelling , dat voor de Commissie geen aanleiding bestaat op grond van artikel 85 , lid 1 , van het E.E.G.-Verdrag op te treden tegen het reglement van deze werkgemeenschap , dat in de groepsbijeenkomst van 2 mei 1962 is goedgekeurd en in de groepsbijeenkomst van 15 maart 1963 is gewijzigd , Na raadpleging van het Adviescomité voor mededingingsregelingen en economische machtsposities overeenkomstig artikel 10 van Verordening no . 17 , I Overwegende dat tot de werkgemeenschap de volgende ondernemingen behoren : 1 . N.V . Amsterdamsche Ballast Maatschappij , Amsterdam , 2 . van Hattum en Blankevoort N.V . , Beverwijk , 3 . Hollandsche Beton Maatschappij N.V . , 's-Gravenhage , 4 . De Verenigde Bedrijven Bredero N.V . , Utrecht , die tevens handelen namens hun zuster - en dochterondernemingen , waarvan er enkele in de Bondsrepubliek Duitsland , in België en Italië gevestigd zijn ; Overwegende dat het reglement van de DECA voornamelijk de volgende bepalingen bevat : Doel van de werkgemeenschap is de aanneming ( onderaanneming daaronder begrepen ) door haar leden van buiten Europa uit te voeren constructiewerken in de ruimste zijn des woords op civiel - en / of waterbouwkundig gebied te bevorderen . Onder deze constructiewerken worden niet begrepen uitsluitend bagger - en opspuitwerken of gemengde werken , waarvan het civiele gedeelte uitsluitend dienstig is aan het bagger - of opspuitwerk . De bepalingen van het reglement van de werkgemeenschap zijn niet van toepassing op de Franse overzeese departementen . Binnen de werkgemeenschap is een meldingsbureau opgericht . Indien een lid kennis krijgt van de mogelijkheid tot het verwerven van een werkopdracht , die onder dit reglement valt _ voorzover de waarde daarvan meer dan Fl . 1.000.000 is _ , moet hij dit onverwijld aan het meldingsbureau rapporteren . Het meldingsbureau stelt van deze rapportering alle leden , die hetzelfde werk gerapporteerd hebben , op de hoogte , zodat zij desgewenst kunnen samenwerken bij het onderzoek van het project en de voorbereiding van een eventuele inschrijving . Indien een lid het voornemen heeft over te gaan tot inschrijving op een werk met een waarde van meer dan Fl . 2.000.000 , moet hij daarvan mededeling doen aan het meldingsbureau . Deze melding heeft ten doel het mogelijk te maken een bijeenkomst van de leden , die gemeld hebben , of eventueel een groepsbijeenkost bijeen te roepen . In deze bijeenkomst kunnen de leden overleggen welke ondernemingen zullen deelnemen aan de inschrijving , aan de uitvoering van het werk en in welke deelverhouding ( er wordt dan een \" pool \" gevormd ) . Alleen de ondernemingen , die gemeld hebben , of deel uitmaken van een pool zijn gerechtigd tot deelneming aan aanbestedingen . Verder bevat het reglement van de werkgemeenschap bepalingen betreffende de beslechting van geschillen . II Overwegende dat de negatieve verklaring overeenkomstig artikel 2 van Verordening no . 17 kan worden afgegeven , indien voor de Commissie op grond van de haar bekende gegevens geen aanleiding bestaat tegen het reglement van de DECA op grond van artikel 85 , lid 1 , van het E.E.G.-Verdrag op te treden ; Overwegende dat artikel 85 , lid 1 , van het E.E.G.-Verdrag bepaalt , dat onverenigbaar met de gemeenschappelijke markt en verboden zijn alle overeenkomsten tussen ondernemingen , die de handel tussen Lid-Staten ongunstig kunnen beïnvloeden en ertoe strekken of ten gevolge hebben dat de mededinging binnen de gemeenschappelijke markt wordt verhinderd , beperkt of vervalst ; Overwegende dat het reglement van de werkgemeenschap DECA betrekking heeft op de regeling van bouwwerken die buiten Europa en de Franse overzeese departementen _ waarop ingevolge artikel 227 van het Verdrag de regels voor de mededinging ook van toepassing zijn _ verricht worden ; dat dit derhalve slechts de samenwerking van de leden buiten het gebied , waarvoor de regels betreffende de mededinging van het E.E.G.-Verdrag gelden , regelt ; dat hieraan niets verandert het feit , dat verschillende dochterondernemingen in andere Lid-Staten eveneens tot de werkgemeenschap behoren , omdat hun werkzaamheid binnen het kader van het reglement uitsluitend betrekking heeft op handelsrelaties met derde landen ; dat derhalve het reglement van de werkgemeenschap niet strekt tot verhindering , beperking of vervalsing van de mededinging binnen de gemeenschappelijke markt ; Overwegende dat de bepalingen van het reglement op zichzelf geen invloed op de mededinging binnen de gemeenschappelijke markt tot gevolg hebben ; dat bovendien de Commissie in het onderhavige geval op het ogenblik geen feiten bekend zijn , dat de samenwerking van deze ondernemingen in deze vorm zulke gevolgen binnen de gemeenschappelijke markt heeft ; Overwegende dat door derden geen bezwaren zijn ingebracht naar aanleiding van de bekendmaking in het Publikatieblad van de Europese Gemeenschappen no . 44 van 13 maart 1964 op grond van artikel 19 , lid 3 , van Verordening no . 17 ; Overwegende dat onder deze omstandigheden op grond van de aan de Commissie bekende feiten thans niet kan worden aangenomen , dat het reglement van de DECA ertoe strekt of ten gevolge heeft dat de mededinging binnen de gemeenschappelijke markt wordt verhinderd , beperkt of vervalst in de zin van artikel 85 , lid 1 , van het E.E.G.-Verdrag ; dat een van de voorwaarden voor de toepassing van artikel 85 , lid 1 , van het Verdrag dus niet vervuld is en dat de negatieve verklaring derhalve kan worden gegeven , HEEFT DE VOLGENDE BESCHIKKING VASTGESTELD : Artikel 1 Voor de Commissie bestaat op grond van de haar bekende gegevens geen aanleiding , krachtens artikel 85 , lid 1 , van het Verdrag tot oprichting van de Europese Economische Gemeenschap op te treden tegen het reglement van de werkgemeenschap \" Dutch Engineers and Contractors Association \" ( DECA ) , dat in de groepsbijeenkomst van 2 mei 1962 is goedgekeurd en in de groepsbijeenkomst van 15 maart 1963 is gewijzigd . Artikel 2 Deze beschikking is gericht tot de werkgemeenschap \" Dutch Engineers and Contractors Association \" ( DECA ) , te Zeist , Nederland . Brussel , 22 oktober 1964 . Voor de Commissie De Voorzitter Walter HALLSTEIN",
  "source": "EUR LEX"
}