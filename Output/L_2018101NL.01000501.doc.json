{
  "url": "http://www.w3.org/1999/xhtml\">",
  "content": "L_2018101NL.01000501.xml 20.4.2018 NL Publicatieblad van de Europese Unie L 101/5 BESLUIT (EU) 2018/601 VAN DE RAAD van 16 april 2018 tot sluiting, namens de Europese Unie, van de Overeenkomst tussen de Europese Unie en Nieuw-Zeeland betreffende samenwerking en wederzijdse administratieve bijstand in douanezaken DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207 in samenhang met artikel 218, lid 6, onder a), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Op 22 juli 2013 heeft de Raad de Commissie gemachtigd onderhandelingen te openen met Nieuw-Zeeland met het oog op het sluiten van een overeenkomst tussen de Europese Unie en Nieuw-Zeeland betreffende samenwerking en wederzijdse administratieve bijstand in douanezaken („de overeenkomst”). De onderhandelingen werden succesvol afgesloten met de parafering van de overeenkomst op 23 september 2015. In overeenstemming met Besluit (EU) 2018/600 van de Raad ( 2 ) is de overeenkomst op 3 juli 2017 ondertekend. (2) Met de overeenkomst wordt beoogd de rechtsgrondslag te creëren voor een samenwerkingskader dat tot doel heeft de veiligheid van de toeleveringsketen te garanderen en de legitieme handel te faciliteren, alsook de uitwisseling van inlichtingen mogelijk te maken met het oog op de juiste toepassing van de douanewetgeving en het voorkomen, onderzoeken en bestrijden van inbreuken op de douanewetgeving. (3) De overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en Nieuw-Zeeland betreffende samenwerking en wederzijdse administratieve bijstand in douanezaken wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad verricht namens de Unie de in artikel 21, lid 1, van de overeenkomst bedoelde kennisgeving ( 3 ) . Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 16 april 2018. Voor de Raad De voorzitter R. PORODZANOV ( 1 ) Goedkeuring van 13 maart 2018 (nog niet bekendgemaakt in het Publicatieblad). ( 2 ) Besluit (EU) 2018/600 van de Raad van 10 oktober 2016 tot ondertekening, namens de Europese Unie, van de Overeenkomst tussen de Europese Unie en Nieuw-Zeeland betreffende samenwerking en wederzijdse administratieve bijstand in douanezaken (zie bladzijde 3 van dit Publicatieblad). ( 3 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}