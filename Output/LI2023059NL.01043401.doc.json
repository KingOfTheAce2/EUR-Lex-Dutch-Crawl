{
  "url": "http://www.w3.org/1999/xhtml\">",
  "content": "LI2023059NL.01043401.xml 25.2.2023 NL Publicatieblad van de Europese Unie LI 59/434 BESLUIT (GBVB) 2023/431 VAN DE RAAD van 25 februari 2023 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 28 september 2017 heeft de Raad Besluit (GBVB) 2017/1775 ( 1 ) betreffende beperkende maatregelen in het licht van de situatie in Mali vastgesteld. (2) Op 13 december 2021 heeft de Raad Besluit (GBVB) 2021/2208 ( 2 ) vastgesteld, waarin een nieuw kader werd vastgesteld dat beperkende maatregelen mogelijk maakt ten aanzien van personen en entiteiten die verantwoordelijk zijn voor het bedreigen van de vrede, de veiligheid of de stabiliteit in Mali of voor het belemmeren of ondermijnen van de succesvolle voltooiing van de politieke transitie. (3) Op 24 januari en 21 maart 2022 heeft de Raad er nota van genomen dat de overgangsautoriteiten hebben besloten samen te werken met de aan Rusland gelieerde huurlingen van de Wagnergroep, die berucht is om haar wreedheden, met name ernstige schendingen van de mensenrechten in Oekraïne, Syrië, Libië, de Centraal-Afrikaanse Republiek (CAR), Sudan, Mali en Mozambique, waaronder foltering en buitengerechtelijke, standrechtelijke of willekeurige executies en moorden. De Raad heeft de aanwezigheid van de Wagnergroep ter plaatse veroordeeld. (4) Aangezien de situatie in Mali onverminderd ernstig blijft, moet één persoon worden opgenomen in de lijst van natuurlijke en rechtspersonen, entiteiten en lichamen die onderworpen zijn aan de beperkende maatregelen in bijlage II bij Besluit (GBVB) 2017/1775. (5) Bijlage II bij Besluit (GBVB) 2017/1775 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage II bij Besluit (GBVB) 2017/1775 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 25 februari 2023. Voor de Raad De voorzitter J. ROSWALL ( 1 ) Besluit (GBVB) 2017/1775 van de Raad van 28 september 2017 betreffende beperkende maatregelen in het licht van de situatie in Mali ( PB L 251 van 29.9.2017, blz. 23 ). ( 2 ) Besluit (GBVB) 2021/2208 van de Raad van 13 december 2021 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali ( PB L 446 van 14.12.2021, blz. 44 ). BIJLAGE Bijlage II bij Besluit (GBVB) 2017/1775 wordt als volgt gewijzigd: 1) De volgende vermelding wordt toegevoegd aan de lijst met natuurlijke personen onder “A. Lijst van natuurlijke personen bedoeld in artikel 1 bis, lid 1”: Naam Identificatiegegevens Motivering Datum van plaatsing op de lijst “6. Ivan Aleksandrovitch MASLOV Иван Александрович МАСЛОВ Geboortedatum: 11.7.1982 of 3.1.1980 Geboorteplaats: Archangelsk / dorp Tsjoegoejevka, district Tsjoegoejev, kraj Primorje Nationaliteit: Russisch Geslacht: mannelijk Functie: hoofd van de Wagnergroep in Mali Adres: Onbekend, ingeschreven in de stad Sjatki, oblast Nizjni Novgorod volgens “All eyes on Wagner” Ivan Aleksandrovitch Maslov staat aan het hoofd van de Wagnergroep in Mali, die haar aanwezigheid in het land sinds eind 2021 heeft opgevoerd. Wagners aanwezigheid in Mali vormt een bedreiging voor de vrede, veiligheid en stabiliteit in het land. Wagner-huurlingen zijn in het bijzonder betrokken geweest bij gewelddaden en talrijke schendingen van de mensenrechten in het land, waaronder buitengerechtelijke moorden, zoals het bloedbad in Moura eind maart 2022. Als lokaal hoofd van de Wagnergroep is Ivan Maslov derhalve verantwoordelijk voor de daden van de Wagnergroep die de vrede, veiligheid en stabiliteit in Mali bedreigen, met name de betrokkenheid bij gewelddaden en schendingen van de mensenrechten. 25.2.2023” 2) De volgende vermelding wordt toegevoegd aan de lijst van natuurlijke personen en rechtspersonen, entiteiten en lichamen onder de rubriek “B. Lijst van natuurlijke of rechtspersonen, entiteiten of lichamen, bedoeld in artikel 2 bis, lid 1”: Naam Identificatiegegevens Motivering Datum van plaatsing op de lijst “6. Ivan Aleksandrovitch MASLOV Иван Александрович МАСЛОВ Geboortedatum: 11.7.1982 of 3.1.1980 Geboorteplaats: Archangelsk/dorp Tsjoegoejevka, district Tsjoegoejev, kraj Primorje Nationaliteit: Russisch Geslacht: mannelijk Functie: hoofd van de Wagnergroep in Mali Adres: Onbekend, ingeschreven in de stad Sjatki, oblast Nizjni Novgorod volgens “All eyes on Wagner” Ivan Aleksandrovitch Maslov staat aan het hoofd van de Wagnergroep in Mali, die haar aanwezigheid in het land sinds eind 2021 heeft opgevoerd. Wagners aanwezigheid in Mali vormt een bedreiging voor de vrede, veiligheid en stabiliteit in het land. Wagner-huurlingen zijn in het bijzonder betrokken geweest bij gewelddaden en talrijke schendingen van de mensenrechten in Mali, waaronder buitengerechtelijke moorden, zoals het bloedbad in Moura eind maart 2022. Als lokaal hoofd van de Wagnergroep is Ivan Maslov derhalve verantwoordelijk voor de daden van de Wagnergroep die de vrede, veiligheid en stabiliteit in Mali bedreigen, met name de betrokkenheid bij gewelddaden en schendingen van de mensenrechten. 25.2.2023”",
  "source": "EUR LEX"
}