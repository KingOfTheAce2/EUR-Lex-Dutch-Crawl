{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0720(06):NL:HTML\">",
  "content": "EUR-Lex - 31974Y0720(06) - NL Avis juridique important | 31974Y0720(06) Besluit nr. 89 van 20 maart 1973 betreffende de interpretatie van artikel 16, leden 1 en 2 van Verordening (EEG) nr. 1408/71 van de Raad inzake de leden van het bedienende personeel van diplomatieke zendingen en consulaire posten Publicatieblad Nr. C 086 van 20/07/1974 blz. 0007 - 0007 Bijzondere uitgave in het Spaans: Hoofdstuk 05 Deel 2 blz. 0032 Bijzondere uitgave in het Portugees: Hoofdstuk 05 Deel 2 blz. 0032 ++++ BESLUIT Nr . 89 van 20 maart 1973 betreffende de interpretatie van artikel 16 , leden 1 en 2 van Verordening ( EEG ) nr . 1408/71 van de Raad inzake de leden van het bedienende personeel van diplomatieke zendingen en consulaire posten DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op artikel 81 , sub a ) van Verordening ( EEG ) nr . 1408/71 , op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van deze verordening en van Verordening  ( EEG ) nr . 574/72 te behandelen , Overwegende dat de woorden \" leden van het bedienende personeel \" , gebruikt in artikel 16 , leden 1 en 2 van Verordening ( EEG ) nr . 1408/71 , aanleiding tot uiteenlopende interpretaties kunnen geven en dat het derhalve noodzakelijk is aan deze woorden eenzelfde strekking te geven ; Overwegende dat artikel 14 , lid 1 van Verordening nr . 3 van toepassing was op \" werknemers of daarmede gelijkgestelden , ongeacht hun nationaliteit , die in de diplomatieke of consulaire diensten werkzaam zijn of die in persoonlijke dienst zijn van ambtenaren dier diensten \" ; Overwegende dat een enge interpretatie van artikel 16 van Verordening ( EEG ) nr . 1408/71 tot gevolg zou hebben dat het keuzerecht , dat voorheen bestond voor in diplomatieke of consulaire diensten werkzame werknemers of daarmede gelijkgestelden , die onderdaan zijn van de zendstaat , komt te vervallen ; Handelende overeenkomstig artikel 80 , lid 3 van Verordening ( EEG ) nr . 1408/71 , BESLUIT : 1 . Het bepaalde in artikel 16 , leden 1 en 2 van Verordening ( EEG ) nr . 1408/71 is van toepassing op alle werknemers , met uitzondering van personen in overheidsdienst en met hen gelijkgesteld personeel als bedoeld in artikel 2 , lid 3 van voornoemde verordening , werkzaam bij diplomatieke zendingen of consulaire posten of in dienst van ambtenaren van deze zendingen of posten . 2 . Dit besluit wordt bekendgemaakt in het Publikatieblad van de Europese Gemeenschappen . Het is van toepassing voor de zes oorspronkelijke Lid-Staten met ingang van 1 oktober 1972 en overeenkomstig het Toetredingsverdrag met ingang van 1 april 1973 voor de drie nieuwe Lid-Staten . De Voorzitter van de Administratieve Commissie J . DONIS",
  "source": "EUR LEX"
}