{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2008:NL:HTML\">",
  "content": "EUR-Lex - 31997R2008 - NL Avis juridique important | 31997R2008 Verordening (EG) nr. 2008/97 van de Raad van 9 oktober 1997 tot vaststelling van uitvoeringsbepalingen van de speciale regeling voor de invoer van olijfolie en van bepaalde andere landbouwproducten van oorsprong uit Turkije Publicatieblad Nr. L 284 van 16/10/1997 blz. 0017 - 0019 VERORDENING (EG) Nr. 2008/97 VAN DE RAAD van 9 oktober 1997 tot vaststelling van uitvoeringsbepalingen van de speciale regeling voor de invoer van olijfolie en van bepaalde andere landbouwproducten van oorsprong uit Turkije DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat bij het aanvullende protocol bij de Associatieovereenkomst EG-Turkije, dat betrekking heeft op de nieuwe concessies bij de invoer van Turkse landbouwproducten in de Gemeenschap (1), speciale regelingen bij invoer van durumtarwe, kanariezaad, rogge en mout maar van oorsprong uit Turkije, zijn vastgesteld; dat op grond van die regelingen een korting wordt toegepast op de invoerheffing voor durumtarwe en kanariezaad, een vermindering van de invoerheffing voor rogge, op voorwaarde dat Turkije een bijzondere uitvoerheffing toepaste voor dat product, en een vermindering van het vaste element van de invoerheffing voor mout; Overwegende dat voor olijfolie van de GN-codes 1509 10 10, 1509 10 90 en 1510 00 10 de geldende heffing forfaitair met 0,7245 ecu per 100 kg wordt verminderd uit hoofde van de speciale regeling die is ingesteld bij Besluit nr. 1/77 van de Associatieraad EEG-Turkije; dat, mits Turkije een bijzondere uitvoerheffing toepast, de heffing bij invoer bovendien wordt verminderd met een bedrag gelijk aan de bijzondere uitvoerheffing, met een maximum van 13,14 ecu per 100 kg, uit hoofde van de vermindering bedoeld in artikel 2 van de bovenbedoelde Overeenkomst en met nog eens 13,14 ecu per 100 kg uit hoofde van het aanvullende bedrag bedoeld in bijlage IV bij dezelfde Overeenkomst; dat de Gemeenschap met Turkije een Overeenkomst in de vorm van een briefwisseling heeft gesloten waarbij de speciale regeling voor de duur van de Associatieovereenkomst wordt voortgezet in de vorm van een forfaitaire vermindering van de douanerechten (2); Overwegende dat de bij invoer van landbouwproducten toegepaste heffingen, op grond van de in het kader van de multilaterale handelsbesprekingen van de Uruguay-ronde gesloten landbouwovereenkomst (3), met ingang van 1 juli 1995 door vaste douanerechten moeten worden vervangen; Overwegende dat voor de voortzetting van de regeling nieuwe uitvoeringsbepalingen moeten worden vastgesteld en een aantal artikelen van Verordening (EEG) nr. 1180/77 van de Raad van 17 mei 1977 betreffende de invoer in de Gemeenschap van bepaalde landbouwproducten van oorsprong uit Turkije (4), moeten worden ingetrokken; Overwegende dat moet worden bepaald dat, overeenkomstig de Overeenkomsten, de bijzondere uitvoerheffing wordt doorberekend in de prijs van de olijfolie bij invoer in de Gemeenschap; dat, met het oog op de correcte toepassing van de betrokken regeling, moet worden bepaald dat de heffing uiterlijk bij de invoer van olijfolie wordt betaald; Overwegende dat bij wijziging van de huidige bepalingen van de bij de Associatieovereenkomst vastgestelde speciale regeling, met name van de bedragen, en bij sluiting van een nieuwe overeenkomst, deze verordening kan worden aangepast om er de betrokken wijzigingen in op te nemen; dat moet worden bepaald dat deze eventuele aanpassingen door de Commissie kunnen worden vastgesteld via de procedure van artikel 38 van Verordening nr. 136/66/EEG van de Raad van 22 september 1966 houdende een gemeenschappelijke ordening der markten in de sector oliÃ«n en vetten (5), of de overeenkomstige artikelen van de overige verordeningen dat instelling van een gemeenschappelijke marktordening waarvoor de speciale regeling geldt; Overwegende dat de Commissie bij Verordening (EG) nr. 2146/95 (6) en Verordening (EG) nr. 1214/96 (7), bij wijze van overgangsmaatregel, een autonome regeling heeft ingesteld die afloopt op 30 juni 1997; dat derhalve moet worden bepaald dat deze verordening met ingang van 1 juli 1997 van toepassing is, HEEFT DE VOLGENDE VERORDENING VASTGESTELD: Artikel 1 Bij deze verordening worden bepalingen vastgesteld voor de uitvoering van de speciale regelingen voor invoer van olijfolie en bepaalde andere landbouwproducten van oorsprong uit Turkije. Artikel 2 1. Het toe te passen recht bij invoer in de Gemeenschap van olijfolie van de GN-codes 1509 10 10, 1509 10 90 en 1510 00 10 die geen raffinageproces heeft ondergaan, volledig in Turkije is verkregen en rechtstreeks van dat land naar de Gemeenschap is vervoerd, wordt verminderd met 0,7245 ecu per 100 kg. 2. Als Turkije een bijzondere uitvoerheffing toepast op die olijfolie die volledig in Turkije is verkregen en rechtstreeks van dat land naar de Gemeenschap wordt vervoerd, wordt het toe te passen recht bovendien verminderd met een bedrag dat gelijk is aan dat van de bijzondere uitvoerheffing, maar met maximaal 13,14 ecu per 100 kg, welk bedrag met nogmaals 13,14 ecu per 100 kg wordt verhoogd. 3. De in lid 2 van dit artikel bedoelde vermindering van het douanerecht is van toepassing voor alle invoer van olijfolie waarvoor de importeur bij de invoer het bewijs levert dat de bijzondere uitvoerheffing in de invoerprijs is doorberekend. Artikel 3 1. Het toe te passen recht bij invoer in de Gemeenschap van olijfolie van GN-code 1509 90 00 die een raffinageproces heeft ondergaan, volledig in Turkije is verkregen en rechtstreeks van dat land naar de Gemeenschap is vervoerd, wordt verminderd met 3,723 ecu per 100 kg. 2. Het toe te passen recht bij invoer in de Gemeenschap van olijfolie van GN-code 1510 00 90 die een raffinageproces heeft ondergaan, volledig in Turkije is verkregen en rechtstreeks van dat land naar de Gemeenschap is vervoerd, wordt verminderd met 7,003 ecu per 100 kg. Artikel 4 Bij invoer in de Gemeenschap van durumtarwe van GN-code 1001 10 00 van oorsprong uit Turkije, die rechtstreeks van dat land naar de Gemeenschap wordt vervoerd, moet het op grond van artikel 10 van Verordening (EEG) nr. 1766/92 van de Raad van 30 juni 1992 houdende een gemeenschappelijke ordening der markten in de sector granen (8), vastgestelde recht worden toegepast, verminderd met 0,73 ecu per ton. Artikel 5 1. Bij invoer in de Gemeenschap van rogge van GN-code 1002 00 00, van oorsprong uit Turkije, die rechtstreeks van dat land naar de Gemeenschap wordt vervoerd, moet het op grond van artikel 10, lid 2, van Verordening (EEG) nr. 1766/92 van de Raad vastgestelde recht worden toegepast, verminderd met een bedrag dat gelijk is aan de door Turkije bij uitvoer van dat product naar de Gemeenschap toegepaste bijzondere uitvoerheffing, maar met maximaal 11,68 ecu per ton. 2. De in lid 1 bedoelde regeling is van toepassing voor alle invoer waarvoor de importeur het bewijs levert dat de exporteur de bijzondere uitvoerheffing heeft betaald tot maximaal het op grond van artikel 10, lid 2, van Verordening (EEG) nr. 1766/92 vastgestelde bedrag, en maximaal 11,68 ecu per ton. Artikel 6 Het toe te passen recht bij invoer in de Gemeenschap van mout, ook indien gebrand, van GN-code 1107, van oorsprong uit Turkije, die rechtstreeks van dat land naar de Gemeenschap worden vervoerd, wordt met 6,57 ecu per ton verminderd. Artikel 7 De uitvoeringsbepalingen van deze verordening worden door de Commissie vastgesteld volgens de procedure van artikel 38 van Verordening nr. 136/66/EEG van de Raad of van de overeenkomstige artikelen van de andere verordeningen tot instelling van de betrokken gemeenschappelijke markten. Artikel 8 Bij wijziging van de huidige bepalingen van de bij de Associatieovereenkomst vastgestelde speciale regelingen, met name van de bedragen, en bij sluiting van een nieuwe overeenkomst zal de Commissie de daaruit voor deze verordening voortvloeiende aanpassingen vaststellen volgens de procedure van artikel 38 van Verordening nr. 136/66/EEG van de Raad of van de overeenkomstige artikelen van de andere verordeningen tot instelling van de betrokken gemeenschappelijke markten. Artikel 9 De artikelen 6 tot en met 10 van Verordening (EEG) nr. 1180/77 van de Raad worden ingetrokken. Artikel 10 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 juli 1997. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 9 oktober 1997. Voor de Raad De Voorzitter M. DELVAUX-STEHRES (1) PB 217 van 29. 12. 1964, blz. 3687/64. (2) PB L 277 van 30. 10. 1996, blz. 39. (3) PB L 336 van 23. 12. 1994, blz. 22. (4) PB L 142 van 9. 6. 1977, blz. 10. Verordening laatstelijk gewijzigd bij Verordening (EG) 2063/96 (PB L 277 van 30. 10. 1996, blz. 4). (5) PB 172 van 30. 9. 1966, blz. 3025/66. Verordening laatstelijk gewijzigd bij Verordening (EG) 1581/96 (PB L 206 van 16. 8. 1996, blz. 11). (6) PB L 215 van 9. 9. 1995, blz. 1. (7) PB L 161 van 29. 6. 1996, blz. 46. (8) PB L 181 van 1. 7. 1992, blz. 21. Verordening laatstelijk gewijzigd bij Verordening (EG) nr. 923/96 (PB L 126 van 24. 5. 1996, blz. 37).",
  "source": "EUR LEX"
}