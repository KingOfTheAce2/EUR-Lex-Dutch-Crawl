{
  "url": "http://www.w3.org/1999/xhtml\">",
  "content": "L_2022201NL.01000501.xml 1.8.2022 NL Publicatieblad van de Europese Unie L 201/5 UITVOERINGSVERORDENING (EU) 2022/1331 VAN DE RAAD van 28 juli 2022 tot uitvoering van Verordening (EU) 2017/1509 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1509 van de Raad van 30 augustus 2017 betreffende beperkende maatregelen tegen de Democratische Volksrepubliek Korea en tot intrekking van Verordening (EG) nr. 329/2007 ( 1 ) , en met name artikel 47, leden 2 en 5, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 30 augustus 2017 Verordening (EU) 2017/1509 vastgesteld. (2) Overeenkomstig artikel 47 bis, lid 1, van Verordening (EU) 2017/1509 heeft de Raad de lijsten van aangewezen personen en entiteiten in de bijlagen XV, XVI, XVII en XVIII bij die verordening geëvalueerd. (3) De beperkende maatregelen tegen alle personen en entiteiten op de lijsten in de bijlagen XV en XVI bij Verordening (EU) 2017/1509 moeten worden gehandhaafd, met uitzondering van één overleden persoon in bijlage XV bij Verordening (EU) 2017/1509, wiens vermelding uit die bijlage moet worden geschrapt. De motivering voor 17 personen en één entiteit, en de identificatiegegevens voor 59 personen en vijf entiteiten moeten worden geactualiseerd. (4) Het comité van de Veiligheidsraad van de Verenigde Naties dat is opgericht op grond van Resolutie 1718 (2006) van de VN-Veiligheidsraad, heeft op 30 juni 2022 de informatie over één persoon op de lijst in bijlage XIII bij Verordening (EU) 2017/1509 geactualiseerd. (5) Verordening (EU) 2017/1509 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlagen XIII, XV en XVI bij Verordening (EU) 2017/1509 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2022. Voor de Raad De voorzitter M. BEK ( 1 ) PB L 224 van 31.8.2017, blz. 1 . BIJLAGE 1) In bijlage XIII bij Verordening (EU) 2017/1509, “Lijst van de in artikel 34, lid 1, en artikel 34, lid 3, bedoelde personen, entiteiten en lichamen”, a) “Natuurlijke personen”, wordt vermelding 29 vervangen door: Naam Alias Identificatiegegevens Datum van aanwijzing door de VN Motivering “29. Pak Chun Il Paspoort: 563410091 Geboortedatum: 28.7.1954 Nationaliteit: DVK 30.11.2016 Was ambassadeur van de DVK in Egypte en verleent steun aan KOMID. Op 15 november 2016 liep zijn ambtstermijn af en verliet hij Egypte.” 2) Bijlage XV bij Verordening (EU) 2017/1509 wordt als volgt gewijzigd: a) in de “Lijst van de in artikel 34, lid 1, en artikel 34, lid 3, bedoelde personen, entiteiten en lichamen”, “a) Natuurlijke personen die zijn aangewezen overeenkomstig artikel 34, lid 4, onder a)”, worden de vermeldingen 1, 3 tot en met 13, en 16 tot en met 31 vervangen door: Naam (en eventuele aliassen) Alias Identificatiegegevens Datum van aanwijzing Motivering “1. CHON Chi Bu 전지부 CHON Chi-bu Geslacht: mannelijk 22.12.2009 Lid van het Algemeen bureau voor kernenergie, voormalig technisch directeur van Yongbyon. Foto's brachten hem in verband met een kernreactor in Syrië voordat die in 2007 door Israël werd gebombardeerd. 3. O Kuk-Ryol 오극렬 O Kuk Ryol Geboortedatum: 7.1.1930 Geboorteplaats: Provincie Jilin, China Geslacht: mannelijk 22.12.2009 Generaal van het Koreaanse volksleger, voormalig vicevoorzitter van de Nationale Defensiecommissie, een belangrijk orgaan voor nationale defensie in de DVK dat toezag op de aankoop van andere landen van geavanceerde technologie voor nucleaire en ballistische programma's. Voormalig lid van het Centraal Comité van de Koreaanse Arbeiderspartij. 4. PAK Jae-gyong 박재경 PAK Chae-Kyong PAK Jae Gyong Geboortedatum: 10.6.1933 Paspoortnummer: 554410661 Geslacht: mannelijk 22.12.2009 Generaal in het Koreaanse volksleger. Voormalig vicedirecteur van de Afdeling algemeen beleid van de Volksstrijdkrachten en voormalig vicedirecteur van het Bureau logistiek van de Volksstrijdkrachten (militair adviseur van wijlen Kim Jong-Il). Aanwezig bij de inspectie, door KIM Jong Un, van de leiding van de Strategic Rocket Forces in 2012. Voormalig lid van het Centraal Comité van de Koreaanse Arbeiderspartij. Voorzitter van het Koreaanse Comité van veteranen tegen het imperialisme. 5. RYOM Yong 렴영 Geslacht: mannelijk 22.12.2009 Directeur van het Algemeen bureau voor kernenergie (door de Verenigde Naties aangewezen entiteit), belast met internationale betrekkingen. 6. SO Sang-kuk 서상국 SO Sang Kuk Geboortedatum: 30.11.1938 Geslacht: mannelijk 22.12.2009 Hoofd van de afdeling Kernfysica, Kim Il-Sung-universiteit. 7. KIM Yong Chol 김영철 KIM Yong-Chol; KIM Young-Chol; KIM Young-Cheol; KIM Young-Chul Geboortedatum: 1946 Geboorteplaats: Pyongan-Pukto, Noord-Korea Geslacht: mannelijk 19.12.2011 Lid van het politiek bureau van de Koreaanse Arbeiderspartij en van de commissie Staatsaangelegenheden van de DVK en, tot juni 2022, directeur van de afdeling voor het eenheidsfront. Voormalig bevelhebber van het Algemeen Verkenningsbureau (RGB), een entiteit die een sanctie heeft gekregen van de Veiligheidsraad van de Verenigde Naties. 8. CHOE Kyong-song 최경성 CHOE Kyong song Geboortedatum: 1945 Geslacht: mannelijk 20.5.2016 Kolonel-generaal in het Koreaanse volksleger. Voormalig lid van de Centrale Militaire Commissie van de Koreaanse Arbeiderspartij, een belangrijk defensieorgaan in Noord-Korea. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 9. CHOE Yong-ho 최용호 CHOE Yong Ho Geslacht: mannelijk 20.5.2016 Kolonel-generaal in het Koreaanse volksleger/Generaal in de luchtmacht van het Koreaanse volksleger. Voormalig lid van de Centrale Militaire Commissie van de Koreaanse Arbeiderspartij, een belangrijk defensieorgaan in Noord-Korea. Bevelhebber van de luchtmacht en -verdediging van het Koreaanse volksleger. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 10. HONG Sung-Mu 홍승무 HONG Sung Mu Geboortedatum: 1.1.1942 Geslacht: mannelijk 20.5.2016 Vicedirecteur van het Munitions Industry Department (MID). Het MID – op 2 maart 2016 aangewezen door de VN-Veiligheidsraad – is betrokken bij belangrijke aspecten van het rakettenprogramma van de DVK. Het MID is verantwoordelijk voor het toezicht op de ontwikkeling van de ballistische raketten van de DVK, met inbegrip van onderzoeks- en ontwikkelingsprogramma's. In die hoedanigheid is Hong verantwoordelijk voor de programma's van de DVK in verband met kernwapens, ballistische raketten of andere massavernietigingswapens. Op 28 november 2017 woonde hij de lancering van de intercontinentale ballistische raket Hwasong-15 bij. Nam deel aan een vergadering van de Centrale Militaire Commissie van de Koreaanse Arbeiderspartij in juli 2020, met als thema “afschrikking van oorlog”, een eufemisme voor het kernprogramma van de DVK. In januari 2021 herkozen tot lid van het Centraal Comité van de partij. 11. JO Kyongchol 조경철 JO Kyong Chol Geslacht: mannelijk 20.5.2016 Generaal in het Koreaanse volksleger. Voormalig lid van de Centrale Militaire Commissie van de Koreaanse Arbeiderspartij, een belangrijk defensieorgaan in Noord-Korea. Directeur van het Commando militaire veiligheid. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. Vergezelde Kim Jong-Un bij de grootste test met langeafstandsartillerie in de geschiedenis van Noord-Korea. In januari 2021 herkozen tot lid van het Centraal Comité van de partij. 12. KIM Chun-sam 김춘삼 KIM Chun Sam Geslacht: mannelijk 20.5.2016 Luitenant-generaal, voormalig lid van het Centraal Militair Comité van de Koreaanse Arbeiderspartij, een belangrijk orgaan voor nationale defensie in de DVK. Voormalig directeur van de dienst Operaties bij het militaire hoofdkwartier van het Koreaanse Volksleger en eerste plaatsvervangend hoofd van het militaire hoofdkwartier. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 13. KIM Chun-sop 김춘섭 KIM Chun Sop Geslacht: mannelijk 20.5.2016 Voormalig directeur van het Munitions Industry Department (MID). Het MID – op 2 maart 2016 aangewezen door de VN-Veiligheidsraad – is betrokken bij belangrijke aspecten van het rakettenprogramma van de DVK. Het MID is verantwoordelijk voor het toezicht op de ontwikkeling van de ballistische raketten van de DVK, met inbegrip van onderzoeks- en ontwikkelingsprogramma's. Voormalig lid van de Nationale Defensiecommissie, een belangrijk orgaan voor nationale defensie in de DVK. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. Aanwezig tijdens een fotosessie voor degenen die hadden bijgedragen aan geslaagde test met door onderzeeboot gelanceerde ballistische raket in mei 2015. 16. KIM Won-hong 김원홍 KIM Won Hong Geboortedatum: 7.1.1945 Geboorteplaats: Pyongyang, Noord-Korea Paspoortnummer: 745310010 Geslacht: mannelijk 20.5.2016 Generaal in het Koreaanse volksleger. Voormalig eerste vicedirecteur van de afdeling Algemeen Beleid van het Koreaanse volksleger. Voormalig directeur van de afdeling Staatsveiligheid. Voormalig minister van Staatsveiligheid. Voormalig lid van de Centrale Militaire Commissie van de Koreaanse Arbeiderspartij en van de Nationale Defensiecommissie, een belangrijk orgaan voor nationale defensie in de DVK. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 17. PAK Jong-chon 박정천 PAK Jong Chon Geslacht: mannelijk 20.5.2016 Lid van het presidium van het politiek bureau van de Koreaanse Arbeiderspartij, vicevoorzitter van de Centrale Militaire Commissie, secretaris van het Centraal Comité van de Koreaanse Arbeiderspartij, en lid van de commissie Staatsaangelegenheden. Maarschalk en voormalig hoofd van de generale staf. Voerde de schouwing uit tijdens de militaire parade van 25 april 2022, hetgeen er gezien zijn huidige functies op wijst dat hij nog steeds een rol speelt bij en verantwoordelijkheid draagt voor het ondersteunen en bevorderen van de programma's van de DVK inzake kernwapens, ballistische raketten of andere massavernietigingswapens. In januari 2021 verkozen tot lid van het Centraal Comité van de partij, het politiek bureau van het Centraal Comité en de Centrale Militaire Commissie. 18. LI Yong-ju 리용주 RI Yong Ju Geslacht: mannelijk 20.5.2016 Admiraal in het Koreaanse volksleger. Voormalig lid van de Centrale Militaire Commissie van de Koreaanse Arbeiderspartij, een belangrijk defensieorgaan in Noord-Korea. Voormalig opperbevelhebber van de Noord-Koreaanse zeemacht, die betrokken is bij de ontwikkeling van programma's voor ballistische raketten en de ontwikkeling van de nucleaire capaciteit van de Koreaanse zeemacht. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 19. SON Chol-ju 손철주 SON Chol Ju Geslacht: mannelijk 20.5.2016 Kolonel-generaal van het Koreaanse volksleger. Vicedirecteur van de afdeling Sturing van het algemeen politiek bureau van het Koreaanse Volksleger en voormalig politiek directeur van de luchtmacht en -verdediging, die toezicht houdt op de ontwikkeling van gemoderniseerde luchtdoelraketten. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. Son stond op de aanwezigenlijst van een vergadering van de Centrale Militaire Commissie van mei 2020 als vicedirecteur verantwoordelijk voor de organisatie van het Koreaanse Volksleger. 20. YUN Jong-rin 윤정린 YUN Jong Rin Geslacht: mannelijk 20.5.2016 Generaal van het Koreaanse Volksleger, voormalig bevelhebber van de Supreme Guard Command (lijfwachtenkorps van de Kim-familie). Voormalig lid van de Centrale Militaire Commissie van de Koreaanse Arbeiderspartij en van de Nationale Defensiecommissie, een belangrijk orgaan voor nationale defensie in de DVK. In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 21. HONG Yong Chil 홍영칠 Geslacht: mannelijk 20.5.2016 Vicedirecteur van het Munitions Industry Department (MID). Het MID – op 2 maart 2016 aangewezen door de VN-Veiligheidsraad – is betrokken bij belangrijke aspecten van het rakettenprogramma van de DVK. Het MID is verantwoordelijk voor het toezicht op de ontwikkeling van de ballistische raketten van de DVK, met inbegrip van O&O-programma's. De Tweede Economische Commissie en de Tweede Academie voor Natuurwetenschappen – ook aangewezen in augustus 2010 – zijn ondergeschikt aan het MID. In 2019 werd Hong omschreven als een van de hooggeplaatste functionarissen op het gebied van nationale defensiewetenschap. Hij vergezelde Kim Jong Un bij het afvuren van een nieuw type van tactisch geleid wapen en tijdens de inspectie van een in aanbouw zijnde nieuw type van onderzeeër. Hij was een van de wetenschappers die Kim Jong Un in 2017 feliciteerde met de lancering van de Hwasong-15 intercontinentale ballistische raket (ICBM) en hij woonde eerdere motortests en andere ballistische lanceringen bij. In 2016 vergezelde hij Kim Jong Un op een bijeenkomst met wetenschappers waar onderzoek naar het plaatsen van kernkoppen op tactische en strategische raketten werd besproken. Hij kan een belangrijke rol hebben gespeeld bij de nucleaire test van de DVK van 6 januari 2016. In die hoedanigheid is hij verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 22. RI Hak Chol 리학철 RI Hak Chul; RI Hak Cheol Geboortedatum: 19.1.1963 of 8.5.1966 Paspoortnummers: 381320634, PS-563410163 Geslacht: mannelijk 20.5.2016 Voorzitter van de Green Pine Associated Corporation (“Green Pine”). Volgens het Sanctiecomité van de VN in 2012 heeft Green Pine veel van de activiteiten van de Korea Mining Development Trading Corporation (KOMID) overgenomen. KOMID is in april 2009 door het Sanctiecomité aangewezen en is de grootste wapenhandelaar en exporteur van goederen en uitrusting voor ballistische raketten en conventionele wapens van de DVK. Green Pine werd ook als verantwoordelijk beschouwd voor ongeveer de helft van de door de DVK uitgevoerde wapens en bijbehorend materieel. Green Pine is aangewezen voor sancties voor de uitvoer van wapens of bijbehorend materieel uit de DVK. Green Pine is gespecialiseerd in de productie van militaire zeevaartuigen en wapensystemen, zoals onderzeeërs, militaire vaartuigen en raketsystemen, en heeft torpedo's geëxporteerd en technische bijstand verstrekt aan Iraanse defensiegerelateerde bedrijven. Green Pine is aangewezen door de VN-Veiligheidsraad. 23. YUN Chang Hyok 윤창혁 Geboortedatum: 9.8.1965 Geslacht: mannelijk 20.5.2016 Adjunct-directeur van het Satellite Control Centre, National Aerospace Development Administration (NADA), dat Kim Jong Un heeft bezocht vóór de test van een intercontinentale ballistische raket (ICBM) op 24 maart 2022. Op de NADA zijn sancties van toepassing krachtens Resolutie 2270 (2016) van de VN-Veiligheidsraad vanwege betrokkenheid bij de ontwikkeling van wetenschap en technologie in de ruimtevaartsector van de DVK, voor onder meer satellietlanceringen en raketdragers. Bij Resolutie 2270 (2016) van de VN-Veiligheidsraad is de DVK veroordeeld voor het lanceren van een satelliet op 7 februari 2016, omdat gebruik is gemaakt van technologie met betrekking tot ballistische raketten en voor het ernstig overtreden van de Resoluties 1718 (2006), 1874 (2009), 2087 (2013) en 2094 (2013). In die hoedanigheid verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 24. RI Myong Su 리명수 Geboortedatum: 1937 Geboorteplaats: Myongchon, Noord-Hamgyong, Noord-Korea Geslacht: mannelijk 7.4.2017 Vicemaarschalk van het Koreaanse Volksleger, eerste vicecommandant van het opperbevel van het Koreaanse Volksleger. Tot 2018 lid van het Centraal Militair Comité van de Koreaanse Arbeiderspartij en chef-staf van de Volksstrijdkrachten. Militair hoofdvertegenwoordiger bij een staatsbegrafenis in mei 2022, maar in een parade van april 2022 omschreven als veteraan. Ri Myong Su heeft veel invloed gehad in zaken van nationale defensie, zoals de programma's van de DVK inzake kernwapens, ballistische raketten of andere massavernietigingswapens. Ri is lid van de Opperste Volksvergadering. 25. SO Hong Chan 서홍찬 Geboortedatum: 30.12.1957 Geboorteplaats: Kangwon, Noord-Korea Paspoort: PD836410105 Geldig tot: 27.11.2021 Geslacht: mannelijk 7.4.2017 Voormalig eerste viceminister van de Volksstrijdkrachten, voormalig directeur-generaal van het Bureau Rear Services en voormalig lid van het Centraal Militair Comité van de Koreaanse Arbeiderspartij. In januari 2021 herkozen tot lid van het Centraal Comité van de partij. In die hoedanigheid verantwoordelijk voor de ondersteuning of bevordering van programma's van de Democratische Volksrepubliek Noord-Korea in verband met kernwapens, ballistische raketten of andere massavernietigingswapens. 26. WANG Chang Uk 왕창욱 Geboortedatum: 29.5.1960 Geslacht: mannelijk 7.4.2017 Minister van Industrie en Atoomenergie, bevorderd tot volwaardig lid van het Centraal Comité van de Koreaanse Arbeiderspartij in december 2021. In die hoedanigheid is Wang Chang Uk verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 27. JANG Chol 장철 Geboortedatum: 31.3.1961 Geboorteplaats: Pyongyang, Noord-Korea Paspoortnummer: 563310042 Geslacht: mannelijk 7.4.2017 Lid van de Staatscommissie voor sturing bij lichamelijke opvoeding en sport en voormalig voorzitter van de Staatsacademie van wetenschappen, een organisatie voor de ontwikkeling van de technologische en wetenschappelijke capaciteit van de DVK. In deze laatste hoedanigheid bekleedde Jang Chol een strategische positie voor de ontwikkeling van de nucleaire activiteiten van de DVK. Als zodanig verantwoordelijk voor de ondersteuning of bevordering van programma's van de DVK inzake kernwapens, ballistische raketten of andere massavernietigingswapens. 28. KIM Su Gil 김수길 KIM Su-Gil Geboortedatum: 1950 Nationaliteit: DVK Geslacht: mannelijk 21.4.2022 In zijn hoedanigheid van directeur van het algemeen politiek bureau van het Koreaanse volksleger tussen 2018 en 2021 en als lid van de commissie voor staatszaken tussen 2019 en 2021 was hij verantwoordelijk voor de uitvoering van de besluiten van de Koreaanse Arbeiderspartij in verband met de ontwikkeling van nucleaire en ballistische programma's, in strijd met de Resoluties 1718 (2006), 1874 (2009), 2087 (2013), 2094 (2013), 2270 (2016), 2321 (2016), 2356 (2017), 2371 (2017), 2375 (2017) en 2397 (2017) van de Veiligheidsraad van de Verenigde Naties. 29. JON Il Ho 전일호 JON Il-Ho Geboortedatum: 1955 of 1956 Nationaliteit: DVK Geslacht: mannelijk 21.4.2022 In zijn hoedanigheid van leidend functionaris op het gebied van nationale defensiewetenschap speelt hij een belangrijke rol bij en is hij verantwoordelijk voor de ontwikkeling van de programma's van Noord-Korea inzake massavernietigingswapens. Hij werd bevorderd tot kolonel-generaal in augustus 2019, ontving de prijs voor wetenschap en technologie van 16 februari, is directeur van het onderzoeksinstituut voor automatisering, instituutdirecteur van de Kim Chaek-universiteit en vicedirecteur van een afdeling van het Centraal Comité van de Arbeiderspartij. Hij nam deel aan de lancering van de intercontinentale ballistische raket Hwasong-14 (ICBM) op 4 en 28 juli 2017, en aan de meeste andere raketlanceringen in 2017, 2019 en maart 2020. 30. JONG Sung Il 정승일 JONG Sung-Il Geboortedatum: 20.3.1961 Paspoortnummer: 927240105 Nationaliteit: DVK Geslacht: mannelijk 21.4.2022 In zijn hoedanigheid van hoge partijambtenaar en leidinggevende functionaris op het gebied van nationale defensiewetenschap en na in 2017 door een VN-lidstaat aangemerkt te zijn als voormalig vicedirecteur van het departement voor munitie-industrie van het Centraal Comité van de Koreaanse Arbeiderspartij, speelt hij een belangrijke rol bij en is hij verantwoordelijk voor de ontwikkeling van de programma's van Noord-Korea voor massavernietigingswapens, met name ballistische raketten. Hij was aanwezig bij de proeven met de intercontinentale ballistische Hwasong-14-raket (ICBM) op 4 en 28 juli 2017 en was aanwezig bij de lanceringen van ballistische raketten/grote meervoudigeraketlanceersystemen op 24 augustus en 10 september 2019. 31. YU Jin 유진 YU Jin Geboortedatum: 1960 Nationaliteit: DVK Geslacht: mannelijk 21.4.2022 In zijn hoedanigheid van directeur van het departement voor munitie-industrie en plaatsvervangend lid van het politiek bureau van het Centraal Comité van de Koreaanse Arbeiderspartij vervult hij een belangrijke rol bij de ontwikkeling van de programma's van Noord-Korea voor massavernietigingswapens, zowel op nucleair als op ballistisch gebied. Voorafgaand aan de lancering van intercontinentale ballistische raketten (ICBM) in maart 2022 vergezelde hij Kim Jong Un bij een bezoek aan de National Aerospace Development Administration. Tevens nam hij deel aan de nationale defensietentoonstelling van 2021, waar ogenschijnlijk nieuwe wapensystemen werden getoond. Als adjunct-directeur was hij aanwezig bij de ICBM-tests van Hwasong-14 op 4 en 28 juli 2017 en Kim Jong Uns inspectie op 22 juli 2019 van een nieuw type onderzeeboot, die volgens de DVK bedoeld was voor het “strategische” doel van het inzetten van door onderzeeboot gelanceerde ballistische raketten die mogelijk kernkoppen kunnen dragen, en de lanceringen van ballistische raketten op 25 en 30 juli 2019 en 2 augustus 2019.” b) in de “Lijst van de in artikel 34, lid 1, en artikel 34, lid 3, bedoelde personen, entiteiten en lichamen”, a) “Natuurlijke personen die zijn aangewezen overeenkomstig artikel 34, lid 4, onder a)”, wordt vermelding 2 geschrapt; c) in de “Lijst van de in artikel 34, lid 1, en artikel 34, lid 3, bedoelde personen, entiteiten en lichamen”, b) ”Rechtspersonen, entiteiten en lichamen die zijn aangewezen overeenkomstig artikel 34, lid 4, onder a)”, worden de vermeldingen 4 en 5 vervangen door: Naam (en eventuele aliassen) Alias Locatie Datum van aanwijzing Motivering “4. Wetenschappelijk onderzoekscentrum voor kernenergie van Yongbyon 녕변 원자력 연구소 영변 원자력 연구소 22.12.2009 Installaties die splijtstoffen voor militair gebruik kunnen produceren, waaronder een reactor van 5 MW (e), een opwerkingsinstallatie voor plutonium (radiochemisch laboratorium) en naar verluidt een uraniumverrijkingsinstallatie. Het is afhankelijk van het General Bureau of Atomic Energy (GBAE) (door de VN-Veiligheidsraad aangewezen entiteit, 16.7.2009). In zijn eindverslag van maart 2022 heeft de Groep van deskundigen die is opgericht overeenkomstig Resolutie 1874 van de VN-Veiligheidsraad nota genomen van de voltooiing van werkzaamheden aan de buitenzijde van een lichtwaterreactor en van de bouw van andere gebouwen op de locatie, alsmede aanwijzingen dat de reactor van 5 MW (e) in 2021 operationeel was. Stoom uit het uraniumdioxideproductiegebouw gaf aan dat Noord-Korea verder splijtstoffen zou produceren. 5. Koreaans Volksleger 조선인민군 16.10.2017 Het Koreaans Volksleger omvat de Strategic Rocket Force, die zeggenschap heeft over de Noord-Koreaanse nucleaire en conventionele strategische raketeenheden. De Strategic Rocket Force is bij Resolutie 2356 (2017) van de Veiligheidsraad van de Verenigde Naties op de lijst geplaatst.” d) in de “Lijst van de in artikel 34, lid 1, en artikel 34, lid 3, bedoelde personen, entiteiten en lichamen”, c) ”Natuurlijke personen die zijn aangewezen overeenkomstig artikel 34, lid 4, onder b)”, worden de vermeldingen 1 tot en met 6 vervangen door: Naam (en eventuele aliassen) Alias Identificatiegegevens Datum van aanwijzing Motivering “1. JON Il-chun 전일춘 JON Il Chun Geboortedatum: 24.8.1941 Geslacht: mannelijk 22.12.2010 Voormalig directeur van “Bureau 39”, een bureau van de Koreaanse Arbeiderspartij dat verantwoordelijk is voor de aankoop van harde valuta, en voormalig directeur-generaal van de nationale ontwikkelingsbank. In die hoedanigheid was hij verantwoordelijk voor de aankoop van financiële middelen waarmee het kernprogramma en het programma voor ballistische raketten zou kunnen worden gefinancierd. “Bureau 39” was er ook voor verantwoordelijk sancties te omzeilen door goederen aan te kopen via diplomatieke vertegenwoordigingen van de DVK. Vertegenwoordiger van de Nationale Defensiecommissie, die een belangrijk orgaan voor aangelegenheden inzake nationale defensie in de DVK was; is in maart 2010 verkozen tot directeur-generaal van de State Development Bank. In mei 2016 tot plaatsvervangend lid van het Centraal Comité van de Koreaanse Arbeiderspartij verkozen tijdens het 7e partijcongres van de Koreaanse Arbeiderspartij. 2. KIM Tong-un 김동운 KIM Tong Un Geboortedatum: 1.11.1936 Geslacht: mannelijk 22.12.2009 Voormalig directeur van “Bureau 39” van het Centraal Comité van de Koreaanse Arbeiderspartij, dat betrokken was bij de financiering van proliferatie. Hij heeft mogelijk ook in een andere partijeenheid, “Bureau 38”, gewerkt om geld te werven voor het leiderschap en de elites die het kernprogramma en het programma voor ballistische raketten zouden kunnen ondersteunen. 3. KIM Yong Nam 김영남 KIM Yong-Nam, KIM Young-Nam, KIM Yong-Gon Geboortedatum: 2.12.1947 Geboorteplaats: Sinuju, DVK Geslacht: mannelijk 20.4.2018 KIM Yong Nam is door het panel van deskundigen aangemerkt als een functionaris van het Algemeen Verkenningsbureau, een door de Verenigde Naties aangewezen entiteit. Hij en zijn zoon KIM Su Gwang zijn door het panel van deskundigen aangemerkt als personen die structureel betrokken zijn bij bedrieglijke financiële praktijken die mogelijk hebben bijdragen aan programma's van de DVK in verband met kernwapens, ballistische raketten of andere massavernietigingswapens. KIM Yong Nam heeft in de Europese Unie verscheidene rekeningen-courant en spaarrekeningen geopend en was als diplomaat betrokken bij grote bankoverschrijvingen naar bankrekeningen in of buiten de Europese Unie, waaronder rekeningen op naam van zijn zoon KIM Su Gwang en zijn schoondochter KIM Kyong Hui. 4. DJANG Tcheul Hy 장철희 JANG Tcheul-hy, JANG Cheul-hy, JANG Chol-hy, DJANG Cheul-hy, DJANG Chol-hy, DJANG Tchoul-hy, KIM Tcheul-hy Geboortedatum: 11.5.1950 Geboorteplaats: Kangwon Geslacht: vrouwelijk 20.4.2018 DJANG Tcheul Hy was samen met haar echtgenoot KIM Yong Nam, haar zoon KIM Su Gwang en haar schoondochter KIM Kyong Hui structureel betrokken bij bedrieglijke financiële praktijken die mogelijk hebben bijgedragen aan programma's van de DVK in verband met kernwapens, ballistische raketten of andere massavernietigingswapens. Zij was de titularis van verscheidene bankrekeningen in de Europese Unie, die op haar naam waren geopend door haar zoon KIM Su Gwang. Zij was ook betrokken bij diverse bankoverschrijvingen van rekeningen van haar schoondochter KIM Kyong Hui naar bankrekeningen buiten de Unie. 5. KIM Su Gwang 김수광 KIM Sou-Kwang, KIM Sou-Gwang, KIM Son-Kwang, KIM Su-Kwang, KIM Soukwang, KIM Su-gwang, KIM Son-gwang Geboortedatum: 18.8.1976 Geboorteplaats: Pyongyang, Noord-Korea Diplomaat bij de ambassade van de DVK in Belarus Geslacht: mannelijk 20.4.2018 KIM Su Gwang is door het panel van deskundigen aangemerkt als een functionaris van het Algemeen Verkenningsbureau, een door de Verenigde Naties aangewezen entiteit. Hij en zijn vader KIM Yon Nam zijn door het panel van deskundigen aangemerkt als personen die structureel betrokken zijn bij bedrieglijke financiële praktijken die mogelijk hebben bijgedragen aan programma's van de DVK in verband met kernwapens, ballistische raketten of andere massavernietigingswapens. KIM Su Gwang heeft in verschillende lidstaten verscheidene bankrekeningen geopend, waaronder bankrekeningen op naam van familieleden. Als diplomaat was hij betrokken bij verscheidene grote bankoverschrijvingen naar bankrekeningen in de Europese Unie of naar rekeningen buiten de Europese Unie, waaronder rekeningen van zijn echtgenote KIM Kyong Hui. 6. KIM Kyong Hui 김경희 Geboortedatum: 6.5.1981 Geboorteplaats: Pyongyang, Noord-Korea Geslacht: vrouwelijk 20.4.2018 KIM Kyong Hui was samen met haar echtgenoot KIM Su Gwang, haar schoonvader KIM Yong Nam en haar schoonmoeder DJANG Tcheul Hy structureel betrokken bij bedrieglijke financiële praktijken die mogelijk hebben bijgedragen aan programma's van de DVK in verband met kernwapens, ballistische raketten of andere massavernietigingswapens. Zij heeft verscheidene betalingen ontvangen van haar echtgenoot KIM Su Gwang en haar schoonvader KIM Yong Nam, en heeft geld overgemaakt naar rekeningen buiten de Unie op haar naam of op naam van haar schoonmoeder, DJANG Tcheul Hy.” 3) Bijlage XVI bij Verordening (EU) 1509/2017 wordt als volgt gewijzigd: a) in de “Lijst van de in artikel 34, lid 1, en artikel 34, lid 3, bedoelde personen, entiteiten of lichamen”, a) ”Natuurlijke personen”, worden de vermeldingen 1 tot en met 19 en 21 tot en met 26 vervangen door: Naam (en eventuele aliassen) Identificatiegegevens Datum van aanwijzing Motivering “1. KIM Hyok Chan 김혁찬 Geboortedatum: 9.6.1970 Paspoortnummer: 563410191 16.10.2017 Kim Hyok Chan was secretaris bij de ambassade van de DVK in Angola en vertegenwoordiger van Green Pine, een door de VN op de lijst geplaatste entiteit; onderhandelde onder meer over contracten voor de renovatie van Angolese marineschepen in strijd met de verboden in de resoluties van de Veiligheidsraad van de Verenigde Naties. 2. CHOE Chan Il 촤찬일 22.1.2018 Directeur van het kantoor in Dandong van Korea Heungjin Trading Company, een door de VN aangewezen entiteit. Korea Heungjin wordt door KOMID, een andere door de VN aangewezen entiteit, voor handelsdoeleinden gebruikt. KOMID is in april 2009 door het Sanctiecomité aangewezen en is de grootste wapenhandelaar en exporteur van goederen en uitrusting voor ballistische raketten en conventionele wapens van de DVK. 3. KIM Chol Nam 김철남 22.1.2018 Directeur van het filiaal in Dandong van Sobaeksu United Corp. dat door de Unie is aangewezen. Vertegenwoordiger van het filiaal in Peking van Korea Changgwang Trading Corporation dat door het VN-panel van deskundigen is aangemerkt als een alias van KOMID. KOMID is in april 2009 door het Sanctiecomité aangewezen en is de grootste wapenhandelaar en exporteur van goederen en uitrusting voor ballistische raketten en conventionele wapens van de DVK. 4. JON Chol Young ook bekend als: JON Chol Yong 전철영 Geboortedatum: 30.4.1975 Paspoortnummer: 563410192 Diplomaat bij de ambassade van de DVK in Angola 22.1.2018 Voormalig vertegenwoordiger in Angola van Green Pine Associated Corporation en DVK-diplomaat geaccrediteerd in Angola. Green Pine is door de VN aangewezen vanwege onder meer inbreuken op het VN-wapenembargo. Green Pine heeft ook onderhandeld over contracten voor de renovatie van Angolese marineschepen in strijd met de verboden in de resoluties van de Veiligheidsraad van de Verenigde Naties. 5. AN Jong Hyuk ook bekend als: An Jong Hyok 안정혁 안종혁 Geboortedatum: 14.3.1970 Paspoortnummer: 563410155 22.1.2018 Vertegenwoordiger van Saeng Pil Trading Corporation, een alias van Green Pine Associated Corporation, en DVK-diplomaat in Egypte. Green Pine is door de VN aangewezen vanwege onder meer inbreuken op het VN-wapenembargo. An Jong Hyuk was namens Saeng Pil bevoegd voor het regelen van alle soorten aangelegenheden, waaronder het ondertekenen en uitvoeren van contracten en bankzaken. Het bedrijf is gespecialiseerd in het bouwen van marineschepen en het ontwerpen, vervaardigen en installeren van apparatuur voor elektronische communicatie en mariene navigatie. 6. YUN Chol ook bekend als CHOL Yun 윤철 22.1.2018 Yun Chol is door het VN-panel van deskundigen aangemerkt als contactpersoon van de DVK-onderneming General Precious Metal, die betrokken is bij de verkoop van lithium-6, een door de VN verboden stof, en DVK-diplomaat. General Precious Metal is eerder door de Unie aangemerkt als een alias van de door de VN aangewezen entiteit Green Pine. 7. CHOE Kwang Hyok 최광혁 22.1.2018 Choe Kwang Hyok was vertegenwoordiger van Green Pine Associated Corporation, een door de VN aangewezen entiteit. Choe Kwang Hyok is door het VN-panel van deskundigen aangemerkt als algemeen directeur van Beijing King Helong International Trading Ltd, een alias van Green Pine. Hij is door het VN-panel van deskundigen tevens aangemerkt als directeur van Hongkong King Helong Int'l Trading Ltd en als exploitant van een DVK-entiteit, namelijk de vertegenwoordiging in Peking van Korea Unhasu Trading Company; beide entiteiten zijn aliassen van Green Pine. 8. KIM Chang Hyok ook bekend als: James Kim 김창혁 Geboortedatum: 29.4.1963 Geboorteplaats: N. Hamgyong Paspoortnummer: 472130058 22.1.2018 Kim Chang Hyok is door het VN-panel van deskundigen aangemerkt als de vertegenwoordiger in Maleisië van Pan Systems Pyongyang. Pan Systems Pyongyang is door de Europese Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Hij heeft meerdere rekeningen in Maleisië geopend in naam van dekmantelbedrijven of “Glocom”, dat zelf een dekmantelbedrijf is van de aangewezen entiteit Pan Systems Pyongyang. 9. PARK Young Han 박영한 22.1.2018 Directeur van Beijing New Technology, dat door het VN-panel van deskundigen is aangemerkt als een dekmantelbedrijf van KOMID. KOMID is in april 2009 door het Sanctiecomité aangewezen en is de grootste wapenhandelaar en exporteur van goederen en uitrusting voor ballistische raketten en conventionele wapens van de DVK. Wettelijke vertegenwoordiger van Guancaiweixing Trading Co. Ltd, dat door het VN-panel van deskundigen is aangemerkt als de vervoerder van een onderschepte verzending aan Eritrea van militaire goederen in augustus 2012. 10. RYANG Su Nyo 량수니오 Geboortedatum: 11.8.1959 Geboorteplaats: Japan 22.1.2018 Directeur van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. 11. PYON Won Gun 변원군 Geboortedatum: 13.3.1968 Geboorteplaats: S. Phyongan Dienstpaspoort: 836220035 Paspoortnummer: 290220142 22.1.2018 Directeur van Glocom, een dekmantelbedrijf van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Glocom maakt reclame voor radiocommunicatieapparatuur voor militaire en paramilitaire organisaties. Pyon Won Gun is door het VN-panel van deskundigen tevens aangemerkt als onderdaan van de DVK die Pan Systems Pyongyang exploiteert. 12. PAE Won Chol 배원철 Geboortedatum: 30.8.1969 Geboorteplaats: Pyongyang Nummer diplomatiek paspoort: 654310150 22.1.2018 Pae Won Chol is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Europese Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. 13. RI Sin Song 리신송 22.1.2018 Ri Sin Song is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. 14. KIM Sung Su 김성수 22.1.2018 Kim Sung Su is door het VN-panel van deskundigen aangemerkt als vertegenwoordiger in China van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. 15. KIM Pyong Chol 김병철 22.1.2018 Kim Pyong Chol is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. 16. CHOE Kwang Su 최광수 Geboortedatum: 20.4.1955 Paspoortnummer: 381210143 (vervaldatum: 3.6.2016) 22.1.2018 Choe Kwang Su is door het VN-panel van deskundigen aangemerkt als een vertegenwoordiger van Haegeumgang Trading Company. In deze hoedanigheid ondertekende Choe Kwang Su in strijd met de bij resoluties van de Veiligheidsraad van de Verenigde Naties opgelegde verboden een militaire samenwerkingsovereenkomst tussen de DVK en Mozambique. De overeenkomst betrof de levering van wapens en aanverwant materieel aan Monte Binga, een bedrijf onder zeggenschap van de overheid van Mozambique. 17. PAK In Su ook bekend als: Daniel Pak 박인수 Geboortedatum: 22.5.1957 Geboorteplaats: N. Hamgyong Nummer diplomatiek paspoort: 290221242 22.1.2018 Pak In Su is door het VN-panel van deskundigen aangemerkt als betrokken bij activiteiten in verband met de verkoop van steenkool uit de DVK aan Maleisië in strijd met de verboden die zijn opgelegd bij de resoluties van de Veiligheidsraad van de Verenigde Naties. 18. SON Young-Nam 손영남 22.1.2018 Son Young-Nam is door het VN-panel van deskundigen aangemerkt als betrokken bij de smokkel van goud en andere goederen naar de DVK in strijd met de bij resoluties van de Veiligheidsraad van de Verenigde Naties opgelegde verboden. 19. KIM Il-Su ook bekend als: KIM Il Su 김일수 Geboortedatum: 2.9.1965 Geboorteplaats: Pyongyang, DVK 3.7.2015 Manager dienst Herverzekering van de Korea National Insurance Corporation (KNIC) op het hoofdkantoor in Pyongyang en voormalig gemachtigde hoofdvertegenwoordiger van KNIC in Hamburg; treedt op namens of op aanwijzing van KNIC. 21. CHOE Chun-Sik ook bekend als: CHOE Chun Sik 최천식 Geboortedatum: 23.12.1963 Geboorteplaats: Pyongyang, DVK Paspoortnummer: 745132109 Geldig tot en met 12.2.2020 3.7.2015 Directeur dienst Herverzekering van de Korea National Insurance Corporation (KNIC) op het hoofdkantoor in Pyongyang, treedt op namens of op aanwijzing van KNIC. 22. SIN Kyu-Nam ook bekend als: SIN Kyu Nam 신규남 Geboortedatum: 12.9.1972 Geboorteplaats: Pyongyang, DVK Paspoortnummer: PO472132950 3.7.2015 Manager dienst Herverzekering van de Korea National Insurance Corporation (KNIC) op het hoofdkantoor in Pyongyang en voormalig gemachtigde hoofdvertegenwoordiger van KNIC in Hamburg; treedt op namens of op aanwijzing van KNIC. 23. PAK Chun-San ook bekend als: PAK Chun San 박천산 Geboortedatum: 18.12.1953 Geboorteplaats: Pyongyang, DVK Paspoortnummer: PS472220097 3.7.2015 Directeur dienst Herverzekering van de Korea National Insurance Corporation (KNIC) op het hoofdkantoor in Pyongyang ten minste tot en met december 2015 en voormalig gemachtigde hoofdvertegenwoordiger van KNIC in Hamburg; treedt nog steeds op namens of op aanwijzing van KNIC. 24. SO Tong Myong 서동명 Geboortedatum: 10.9.1956 3.7.2015 Voormalig president-directeur van de Korea National Insurance Corporation (KNIC), voormalig voorzitter van het uitvoerend beheerscomité van KNIC (juni 2012); voormalig algemeen directeur van KNIC, september 2013, handelend namens of op aanwijzing van KNIC. 25. PAK Hwa Song ook bekend als: PAK Hwa-Song 박화성 Medeoprichter van het bedrijf CONGO ACONDE Geboorteplaats: Noord-Korea Paspoortnummer: 654331357 Nationaliteit: DVK Geslacht: mannelijk Adres: Democratische Republiek Congo (DRC) 21.4.2022 Pak Hwa Song ontduikt sancties en is verantwoordelijk voor de financiële ondersteuning van de nucleaire en ballistische programma's van de DVK. Hij is medeoprichter van het bedrijf CONGO ACONDE, dat als dekmantel dient voor de PAEKHO TRADING CORPORATION. PAEKHO is betrokken bij de uitvoer van standbeelden naar verschillende Subsaharaanse landen, hetgeen in strijd is met VN-sancties. Pak heeft ook een bankrekening geopend bij een filiaal in Lubumbashi van een in Kameroen gevestigde bank, hetgeen in strijd is met resoluties van de VN-Veiligheidsraad. Pak werkt samen met Hwang Kil Su. Hij verleent financiële diensten ter ondersteuning van het regime en de nucleaire programma's van de DVK. 26. HWANG Kil Su ook bekend als: HWANG Kil-Su 황길수 Medeoprichter van het bedrijf CONGO ACONDE Geboorteplaats: Noord-Korea Paspoortnummer: 654331363 Nationaliteit: DVK Geslacht: mannelijk Adres: Democratische Republiek Congo (DRC) 21.4.2022 Hwang Kil Su ontduikt sancties en is verantwoordelijk voor de financiële ondersteuning van de nucleaire en ballistische programma's van de DVK. Hij is medeoprichter van het bedrijf CONGO ACONDE, dat als dekmantel dient voor de PAEKHO TRADING CORPORATION. PAEKHO is betrokken bij de uitvoer van standbeelden naar verschillende Subsaharaanse landen, hetgeen in strijd is met resoluties van de VN-Veiligheidsraad. Hwang heeft ook een bankrekening geopend bij een filiaal in Lubumbashi van een in Kameroen gevestigde bank, hetgeen in strijd is met resoluties van de VN-Veiligheidsraad. Hwang werkt samen met Pak Hwa Song. Hij verleent financiële diensten ter ondersteuning van het regime en de nucleaire programma's van de DVK.” b) in de “Lijst van de in artikel 34, lid 1, en artikel 34, lid 3, bedoelde personen, entiteiten of lichamen”, b) ”Rechtspersonen, entiteiten en lichamen”, worden de vermeldingen 1 tot en met 4 en 6 tot en met 8 vervangen door: Naam (en eventuele aliassen) Identificatiegegevens Datum van aanwijzing Motivering “1. Korea International Exhibition Corporation 조선국제전람사 Adres: Jungsong-dong, Central District, Sungri St, Pyonyang, DVK Telefoonnummer: 850 2 381 5926 E-mail: kiec@silibank.net.kp 16.10.2017 De Korea International Exhibition Corporation (maatschappij voor internationale tentoonstellingen) heeft aangewezen entiteiten bij de ontduiking van sancties bijgestaan door de internationale handelsbeurs van Pyongyang te organiseren die aangewezen entiteiten de mogelijkheid biedt inbreuk te plegen op de VN-sancties door voortzetting van de economische activiteiten. 2. Korea Rungrado General Trading Corporation ook bekend als: Rungrado Trading Corporation 조선릉라도무역총회사 Adres: Segori-dong, Pothonggang District, Pyongyang, DVK Telefoonnummer: 850-2-18111-3818022 Fax: 850-2-3814507 E-mail: rrd@co.chesin.com 16.10.2017 Volgens het panel van deskundigen heeft Korea Rungrado General Trading Corporation geholpen bij het schenden van sancties die zijn opgelegd bij de resoluties van de VN-Veiligheidsraad door scudraketten te verkopen aan Egypte. 3. Maritime Administrative Bureau ook bekend als: Maritime Administration of DPR Korea 조선민주주의인민공화국 국가해사감독국 Adres: Ryonhwa-2Dong, Central District, Pyongyang, DVK P.O. Box 416 Telefoonnummer: 850-2-18111 tst. 8059 Fax: 850 2 381 4410 E-mail: mab@silibank.net.kp Website: www.ma.gov.kp 16.10.2017 Het Maritime Administrative Bureau heeft geholpen bij het ontduiken van de sancties van de Veiligheidsraad van de Verenigde Naties, onder meer door naamsverandering en de herinschrijving van activa van aangewezen entiteiten en het verschaffen van valse documenten voor vaartuigen die onderworpen zijn aan sancties van de Verenigde Naties. 4. Pan Systems Pyongyang ook bekend als: Wonbang Trading Co.; Glocom; International Golden Services; International Global System Adres: Room 818, Pothonggang Hotel, Ansan-Dong, Pyongchon district, Pyongyang, DVK 16.10.2017 Pan Systems heeft geholpen bij het ontduiken van de sancties van de Veiligheidsraad van de Verenigde Naties door de poging tot verkoop van wapens en daarmee verband houdend materieel aan Eritrea. Pan Systems staat onder zeggenschap van en werkt namens het Algemeen Verkenningsbureau, een door de Verenigde Naties aangewezen entiteit. 6. Korea General Corporation for External Construction (aliassen: KOGEN, GENCO) 조선대외건설총회사 Adres: Taedonggang District, Pyongyang, Democratische Volksrepubliek Korea 21.4.2022 Volgens de presentatie op het Noord-Koreaanse officiële internetportaal Naenara zendt Korea General Corporation for External Construction (KOGEN) als professioneel bouwbedrijf in het buitenland geschoolde werknemers uit naar het buitenland, en heeft het projecten uitgevoerd in de Verenigde Arabische Emiraten, Koeweit, Qatar, Jemen, Rusland, Libië en Mongolië. Het heeft ook lokale filialen opgericht, onder meer in Zambia. Daardoor ontduikt KOGEN sancties en is het verantwoordelijk voor de financiële ondersteuning van de nucleaire en ballistische programma's van de DVK, aangezien het de lonen van de werknemers die het uitzendt naar het buitenland geheel of gedeeltelijk overdraagt naar het regime, hetgeen verboden is bij Resolutie 2397 (2017) van de VN-Veiligheidsraad. 8. Korea Paekho Trading Corporation (alias: Joson Paekho Muyok Hoesa) 조선백호무역회사 Adres: Chongryu 3-dong, Taedonggang District, Pyongyang, DVK 21.4.2022 Paekho Trading Corporation is een kunstbedrijf dat zich bezighoudt met de bouw van standbeelden in het buitenland en de uitvoer van door Paekho Art Studio gemaakte kunstbeelden, en dat illegale arbeid en toegang tot internationale financiële systemen faciliteert. Het richt zich specifiek op ontwikkelingssubsidies en -leningen, alsook op directe buitenlandse investeringen die bestemd zijn voor gemeentelijke projecten. Daardoor ontduikt het sancties en is het verantwoordelijk voor de financiële ondersteuning van de nucleaire en ballistische programma's van de DVK.”",
  "source": "EUR LEX"
}