{
  "url": "http://www.w3.org/1999/xhtml\">",
  "content": "L_2013329NL.01004401.xml 10.12.2013 NL Publicatieblad van de Europese Unie L 329/44 UITVOERINGSBESLUIT VAN DE COMMISSIE van 6 december 2013 tot vaststelling van de vorm van kennisgevingen over de aanneming en de belangrijke wijzigingen van afvalbeheerplannen en afvalpreventieprogramma’s (Kennisgeving geschied onder nummer C(2013) 8641) (Voor de EER relevante tekst) (2013/727/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( 1 ) , en met name artikel 33, lid 2, Overwegende hetgeen volgt: (1) Krachtens artikel 28 van Richtlijn 2008/98/EG moeten de lidstaten ervoor zorgen dat hun bevoegde instanties één of meer afvalbeheerplannen vaststellen die het hele geografische grondgebied van de betrokken lidstaat bestrijken. (2) Bovendien moeten de lidstaten krachtens artikel 29 van Richtlijn 2008/98/EG uiterlijk op 12 december 2013 afvalpreventieprogramma’s vaststellen. (3) Om de indiening van de informatie over de aanneming en de belangrijke wijzigingen van die plannen en programma’s bij de Commissie te vergemakkelijken, moet de vorm voor de kennisgeving van die informatie worden vastgesteld. (4) De in dit besluit vervatte maatregelen zijn in overeenstemming met het advies van het bij artikel 39 van Richtlijn 2008/98/EG opgerichte comité, HEEFT HET VOLGENDE BESLUIT VASTGESTELD: Artikel 1 De lidstaten doen in de in de bijlagen I en II vastgestelde vorm kennisgeving aan de Commissie van de informatie over de aanneming en de belangrijke wijzigingen van de afvalbeheerplannen en afvalpreventieprogramma’s, zoals bedoeld in de artikelen 28 en 29 van Richtlijn 2008/98/EG. Artikel 2 Dit besluit is gericht tot de lidstaten. Gedaan te Brussel, 6 december 2013. Voor de Commissie Janez POTOČNIK Lid van de Commissie ( 1 ) PB L 312 van 22.11.2008, blz. 3 . BIJLAGE I VORM VOOR DE KENNISGEVING VAN INFORMATIE OVER DE AANNEMING EN DE BELANGRIJKE WIJZIGINGEN VAN AFVALBEHEERPLANNEN Naam van het plan: … Bestuursorgaan (naam, adres, e-mailadres en zo nodig andere contactgegevens) dat verantwoordelijk is voor de aanneming of wijziging van het plan: … Elektronische link naar een openbaar toegankelijke website voor het plan: … Bestuursorgaan (naam, adres, e-mailadres en zo nodig andere contactgegevens) dat belast is met de coördinatie van de in dit formulier verstrekte informatie: … Aankruisen wat van toepassing is:  Vaststelling van een nieuw afvalbeheerplan  Belangrijke wijzigingen van een afvalbeheerplan (Belangrijk: Gelieve voor elke vraag de desbetreffende paginanummers van het plan en/of referentiedocument te vermelden.) 1. Algemene informatie 1.1. Datum van aanneming/wijziging (maand/jaar): 1.2. Bestrijkt het plan het hele grondgebied van de lidstaat?  Ja  Neen Zo neen, welke delen van het grondgebied vallen er niet onder, en om welke redenen? … 1.3. Waarop heeft het afvalbeheerplan betrekking?  Alle afvalstromen  Vast stedelijk afval  Gevaarlijk afval  Specifieke afvalstromen (specificeren): Als het plan geen betrekking heeft op alle afvalstromen, vermeld dan de relevante aanvullende plannen: … 1.4. Voldoet het plan aan Richtlijn 2008/98/EG?  Ja  Neen Zo neen, om welke redenen? … 1.5. Is het plan opgezet volgens de in artikel 4 van Richtlijn 2008/98/EG uiteengezette afvalhiërarchie?  Ja  Neen Zo neen, voor welke afvalstromen wordt van de afvalhiërarchie afgeweken en om welke redenen? … 1.6. Bevat het plan een afvalpreventieprogramma?  Ja  Neen Zo ja, links naar desbetreffende websites vermelden: … 1.7. Op welke wijze hebben de betrokken belanghebbenden en autoriteiten en het grote publiek deelgenomen aan de opstelling van de afvalbeheerplannen en afvalpreventieprogramma’s? … 2. Informatie over inzamelingssystemen en afvalverwerkingsinstallaties 2.1. Wordt in het plan nagegaan of nieuwe inzamelingssystemen, grote verwijderings-/terugwinningsinstallaties en bijbehorende investeringen nodig zijn?  Ja  Neen 2.2. Bevat het plan informatie over de locatie van geplande verwijderingsinstallaties of belangrijke terugwinningsinstallaties en de criteria voor de keuze van die locatie?  Ja  Neen Zo ja, in welk deel van het plan zijn deze criteria te vinden? … 3. Informatie over aan afval gerelateerde doelstellingen 3.1. Heeft het plan betrekking op verpakkingen en verpakkingsafval (artikel 14 van Richtlijn 94/62/EG van het Europees Parlement en de Raad ( 1 ) )?  Ja  Neen 3.2. Bevat het plan uitvoeringsstrategieën of -maatregelen ter vermindering van de naar stortplaatsen over te brengen biologisch afbreekbare afvalstoffen (artikel 5 van Richtlijn 1999/31/EG van de Raad ( 2 ) )?  Ja  Neen 3.3. Draagt het plan bij tot het bereiken van de stortreductiestreefcijfers voor biologisch afbreekbaar afval?  Ja  Neen 3.4. Bevat het plan een beoordeling van het nut en de geschiktheid van economische en andere instrumenten, zoals stortingsheffingen, voor de aanpak van afvalvraagstukken?  Ja  Neen Zo ja, aangeven welke economische instrumenten en aanverwante maatregelen in het plan zijn opgenomen: … ( 1 ) PB L 365 van 31.12.1994, blz. 10 . ( 2 ) PB L 182 van 16.7.1999, blz. 1 . BIJLAGE II VORM VOOR DE KENNISGEVING VAN INFORMATIE OVER DE AANNEMING EN DE BELANGRIJKE WIJZIGINGEN VAN AFVALPREVENTIEPROGRAMMA’S Naam van het programma: … Elektronische link naar een openbaar toegankelijke website voor dit programma: … Bestuursorgaan (naam, adres, e-mailadres en zo nodig andere contactgegevens) dat verantwoordelijk is voor de aanneming of wijziging van het programma: … Bestuursorgaan (naam, adres, e-mailadres en zo nodig andere contactgegevens) dat belast is met de coördinatie van deze antwoorden: … Aankruisen wat van toepassing is:  Vaststelling van een nieuw afvalpreventieprogramma  Belangrijke wijzigingen van een afvalpreventieprogramma ( 1 ) Bij kennisgeving van een belangrijke wijziging van een afvalpreventieprogramma: op welk plan/programma heeft deze wijziging betrekking? Omschrijf kort de reikwijdte en de belangrijkste onderdelen van de wijziging en geef daarbij aan in welk deel van het afvalpreventieprogramma de gewijzigde onderdelen te vinden zijn: … (Belangrijk: Gelieve voor elke vraag de desbetreffende paginanummers van het programma en/of referentiedocument te vermelden.) 1. Algemene informatie 1.1. Datum van aanneming/wijziging (maand/jaar): 1.2. Bestrijkt het programma het hele grondgebied van uw lidstaat?  Ja  Neen Zo neen, welke delen van het grondgebied vallen er niet onder, en om welke redenen? … 1.3. Maakt het programma deel uit van een afvalbeheerplan?  Ja  Neen Zo ja, aangeven om welk(e) afvalbeheerplan(nen) het gaat: … 1.4. Is het programma onderdeel van één of meer andere milieubeleidsprogramma’s?  Ja  Neen Zo ja, aangeven om welk(e) programma(’s) het gaat: … 2. Informatie over afvalpreventie 2.1. Bevat het programma een beschrijving van de bestaande preventiemaatregelen?  Ja  Neen 2.2. Bevat het programma afvalpreventiedoelstellingen?  Ja  Neen 2.3. In hoeverre zijn de doelstellingen en maatregelen erop gericht het verband tussen economische groei en milieueffecten van afvalproductie te verbreken? … 2.4. Bevat het programma specifieke kwantitatieve en/of kwalitatieve benchmarks voor vastgestelde afvalpreventiemaatregelen?  Ja  Neen Zo ja, aangeven of zij kwalitatief en/of kwantitatief zijn en de desbetreffende paginanummers vermelden: … 2.5. Bevat het programma specifieke kwantitatieve en/of kwalitatieve streefcijfers en indicatoren?  Ja  Neen Zo ja, aangeven of zij kwalitatief en/of kwantitatief zijn en de desbetreffende paginanummers vermelden: … ( 1 ) Alleen van toepassing als de Europese Commissie al eerder in kennis is gesteld van een afvalpreventieprogramma.",
  "source": "EUR LEX"
}