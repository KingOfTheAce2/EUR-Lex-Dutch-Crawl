{
  "url": "http://www.w3.org/1999/xhtml\">",
  "content": "L_2004212NL.01008201.xml 12.6.2004 NL Publicatieblad van de Europese Unie L 212/82 Rectificatie van Besluit nr. 195 (2004/481/EG) van 23 maart 2004 betreffende de uniforme toepassing van artikel 22, lid 1, onder a) i), van Verordening (EEG) nr. 1408/71 inzake de verstrekkingen in verband met zwangerschap en geboorte ( Publicatieblad van de Europese Unie L 160 van 30 april 2004 ) Besluit nr. 195 (2004/481/EG) wordt als volgt gelezen: BESLUIT Nr. 195 van 23 maart 2004 betreffende de uniforme toepassing van artikel 22, lid 1, onder a) i), van Verordening (EEG) nr. 1408/71 inzake de verstrekkingen in verband met zwangerschap en geboorte (Voor de EER en de Overeenkomst EU/Zwitserland relevante tekst) (2004/481/EG) DE ADMINISTRATIEVE COMMISSIE VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen ( 1 ) , op grond waarvan de Administratieve Commissie tot taak heeft alle administratieve vraagstukken voortvloeiende uit de bepalingen van Verordening (EEG) nr. 1408/71 en van latere verordeningen te behandelen, Gelet op artikel 22, lid 1, onder a) i), van Verordening (EEG) nr. 1408/71 betreffende de verstrekkingen tijdens een tijdelijk verblijf in een andere dan de bevoegde lidstaat, zoals gewijzigd bij Verordening (EG) nr. 631/2004 van het Europees Parlement en de Raad van 31 maart 2004 tot wijziging van de Verordeningen (EEG) nrs. 1408/71 en 574/72 met betrekking tot de harmonisatie van de rechten en vereenvoudiging van de procedures ( 2 ) , Gelet op Besluit nr. 183 van 27 juni 2001 over de interpretatie van artikel 22, lid 1, onder a), van Verordening (EEG) nr. 1408/71 van de Raad, voor de verstrekkingen bij zwangerschap en geboorte ( 3 ) en Besluit nr. 194 van 17 december 2003 inzake de uniforme toepassing van artikel 22, lid 1, onder a) i) van Verordening (EEG) nr. 1408/71 in de lidstaat van verblijf. Overwegende hetgeen volgt: (1) Besluit nr. 183 van 27 juni 2001 stelt dat verstrekkingen in verband met zwangerschap of geboorte die, in een andere dan de bevoegde lidstaat, voor de 38e week van de zwangerschap verleend worden, moeten worden beschouwd als dringende verstrekkingen in het kader van de genoemde bepalingen indien de vrouw daar niet om medische redenen verblijft. (2) De bepalingen van artikel 22, lid 1, onder a) i), van Verordening (EEG) nr. 1408/71 zijn gewijzigd bij Verordening (EG) nr. 631/2004, stellen nu dat iedere verzekerde persoon die tijdelijk in een andere dan de bevoegde lidstaat verblijft recht heeft op medische zorgen die noodzakelijk worden tijdens het verblijf, rekening houdend met de aard van de prestatie en de duur van het verblijf. (3) De grondslag voor Besluit nr. 183 is daarmee weggevallen, zodat dit besluit dient te worden ingetrokken, BESLUIT: 1. De verstrekkingen in verband met zwangerschap en geboorte die noodzakelijk worden tijdens een tijdelijk verblijf in een andere lidstaat, moeten worden terugbetaald door het bevoegde orgaan van de verzekerde persoon overeenkomstig artikel 22, lid 1, onder a) i), van Verordening (EEG) nr. 1408/71. 2. Dit besluit, dat Besluit nr. 183 van 27 juni 2001 vervangt, wordt bekendgemaakt in het Publicatieblad van de Europese Unie . Het is van toepassing vanaf 1 juni 2004. De voorzitter van de Administratieve Commissie Tim QUIRKE ( 1 ) PB L 149 van 5.7.1971, blz. 2 . Verordening laatstelijk gewijzigd bij Verordening (EG) nr. 631/2004 van het Europees Parlement en de Raad. ( 2 ) PB L 100 van 6.4.2004, blz. 1 . ( 3 ) PB L 54 van 25.2.2002, blz. 39 .",
  "source": "EUR LEX"
}