{
  "url": "http://www.w3.org/1999/xhtml\">",
  "content": "L_202501354NL.000101.fmx.xml Publicatieblad van de Europese Unie NL L-serie 2025/1354 9.7.2025 BESLUIT (GBVB) 2025/1354 VAN DE RAAD van 8 juli 2025 tot wijziging van Besluit 2014/219/GBVB betreffende de GVDB-missie van de Europese Unie in Mali (EUCAP Sahel Mali) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 april 2014 heeft de Raad Besluit 2014/219/GBVB ( 1 ) betreffende de GVDB-missie van de Europese Unie in Mali (EUCAP Sahel Mali) vastgesteld. (2) Op 13 mei 2019 heeft de Raad Besluit (GBVB) 2019/762 ( 2 ) vastgesteld, waarbij onder meer een regionale advies- en coördinatiecel (RACC) werd ingesteld binnen EUCAP Sahel Mali, met specifieke doelstellingen gelinkt aan de G5-Sahelstructuren en -landen. De bepalingen inzake de RACC staan in artikel 14 bis van Besluit 2014/219/GBVB. (3) Op 27 januari 2025 heeft de Raad Besluit (GBVB) 2025/166 ( 3 ) vastgesteld, waarbij EUCAP Sahel Mali werd verlengd tot en met 31 januari 2027, met uitzondering van de RACC, die werd verlengd tot en met 31 juli 2025. (4) Op 29 april 2025 heeft het Politiek en Veiligheidscomité ingestemd met een verdere verlenging van de RACC tot en met 31 januari 2026. (5) Besluit 2014/219/GBVB moet dienovereenkomstig worden gewijzigd. (6) EUCAP Sahel Mali zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, als vastgelegd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 In Besluit 2014/219/GBVB wordt de tweede zin van artikel 18 vervangen door: “Het is van toepassing tot en met 31 januari 2027, met uitzondering van artikel 14 bis dat van toepassing is tot en met 31 januari 2026.”. Artikel 2 Dit besluit treedt in werking op de datum van de vaststelling ervan. Gedaan te Brussel, 8 juli 2025. Voor de Raad De voorzitter S. LOSE ( 1 ) Besluit 2014/219/GBVB van de Raad van 15 april 2014 betreffende de GVDB-missie van de Europese Unie in Mali (EUCAP Sahel Mali) ( PB L 113 van 16.4.2014, blz. 21 , ELI: http://data.europa.eu/eli/dec/2014/219/oj ). ( 2 ) Besluit (GBVB) 2019/762 van de Raad van 13 mei 2019 tot wijziging van Besluit 2014/219/GBVB betreffende de GVDB-missie van de Europese Unie in Mali (EUCAP Sahel Mali) ( PB L 125 van 14.5.2019, blz. 18 , ELI: http://data.europa.eu/eli/dec/2019/762/oj ). ( 3 ) Besluit (GBVB) 2025/166 van de Raad van 27 januari 2025 tot wijziging van Besluit 2014/219/GBVB betreffende de GVDB-missie van de Europese Unie in Mali (EUCAP Sahel Mali) ( PB L, 2025/166, 28.1.2025, ELI: http://data.europa.eu/eli/dec/2025/166/oj ). ELI: http://data.europa.eu/eli/dec/2025/1354/oj ISSN 1977-0758 (electronic edition)",
  "source": "EUR LEX"
}