{
  "url": "http://www.w3.org/1999/xhtml\">",
  "content": "L_2023022NL.01002801.xml 24.1.2023 NL Publicatieblad van de Europese Unie L 22/28 BESLUIT (GBVB) 2023/161 VAN DE RAAD van 23 januari 2023 tot wijziging van Besluit (GBVB) 2021/649 betreffende steun van de Unie voor activiteiten van het WHV-secretariaat ter ondersteuning van de uitvoering van het Wapenhandelsverdrag DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 16 april 2021 heeft de Raad Besluit (GBVB) 2021/649 ( 1 ) vastgesteld. (2) In artikel 5 van Besluit (GBVB) 2021/649 is bepaald dat het besluit 24 maanden na de sluiting van de in artikel 3, lid 3, bedoelde overeenkomst verstrijkt, dat wil zeggen op 20 mei 2023. (3) Op 23 september 2022 heeft het secretariaat van het Wapenhandelsverdrag (WHV), dat verantwoordelijk is voor de technische uitvoering van de in artikel 1 van Besluit (GBVB) 2021/649 bedoelde projectactiviteiten, bij brief om een verlenging, zonder kosten, van de uitvoeringsperiode van dat besluit met vijf maanden verzocht. Deze verlenging zou het WHV-secretariaat in staat stellen de in artikel 1 van Besluit (GBVB) 2021/649 bedoelde projectactiviteiten te voltooien, waarvan de uitvoering negatief werd beïnvloed door vertragingen bij de aanwerving van personeel en door de COVID-19-pandemie. (4) De verlenging van de uitvoeringsperiode van de in artikel 1 van Besluit (GBVB) 2021/649 bedoelde projectactiviteiten tot en met 20 oktober 2023 heeft geen gevolgen voor de financiële middelen. (5) Besluit (GBVB) 2021/649 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 5 van Besluit (GBVB) 2021/649, wordt de tweede zin vervangen door: “Dit besluit verstrijkt op 20 oktober 2023.”. Artikel 2 Dit besluit treedt in werking op de datum van de vaststelling ervan. Gedaan te Brussel, 23 januari 2023. Voor de Raad De voorzitter J. BORRELL FONTELLES ( 1 ) Besluit (GBVB) 2021/649 van de Raad van 16 april 2021 betreffende steun van de Unie voor activiteiten van het WHV-secretariaat ter ondersteuning van de uitvoering van het Wapenhandelsverdrag ( PB L 133 van 20.4.2021, blz. 59 ).",
  "source": "EUR LEX"
}