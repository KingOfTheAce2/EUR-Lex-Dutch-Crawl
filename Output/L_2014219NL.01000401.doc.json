{
  "url": "http://www.w3.org/1999/xhtml\">",
  "content": "L_2014219NL.01000401.xml 25.7.2014 NL Publicatieblad van de Europese Unie L 219/4 UITVOERINGSVERORDENING (EU) Nr. 799/2014 VAN DE COMMISSIE van 24 juli 2014 tot vaststelling van modellen voor jaarverslagen en eindverslagen over de uitvoering overeenkomstig Verordening (EU) nr. 514/2014 van het Europees Parlement en de Raad tot vaststelling van de algemene bepalingen inzake het Fonds voor asiel, migratie en integratie en inzake het instrument voor financiële steun voor politiële samenwerking, voorkoming en bestrijding van criminaliteit, en crisisbeheersing DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 514/2014 van het Europees Parlement en de Raad van 16 april 2014 tot vaststelling van de algemene bepalingen inzake het Fonds voor asiel, migratie en integratie en inzake het instrument voor financiële steun voor politiële samenwerking, voorkoming en bestrijding van criminaliteit, en crisisbeheersing ( 1 ) , en met name artikel 54, lid 8, Na raadpleging van het bij artikel 59, lid 1, van Verordening (EU) nr. 514/2014 ingestelde Comité voor de fondsen voor asiel, migratie en integratie, en interne veiligheid, Overwegende hetgeen volgt: (1) Verordening (EU) nr. 514/2014 vormt samen met de in artikel 2, onder a), van die verordening bedoelde specifieke verordeningen een kader voor de financiering door de Unie ter ondersteuning van de ontwikkeling van de ruimte van vrijheid, veiligheid en recht. (2) Verordening (EU) nr. 514/2014 bepaalt dat de lidstaten bij de Commissie een jaarverslag moeten indienen over de uitvoering van elk nationaal programma. Uiterlijk eind 2023 moeten de lidstaten ook een eindverslag indienen over de uitvoering van hun nationale programma's. Om ervoor te zorgen dat de aan de Commissie verstrekte informatie consistent en vergelijkbaar is, is het noodzakelijk te voorzien in een model voor jaarverslagen en eindverslagen over de uitvoering. (3) Om ervoor te zorgen dat de in deze verordening opgenomen maatregelen meteen kunnen worden toegepast en om de goedkeuring van de nationale programma's niet te vertragen, dient deze verordening in werking te treden op de dag na die van de bekendmaking ervan in het Publicatieblad van de Europese Unie . (4) Het Verenigd Koninkrijk en Ierland zijn gebonden door Verordening (EU) nr. 514/2014 en zijn bijgevolg gebonden door deze verordening. (5) Denemarken is niet gebonden door Verordening (EU) nr. 514/2014, noch door deze verordening. (6) De in deze verordening vervatte maatregelen zijn in overeenstemming met het advies van het Comité voor de fondsen voor asiel, migratie en integratie, en interne veiligheid, HEEFT DE VOLGENDE VERORDENING VASTGESTELD: Artikel 1 Modellen voor uitvoeringsverslagen Het model voor jaarverslagen en eindverslagen over de uitvoering is opgenomen in de bijlage. De verslagen worden bij de Commissie ingediend via het systeem voor elektronische uitwisseling van gegevens, opgericht bij artikel 2 van Uitvoeringsverordening (EU) nr. 802/2014 van de Commissie ( 2 ) . Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in de lidstaten overeenkomstig de Verdragen. Gedaan te Brussel, 24 juli 2014. Voor de Commissie De voorzitter José Manuel BARROSO ( 1 ) PB L 150 van 20.5.2014, blz. 112 . ( 2 ) Uitvoeringsverordening (EU) nr. 802/2014 van de Commissie van 24 juli 2014 tot vaststelling van modellen voor nationale programma's en tot vaststelling van de voorwaarden voor het systeem voor de elektronische uitwisseling van gegevens tussen de Commissie en de lidstaten overeenkomstig Verordening (EU) nr. 514/2014 van het Europees Parlement en de Raad tot vaststelling van de algemene bepalingen inzake het Fonds voor asiel, migratie en integratie en inzake het instrument voor financiële steun voor politiële samenwerking, voorkoming en bestrijding van criminaliteit, en crisisbeheersing (zie bladzijde 22 van dit Publicatieblad). BIJLAGE MODEL VOOR JAARVERSLAGEN EN EINDVERSLAGEN OVER DE UITVOERING AFDELING 1 Doelstellingen van het programma (artikel 54, lid 2, van Verordening (EU) nr. 514/2014) Specifieke doelstelling (zoals vastgesteld in de specifieke verordeningen) : geef een beknopt overzicht van de vooruitgang die is geboekt bij de tenuitvoerlegging van de strategie en het bereiken van de nationale doelstellingen in de loop van het begrotingsjaar. Geef alle wijzigingen aan van de strategie of de nationale doelstellingen of de factoren die kunnen leiden tot wijzigingen in de toekomst. Zet alle significante kwesties uiteen die van invloed zijn op de resultaten van het nationale programma. Nationale doelstelling : geef een opsomming van de belangrijkste acties die werden ondersteund en uitgevoerd in de loop van het begrotingsjaar, successen en vastgestelde (en opgeloste) problemen. Specifieke actie (zoals vastgesteld in de specifieke verordeningen) : geef een opsomming van de belangrijkste acties die werden ondersteund en uitgevoerd in de loop van het begrotingsjaar, successen en vastgestelde (en opgeloste) problemen. De informatie in de vakken moet op zichzelf staan en mag niet verwijzen naar informatie in een bijgevoegd document, noch hyperlinks bevatten. SPECIFIEKE DOELSTELLING N: Titel Nationale doelstelling n: titel Specifieke actie n: titel Rapportage over het indicatieve tijdschema Geef eventuele wijzigingen van het indicatieve tijdschema van het nationale programma aan. Indicatief tijdschema Benaming van de actie Start van de planning Start van de tenuitvoerlegging Einde Specifieke doelstelling n: titel Nationale doelstelling n: AFDELING 2 Bijzondere gevallen Geef de resultaten (aantallen voor elke categorie) van de toezeggingsronde aan. Toezeggingsplan Categorieën Toezeggingsperiode Toezeggingsperiode Toezeggingsperiode Totaal AFDELING 3 Gemeenschappelijke en programmaspecifieke indicatoren (artikel 14, lid 2, onder f), van Verordening (EU) nr. 514/2014) Geef voor het respectieve begrotingsjaar de gegevens aan voor elke indicator. Indicator ID Beschrijving van de indicator Meeteenheid Uitgangswaarde Streefwaarde Gegevensbron Begrotingsjaar n Begrotingsjaar n + 1 Cumulatief totaal SPECIFIEKE DOELSTELLING: n titel Geef toelichting bij elke aanwijzing die een belangrijke invloed kan hebben op het bereiken van bepaalde doelstellingen, in het bijzonder een gebrek aan vooruitgang. Voor elk begrotingsjaar mag een document worden bijgevoegd om het aanzienlijk gebrek aan vooruitgang of het potentieel om de doelstelling van één of meer indicatoren te overtreffen, toe te lichten. AFDELING 4 Kader voor de tenuitvoerlegging van het programma door de lidstaat 4.1.   Monitoringcomité (artikel 12, lid 4, van Verordening (EU) nr. 514/2014) Geef een lijst van de belangrijkste besluiten die het monitoringcomité heeft genomen en van de belangrijkste kwesties die nog door het comité worden behandeld. 4.2.   Gemeenschappelijk kader voor toezicht en evaluatie (artikel 14, lid 2, onder f), van Verordening (EU) nr. 514/2014) Toezicht- en evaluatiemaatregelen die de verantwoordelijke instantie heeft genomen, met inbegrip van voorschriften inzake gegevensverzameling, evaluatieactiviteiten, ondervonden moeilijkheden en ondernomen stappen om die op te lossen. 4.3.   Betrokkenheid van partners bij de uitvoering en de evaluatie van, en het toezicht op het nationale programma (artikel 12, lid 3, van Verordening (EU) nr. 514/2014) Beschrijf kort de belangrijkste input en standpunten van partners tijdens het begrotingsjaar. 4.4.   Informatie en publiciteit (artikel 53 van Verordening (EG) nr. 514/2014) Vermeld de link naar de website van het programma. Verstrek een lijst van de belangrijkste informatie- en publiciteitsactiviteiten die in het begrotingsjaar plaatsvonden. Voeg voorbeelden van materiaal toe. 4.5.   Complementariteit met andere instrumenten van de Unie (artikel 14, lid 2, onder e), en artikel 14, lid 5, onder f), van Verordening (EU) nr. 514/2014) Beschrijf kort de belangrijkste acties en raadplegingen die plaatsvonden om te zorgen voor coördinatie met andere instrumenten, namelijk: — Europese structuur- en investeringsfondsen (Europees Fonds voor regionale ontwikkeling, Europees Sociaal Fonds, Cohesiefonds, Europees Landbouwfonds voor plattelandsontwikkeling, Europees Fonds voor maritieme zaken en visserij); — andere EU-fondsen of -programma's (bv. programma Een leven lang leren, programma Cultuur, programma Jeugd in actie); — EU-instrumenten voor externe betrekkingen (bv. Instrument voor pretoetredingssteun, Europees nabuurschaps- en partnerschapsinstrument, Stabiliteitsinstrument), voor zover het gaat om acties in of betreffende derde landen. 4.6.   Onderhandse gunning Geef een rechtvaardiging voor elke keer een onderhandse gunning plaatsvond. AFDELING 5 Financieel verslag (artikel 54, lid 2, onder a), van Verordening (EU) nr. 514/2014) 5.1.   Financieel verslag per specifieke doelstelling Tabel (in EUR) Specifieke doelstelling: n titel Nationale doelstelling n Subtotaal van nationale doelstellingen Specifieke actie n Totaal 1 SD Nationale doelstelling n + 1 Subtotaal van nationale doelstellingen Specifieke actie n + 1 Totaal n Bijzondere gevallen Totaal bijzondere gevallen Technische bijstand: (maximum = vast bedrag + (totale toewijzing) * 5 of 5,5 % overeenkomstig de specifieke verordeningen) TOTAAL De uitvoering van het financieringsplan van het nationale programma, met vermelding van de totale EU-bijdrage voor elk begrotingsjaar 5.2.   Financieringsplan per begrotingsjaar Tabel (in EUR) JAAR 2014 2015 2016 2017 2018 2019 2020 TOTAAL Totaal geprogrammeerd Totaal vastgelegd 5.3.   Rechtvaardiging voor elke afwijking van de in de specifieke verordeningen opgenomen minimumpercentages (Alleen vereist wanneer de situatie niet dezelfde is als in het goedgekeurde nationale programma, artikel 14, lid 5, onder b), van Verordening (EU) nr. 514/2014) Geef gedetailleerde toelichting wanneer wordt afgeweken van de in de specifieke verordeningen opgenomen minimumpercentages.",
  "source": "EUR LEX"
}