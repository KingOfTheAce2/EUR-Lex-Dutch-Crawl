{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0176:NL:HTML\">",
  "content": "EUR-Lex - 31997D0176 - NL Avis juridique important | 31997D0176 97/176/EG: Beschikking van de Commissie van 17 februari 1997 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor houtproducten voor de bouw en toebehoren (Voor de EER relevante tekst) Publicatieblad Nr. L 073 van 14/03/1997 blz. 0019 - 0023 BESCHIKKING VAN DE COMMISSIE van 17 februari 1997 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor houtproducten voor de bouw en toebehoren (Voor de EER relevante tekst) (97/176/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten (1), gewijzigd bij Richtlijn 93/68/EEG (2), inzonderheid op artikel 13, lid 4, Overwegende dat de Commissie bij de keuze tussen de twee in artikel 13, lid 3, van Richtlijn 89/106/EEG bedoelde procedures voor de conformiteitsverklaring van een product de \"minst kostbare veiligheidsconforme procedure\" moet kiezen; dat dit inhoudt dat het noodzakelijk is vast te stellen of voor een bepaald product of voor een bepaalde familie van producten het bestaan van een onder de verantwoordelijkheid van de fabrikant vallend productiecontrolesysteem in de fabriek een noodzakelijke en toereikende voorwaarde voor een conformiteitsverklaring is, dan wel of daarvoor, om redenen die met de naleving van de in artikel 13, lid 4, genoemde criteria verband houden, een erkende certificatie-instantie moet worden ingeschakeld; Overwegende dat ingevolge artikel 13, lid 4, van Richtlijn 89/106/EEG de aldus gekozen procedure in de mandaten en in de technische specificaties moet worden genoemd; dat het derhalve wenselijk is het begrip \"producten of families van producten\" dat in de mandaten en de technische specificaties wordt gebruikt, te omschrijven; Overwegende dat de twee procedures waarin bij artikel 13, lid 3, van Richtlijn 89/106/EEG is voorzien, nader in bijlage III van genoemde richtlijn zijn beschreven; dat het derhalve noodzakelijk is voor elk product of voor elke familie van producten duidelijk de methoden voor de toepassing van beide procedures aan te geven, onder verwijzing naar genoemde bijlage III, daar in die bijlage aan bepaalde systemen de voorkeur wordt gegeven; Overwegende dat de procedure van artikel 13, lid 3, onder a), overeenkomt met de systemen die in mogelijkheid 1 zonder permanente bewaking en in de mogelijkheden 2 en 3 van punt 2, onder ii), van bijlage III zijn vastgelegd en dat de procedure van artikel 13, lid 3, onder b), overeenkomt met de systemen die in punt 2, onder i), van bijlage III en in mogelijkheid 1 met permanente bewaking van punt 2, onder ii), van die bijlage zijn vastgelegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de bouw, HEEFT DE VOLGENDE BESCHIKKING GEGEVEN: Artikel 1 De conformiteit van de in bijlage I genoemde producten en families van producten wordt vastgesteld aan de hand van een procedure waarbij de fabrikant als enige verantwoordelijk is voor een productiecontrolesysteem in de fabriek dat waarborgt dat de producten met de desbetreffende technische specificaties in overeenstemming zijn. Artikel 2 De conformiteit van de in bijlage II genoemde producten wordt vastgesteld aan de hand van een procedure waarbij, naast een door de fabrikant uitgevoerd productiecontrolesysteem in de fabriek, bij de beoordeling en de bewaking van de productiecontrole of van het product zelf een erkende certificatie-instantie wordt ingeschakeld. Artikel 3 De procedure voor de conformiteitsverklaring overeenkomstig bijlage III wordt in de mandaten voor geharmoniseerde normen vermeld. Artikel 4 Deze beschikking is gericht tot de lidstaten. Gedaan te Brussel, 17 februari 1997. Voor de Commissie Martin BANGEMANN Lid van de Commissie (1) PB nr. L 40 van 11. 2. 1989, blz. 12. (2) PB nr. L 220 van 30. 8. 1993, blz. 1. BIJLAGE I Houtverbindingen: houtverbindingsmiddelen, ringdeuvels, cilindrische stalen en houten pennen, houtschroeven, draadbouten en draadnagels. Deze producten kunnen al dan niet tegen brand en biologische aantasting zijn behandeld. BIJLAGE II Massieve houtproducten voor de bouw: Elementen: brugelementen, elementen voor gebinten, dwarsliggers, vloer-, wand- en dakelementen zoals balken, bogen, dwarsbalken, daksparren, kolommen en palen; Kits: gebinten, vloeren, wanden, daken, frames. Deze producten kunnen al dan niet tegen brand en biologische aantasting zijn behandeld. Houten palen Gelijmde (gelamineerde) constructie-elementen en andere gelijmde houtproducten: Elementen: brugelementen, elementen voor gebinten, vloer-, wand- en dakelementen zoals balken, bogen, dwarsbalken, daksparren, kolommen en palen; Kits: gebinten, vloeren, wanden, daken, frames. Deze producten kunnen al dan niet tegen brand en biologische aantasting zijn behandeld. BIJLAGE III PRODUCTFAMILIE HOUTPRODUCTEN VOOR DE BOUW (1/3) Systemen van conformiteitsverklaring CEN/CENELEC (Europees Comité voor normalisatie/Europees Comité voor elektrotechnische normalisatie) wordt verzocht om in de desbetreffende geharmoniseerde norm(en) voor het/de onderstaande product(en) en voor het beoogde gebruik daarvan het/de volgende syste(e)m(en) van conformiteitsverklaring te specificeren: >RUIMTE VOOR DE TABEL> De specificatie van het systeem moet zodanig zijn dat het kan worden toegepast, ook al behoeft de prestatie ten aanzien van een bepaalde eigenschap niet te worden vastgesteld, omdat minstens één lidstaat voor een dergelijke eigenschap geen wettelijk voorschrift heeft (zie artikel 2, lid 1, van Richtlijn 89/106/EEG en, wanneer van toepassing, punt 1.2.3 van de basisdocumenten). In die gevallen moet de verificatie van een dergelijke eigenschap de fabrikant indien deze in dit opzicht niets over de prestatie van het product wenst mede te delen, niet worden opgelegd. PRODUCTIEFAMILIE HOUTPRODUCTEN VOOR DE BOUW (2/3) Systemen van conformiteitsverklaring CEN/CENELEC wordt verzocht om in de desbetreffende geharmoniseerde norm(en) voor het/de onderstaande product(en) en voor het beoogde gebruik daarvan het/de volgende syste(e)m(en) van conformiteitsverklaring te specificeren: >RUIMTE VOOR DE TABEL> De specificatie van het systeem moet zodanig zijn dat het kan worden toegepast, ook al behoeft de prestatie ten aanzien van een bepaalde eigenschap niet te worden vastgesteld, omdat minstens één lidstaat voor een dergelijke eigenschap geen wettelijk voorschrift heeft (zie artikel 2, lid 1, van Richtlijn 89/106/EEG en, wanneer van toepassing, punt 1.2.3 van de basisdocumenten). In die gevallen moet de verificatie van een dergelijke eigenschap de fabrikant indien deze in dit opzicht niets over de prestatie van het product wenst mede te delen, niet worden opgelegd. PRODUCTFAMILIE HOUTPRODUCTEN VOOR DE BOUW (3/3) Systemen van conformiteitsverklaring CEN/CENELEC wordt verzocht om in de desbetreffende geharmoniseerde norm(en) voor het/de onderstaande product(en) en voor het beoogde gebruik daarvan het/de volgende syste(e)m(en) van conformiteitsverklaring te specificeren: >RUIMTE VOOR DE TABEL> De specificatie van het systeem moet zodanig zijn dat het kan worden toegepast, ook al behoeft de prestatie ten aanzien van een bepaalde eigenschap niet te worden vastgesteld, omdat minstens één lidstaat voor een dergelijke eigenschap geen wettelijk voorschrift heeft (zie artikel 2, lid 1, van Richtlijn 89/106/EEG en, wanneer van toepassing, punt 1.2.3 van de basisdocumenten). In die gevallen moet de verificatie van een dergelijke eigenschap de fabrikant indien deze in dit opzicht niets over de prestatie van het product wenst mede te delen, niet worden opgelegd.",
  "source": "EUR LEX"
}