{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0138:NL:HTML\">",
  "content": "EUR-Lex - 31991D0138 - NL Avis juridique important | 31991D0138 91/138/EEG: Beschikking van de Commissie van 21 februari 1991 betreffende voor Frankrijk specifieke maatregelen inzake de overdracht van herbeplantingsrechten voor wijnbouwoppervlakten als bedoeld in Verordening (EEG) nr. 3302/90 (Slechts de tekst in de Franse taal is authentiek) Publicatieblad Nr. L 067 van 14/03/1991 blz. 0044 - 0044 BESCHIKKING VAN DE COMMISSIE  van 21 februari 1991  betreffende voor Frankrijk specifieke maatregelen inzake de overdracht van herbeplantingsrechten voor wijnbouwoppervlakten als bedoeld in Verordening ( EEG ) nr . 3302/90  ( Slechts de tekst in de  Franse taal is authentiek )  ( 91/138/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG) nr . 3302/90 van de Commissie van 15 november 1990 tot vaststelling van de uitvoeringsbepalingen inzake de overdracht van herbeplantingsrechten voor wijnbouwoppervlakten ( 1 ), en met name op artikel 7, lid 1, Overwegende dat Frankrijk zich ertoe verbindt erop toe te zien dat de aanplant als gevolg van de overdracht van de beplantingsrechten een kwaliteitsverbetering met zich brengt met opbrengsten die binnen de voor het betrokken kwaliteitsniveau geldende  grenzen vallen; dat voor de bepaling van die grenzen met name moet worden uitgegaan van de voor de produktie van wijn met geografische benaming bepaalde doelstellingen en de daarmee overeenkomende opbrengst, bij overschrijding waarvan de in artikel 39  van Verordening ( EEG ) nr . 822/87 van de Raad ( 2 ), laatstelijk gewijzigd bij Verordening ( EEG ) nr . 3577 /90 ( 3 ), bedoelde interventiemaatregelen in Frankrijk worden toegepast; Overwegende dat de Franse autoriteiten de Commissie op 17 december 1990 kennis hebben gegeven van de ter uitvoering van Verordening ( EEG ) nr . 3302/90 genomen maatregelen die specifiek zijn voor Frankrijk; dat deze maatregelen in overeenstemming zijn met  de voorschriften van de Gemeenschap, HEEFT DE VOLGENDE BESCHIKKING GEGEVEN :  Artikel 1 De op 17 december 1990 medegedeelde maatregelen die Frankrijk ter uitvoering van Verordening ( EEG ) nr . 3302/90 overweegt te nemen, zijn in overeenstemming met de voorschriften van de Gemeenschap, voor zover de opbrengst voor elk produktietype  waarop deze beschikking betrekking heeft, binnen de gepaste grenzen valt .  Artikel 2 Deze beschikking is gericht tot de Franse Republiek . Gedaan te Brussel, 21 februari 1991 . Voor de Commissie Ray MAC SHARRY Lid van de Commissie  ( 1 ) PB nr . L 317 van 16 . 11 . 1990, blz . 25 . ( 2) PB nr . L 84 van 27 . 3 . 1987, blz . 1 . ( 3 ) PB nr . L 353 van 17 . 12 . 1990, blz . 23 .",
  "source": "EUR LEX"
}