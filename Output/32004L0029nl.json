{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004L0029:NL:HTML\">",
  "content": "EUR-Lex - 32004L0029 - NL Avis juridique important | 32004L0029 Richtlĳn 2004/29/EG van de Commissie van 4 maart 2004 betreffende de vaststelling van de kenmerken en de minimumeisen voor het onderzoek van de wĳnstokrassen Publicatieblad Nr. L 071 van 10/03/2004 blz. 0022 - 0027 Richtlijn 2004/29/EG van de Commissie van 4 maart 2004 betreffende de vaststelling van de kenmerken en de minimumeisen voor het onderzoek van de wijnstokrassen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 68/193/EEG van de Raad van 9 april 1968 betreffende het in de handel brengen van vegetatief teeltmateriaal voor wijnstokken(1), laatstelijk gewijzigd bij Richtlijn 2003/61/EG(2), en met name op artikel 5 quinquies, lid 2, Overwegende hetgeen volgt: (1) Richtlijn 72/169/EEG van de Commissie van 14 april 1972 betreffende de vaststelling van de kenmerken en van de minimumeisen voor het onderzoek van de wijnstokrassen(3) is ingrijpend gewijzigd(4). Ter wille van de duidelijkheid en een rationele ordening van de tekst dient tot codificatie van deze richtlijn te worden overgegaan. (2) De lidstaten dienen overeenkomstig de bepalingen van Richtlijn 68/193/EEG een lijst op te stellen van de rassen die op hun grondgebied voor goedkeuring alsmede voor controle van standaardteeltmateriaal zijn toegelaten. (3) Voor de toelating van de rassen moet worden voldaan aan communautaire eisen waarvan de naleving moet worden gewaarborgd door officiële onderzoekingen en met name door keuringen te velde. (4) De onderzoekingen moeten betrekking hebben op een voldoende groot aantal eisen aan de hand waarvan de rassen kunnen worden omschreven. (5) Het is noodzakelijk op communautair vlak de kenmerken te bepalen waarop het onderzoek ten minste betrekking moet hebben. (6) Verder moeten de minimumeisen betreffende het verrichten van het onderzoek worden vastgesteld. (7) De genoemde kenmerken en minimumeisen voor de onderzoekingen moeten worden vastgesteld rekening houdend met de stand van wetenschap en techniek. (8) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw. (9) Deze richtlijn dient de verplichtingen van de lidstaten met betrekking tot de in bijlage III, deel B, genoemde termijnen voor omzetting in nationaal recht van de aldaar genoemde richtlijnen onverlet te laten, HEEFT DE VOLGENDE RICHTLIJN VASTGESTELD: Artikel 1 De lidstaten schrijven voor dat de officiële onderzoekingen die worden verricht met het oog op de toelating van wijnstokrassen, ten minste betrekking moeten hebben op de in bijlage I vermelde kenmerken. Zij zorgen ervoor dat bij het verrichten van de onderzoekingen is voldaan aan de in bijlage II vermelde minimumeisen. Artikel 2 Richtlijn 72/169/EEG, zoals gewijzigd bij de in bijlage III, deel A, genoemde richtlijn, wordt ingetrokken, onverminderd de verplichtingen van de lidstaten met betrekking tot de in bijlage III, deel B, genoemde termijnen voor omzetting in nationaal recht van de aldaar genoemde richtlijnen. Verwijzingen naar de ingetrokken richtlijn gelden als verwijzingen naar de onderhavige richtlijn en worden gelezen volgens de concordantietabel in bijlage IV. Artikel 3 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie. Artikel 4 Deze richtlijn is gericht tot de lidstaten. Gedaan te Brussel, 4 maart 2004. Voor de Commissie David Byrne Lid van de Commissie (1) PB L 93 van 17.4.1968, blz. 15. (2) PB L 165 van 3.7.2003, blz. 23. (3) PB L 103 van 2.5.1972, blz. 25. (4) Zie bijlage III, deel A. BIJLAGE I DEEL A MORFOLOGISCHE KENMERKEN BETREFFENDE HET ONDERZOEK VAN DE ONDERSCHEIDBAARHEID, DE BESTENDIGHEID EN DE HOMOGENITEIT 1. UITBOTTING VAN EEN GROEIENDE TAK MET EEN LENGTE VAN 10 TOT 20 CM 1.1. Vorm 1.2. Kleur (bij het opengaan van de knoppen voor het vaststellen van de anthocyaankleuring) 1.3. Beharing 2. GROENE, NOG NIET VERHOUTE RANK TIJDENS DE BLOEITIJD 2.1. Dwarsdoorsnede (vorm en omtrek) 2.2. Beharing 3. VERHOUTE RANK 3.1. Oppervlakte 3.2. Stengellid 4. VERDELING VAN DE HECHTRANKEN 5. JONGE BOVENSTE BLADEREN OP EEN GROEIENDE TAK MET EEN LENGTE VAN 10 TOT 30 CM (DE EERSTE DRIE DUIDELIJK VAN DE GROEITOP GESCHEIDEN BLADEREN, GETELD VANAF DE GROEITOP) 5.1. Kleur 5.2. Beharing 6. VOLGROEID BLAD (TUSSEN DE ACHTSTE EN DE ELFDE KNOOP): 6.1. Foto 6.2. Tekening of bladafdruk met schaal 6.3. Algemene vorm 6.4. Aantal bladlobben 6.5. Bladsteelsinus 6.6. Diepte van de bovenste en onderste laterale sinus 6.7. Beharing op de onderzijde 6.8. Oppervlakte 6.9. Insnijding van de bladrand 7. BLOEM Herkenbaar geslacht 8. INDUSTRIEEL RIJPE DRUIVENTROS (BIJ WIJN- EN TAFELDRUIVENRASSEN) 8.1. Foto (met schaal) 8.2. Vorm 8.3. Grootte 8.4. Steel van de tros (lengte) 8.5. Gemiddeld gewicht in gram 8.6. Weerstand bij het afristen van de druiven 8.7. Compactheid van de tros 9. INDUSTRIEEL RIJPE DRUIF (BIJ WIJN- EN TAFELDRUIVENRASSEN) 9.1. Foto (met schaal) 9.2. Vorm 9.3. Grootte met vermelding van het gemiddelde gewicht 9.4. Kleur 9.5. Schil (bij tafeldruivenrassen) 9.6. Aantal pitten (bij tafeldruivenrassen) 9.7. Vruchtvlees 9.8. Sap 9.9. Aroma 10. ZAAD (BIJ WIJN- EN TAFELDRUIVENRASSEN) Foto van twee zijden en in profiel (met schaal). DEEL B FYSIOLOGISCHE KENMERKEN BETREFFENDE HET ONDERZOEK VAN DE ONDERSCHEIDBAARHEID, DE BESTENDIGHEID EN DE HOMOGENITEIT 1. VEGETATIEVE VERSCHIJNSELEN 1.1. Vaststelling van de fenologische kenmerken De fenologische kenmerken worden vastgesteld in vergelijking met één of meer van de volgende controlerassen. >RUIMTE VOOR DE TABEL> 1.2. Datum van het opengaan van de knoppen De datum waarop de helft der ogen van een normaal gesnoeide tak zijn opengegaan, waardoor hun interne beharing ten opzichte van controlerassen zichtbaar is geworden. 1.3. Datum van de volle bloei De datum waarop bij een geheel van planten de helft der bloemen zijn opengegaan ten opzichte van controlerassen. 1.4. Rijpheid (bij wijn- en tafeldruivenrassen) Naast de rijpheidsperiode zal ook de dichtheid of de waarschijnlijke sterkte van de mest, de zuurgraad en de opbrengst in druiven, uitgedrukt in kilogram per overeenkomstige hectare, vergeleken met één of meer controlerassen die zo mogelijk ongeveer een even grote opbrengst hebben, worden aangegeven. 2. KENMERKEN 2.1. Groeikracht 2.2. Snoeiwijze (plaats van de eerste vruchtdragende knop, meest geschikte snoeiwijze) 2.3. Productie 2.3.1. Regelmatigheid 2.3.2. Opbrengst 2.3.3. Anomalieën 2.4. Weerstand of gevoeligheid 2.4.1. Voor ongunstige milieufactoren 2.4.2. Voor schadelijke organismen 2.4.3. Eventuele gevoeligheid van de druif voor het barsten 2.5. Gedrag tijdens de vegetatieve vermenigvuldiging 2.5.1. Enting 2.5.2. Stekking 3. GEBRUIK 3.1. als wijndruiven 3.2. als tafeldruiven 3.3. als onderstam 3.4. Industrieel gebruik. BIJLAGE II MINIMUMEISEN VOOR HET VERRICHTEN VAN DE ONDERZOEKINGEN 1. ECOLOGISCHE KENMERKEN 1.1. Plaats 1.2. Geografische omstandigheden 1.2.1. Geografische lengte 1.2.2. Geografische breedte 1.2.3. Hoogte 1.2.4. Expositie en helling 1.3. Klimatologische omstandigheden 1.4. Bodemgesteldheid. 2. TECHNISCHE UITVOERINGSBEPALINGEN 2.1. bij wijn- en tafeldruivenrassen 2.1.1. 24 planten, zo mogelijk op meerdere onderstammen 2.1.2. Ten minste drie teeltjaren 2.1.3. Ten minste twee ecologisch verschillende plaatsen 2.1.4. De verhouding van welslagen bij het enten wordt ten minste bij drie verschillende rassen van onderstammen onderzocht 2.2. bij onderstammen 2.2.1. Vijf planten, die ten minste op twee wijzen zijn geleid 2.2.2. Vijf jaren, te berekenen vanaf het tijdstip van de planting 2.2.3. Drie ecologisch verschillende plaatsen 2.2.4. De verhouding van welslagen bij het enten wordt ten minste bij drie verschillende entrijzen onderzocht. BIJLAGE III DEEL A Ingetrokken richtlijn met de wijziging ervan (bedoeld in artikel 2) >RUIMTE VOOR DE TABEL> DEEL B Termijnen voor omzetting in nationaal recht (bedoeld in artikel 2) >RUIMTE VOOR DE TABEL> BIJLAGE IV CONCORDANTIETABEL >RUIMTE VOOR DE TABEL>",
  "source": "EUR LEX"
}