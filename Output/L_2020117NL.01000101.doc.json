{
  "url": "http://www.w3.org/1999/xhtml\">",
  "content": "L_2020117NL.01000101.xml 15.4.2020 NL Publicatieblad van de Europese Unie L 117/1 BESLUIT (EU) 2020/520 VAN DE RAAD van 18 november 2019 betreffende de ondertekening, namens de Europese Unie en haar lidstaten, van het protocol bij de Samenwerkingsovereenkomst betreffende een civiel mondiaal satellietnavigatiesysteem (GNSS) tussen de Europese Gemeenschap en haar lidstaten en Oekraïne, in verband met de toetreding van de Republiek Bulgarije, de Republiek Kroatië en Roemenië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 172, in samenhang met artikel 218, lid 5, Gezien de akte van toetreding van Bulgarije en Roemenië, en de akte van toetreding van Kroatië, en met name artikel 6, lid 2, Gezien het voorstel van de Europese Commissie, Overwegende hetgeen volgt: (1) De Samenwerkingsovereenkomst betreffende een civiel mondiaal satellietnavigatiesysteem (GNSS) tussen de Europese Gemeenschap en haar lidstaten en Oekraïne ( 1 ) (“de overeenkomst”) is op 1 december 2005 ondertekend en op 1 december 2013 in werking getreden. (2) Bulgarije en Roemenië zijn op 1 januari 2007 lid geworden van de Unie en Kroatië is op 1 juli 2013 lid geworden van de Unie. (3) Overeenkomstig artikel 6, lid 2, van de akte van toetreding van Bulgarije en Roemenië en artikel 6, lid 2, van de akte van toetreding van Kroatië dient de toetreding tot de overeenkomst te worden geregeld door middel van een protocol bij de overeenkomst. Die bepalingen voorzien in een vereenvoudigde procedure waarbij een protocol dient te worden gesloten door de Raad, handelend met eenparigheid van stemmen namens de lidstaten, en door Oekraïne. (4) De Raad heeft de Commissie op 23 oktober 2006 en op 14 september 2012 gemachtigd onderhandelingen te openen met de betrokken derde landen over de sluiting van protocollen bij de internationale overeenkomsten die door de Unie en haar lidstaten zijn gesloten. (5) De Commissie heeft de onderhandelingen met Oekraïne over het protocol bij de Samenwerkingsovereenkomst betreffende een civiel mondiaal satellietnavigatiesysteem (GNSS) tussen de Europese Gemeenschap en haar lidstaten en Oekraïne, in verband met de toetreding van de Republiek Bulgarije, de Republiek Kroatië en Roemenië tot de Europese Unie (“het protocol”) succesvol afgesloten met de uitwisseling van notes verbales . (6) Het protocol moet namens de Europese Unie en haar lidstaten worden ondertekend, onder voorbehoud van de sluiting ervan op een latere datum, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening namens de Europese Unie en haar lidstaten van het protocol bij de Samenwerkingsovereenkomst betreffende een civiel mondiaal satellietnavigatiesysteem (GNSS) tussen de Europese Gemeenschap en haar lidstaten en Oekraïne, in verband met de toetreding van de Republiek Bulgarije, de Republiek Kroatië en Roemenië tot de Europese Unie, onder voorbehoud van de sluiting van het protocol. ( 2 ) Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) het protocol namens de Unie en haar lidstaten te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 18 november 2019. Voor de Raad De voorzitter J. LEPPÄ ( 1 ) PB L 125 van 26.4.2014, blz. 3 . ( 2 ) De tekst van het protocol zal samen met het besluit betreffende de sluiting ervan worden bekendgemaakt.",
  "source": "EUR LEX"
}