{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0348:NL:HTML\">",
  "content": "EUR-Lex - 31978D0348 - NL Avis juridique important | 31978D0348 78/348/EEG: Beschikking van de Commissie van 30 maart 1978 tot machtiging van de Franse Republiek om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) Publicatieblad Nr. L 099 van 12/04/1978 blz. 0028 - 0029 ++++ BESCHIKKING VAN DE COMMISSIE van 30 maart 1978 tot machtiging van de Franse Republiek om de handel in zaaizaad van bepaalde rassen van landbouwgewassen te beperken ( Slechts de tekst in de Franse taal is authentiek ) ( 78/348/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG van de Raad ( 2 ) , en met name op artikel 15 , leden 2 en 3 , Gezien het door de Franse Republiek ingediende verzoek , Overwegende dat krachtens artikel 15 , lid 1 , van genoemde richtlijn zaaizaad en pootgoed van rassen die in de loop van het jaar 1975 in ten minste één van de Lid-Staten officieel zijn toegelaten en voorts aan de in die richtlijn vastgestelde voorwaarden voldoen , met ingang van 31 december 1977 , in de Gemeenschap aan geen enkele handelsbeperking ten aanzien van het ras meer worden onderworpen ; Overwegende dat in artikel 15 , lid 2 , van genoemde richtlijn evenwel is bepaald dat een Lid-Staat die hierom verzoekt kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Franse Republiek voor een aantal rassen om een dergelijke machtiging heeft verzocht ; Overwegende dat de Commissie bij Beschikking 78/123/EEG van 28 december 1977 ( 3 ) , voor het merendeel van deze rassen de in artikel 15 , lid 1 , van genoemde richtlijn vastgestelde termijn voor de Franse Republiek van 31 december 1977 tot en met 31 maart 1978 heeft verlengd ; Overwegende dat zij ondertussen het onderzoek van het Franse verzoek voor deze rassen heeft beëindigd ; Overwegende dat voor de in deze beschikking genoemde rassen of voor rassen van dezelfde soort in de Franse Republiek een officieel onderzoek te velde heeft plaatsgevonden ; dat uit de resultaten van dit onderzoek in de Franse Republiek is geconcludeerd dat deze rassen in dit land niet voldoende homogeen zijn of dat hun cultuur - en gebruikswaarde geringer is dan die van vergelijkbare rassen die in dit land zijn toegelaten ; Overwegende dat voor de rassen Nika ( kropaar ) , Bernburger annua , Mowester ( Westerwolds/Italiaans raaigras ) , Naki ( Engels raaigras ) , Para en SK 45  ( timothee ) de andere Lid-Staten deze resultaten hebben aanvaard ; dat bijgevolg kan worden geconstateerd dat deze rassen in de Franse Republiek , op grond van het geheel van hun hoedanigheden met betrekking tot cultuur - en gebruikswaarde , niet dezelfde resultaten opleveren die worden verkregen met een vergelijkbaar ras dat in dit land is toegelaten ( artikel 15 , lid 3 , sub c ) , eerste geval , van genoemde richtlijn ) ; Overwegende dat voor de rassen Sania ( zachte tarwe ) en Kroko ( koolzaad ) , op grond van het dossier inzake de resultaten van dit onderzoek kan worden geconstateerd dat zij in de Franse Republiek , volgens de nationale voorschriften voor de toelating van de rassen in de Franse Republiek , die in het kader van de geldende communautaire bepalingen van toepassing zijn , niet voldoende homogeen zijn wat een aantal kenmerken betreft ( artikel 15 , lid 3 , sub a ) , van genoemde richtlijn ) ; Overwegende dat voor de rassen Dagoma , Iris , Luna Roskilde , NFG , Unke Pajbjerg ( kropaar ) en Eskimo  ( timothee ) , op grond van de resultaten van dit onderzoek , kan worden geconstateerd dat zij in de Franse Republiek , gezien hun resistentie tegen schadelijke organismen , zonder compensatie door andere gunstige eigenschappen ( artikel 5 , lid 4 , tweede zin , van genoemde richtlijn ) niet de resultaten opleveren die worden verkregen met een vergelijkbaar ras dat in dit land is toegelaten ( artikel 15 , lid 3 , sub c ) eerste geval , van genoemde richtlijn ) ; Overwegende dat het verzoek van de Franse Republiek volledig dient te worden ingewilligd ten aanzien van deze rassen ; Overwegende dat het Franse verzoek niet meer geldt voor andere rassen ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 De Franse Republiek wordt gemachtigd om op haar gehele grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1978 vermelde rassen : I . Groenvoedergewassen 1 . Dactylis glomerata L . Dagoma Iris Luna Roskilde NFG Nika Unke Pajbjerg ; 2 . Lolium multiflorum Lam . Bernburger annua Mowester ; 3 . Lolium perenne L . Naki ; 4 . Phleum pratense L . Eskimo Para SK 45 . II . Oliehoudende planten en vezelgewassen Brassica napus L . ssp . oleifera ( Metzg . ) Sinsk . Kroko III . Granen Triticum aestivum L . Sania . Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening ervan niet meer zijn vervuld . Artikel 3 De Franse Republiek deelt de Commissie mede vanaf welke datum en op welke wijze zij van de in artikel 1 bedoelde machtiging gebruik maakt . De Commissie stelt de andere Lid-Staten daarvan in kennis . Artikel 4 Deze beschikking is gericht tot de Franse Republiek . Gedaan te Brussel , 30 maart 1978 . Voor de Commissie De Vice-Voorzitter Finn GUNDELACH ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 . ( 3 ) PB nr . L 41 van 11 . 2 . 1978 , blz . 36 .",
  "source": "EUR LEX"
}