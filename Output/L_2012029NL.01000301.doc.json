{
  "url": "http://www.w3.org/1999/xhtml\">",
  "content": "L_2012029NL.01000301.xml 1.2.2012 NL Publicatieblad van de Europese Unie L 29/3 BESLUIT VAN DE COMMISSIE van 2 maart 2011 betreffende de sluiting van een Overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie (Euratom) en de regering van Australië (2012/55/Euratom) DE EUROPESE COMMISSIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, tweede alinea, Gezien de goedkeuring van de Raad, Overwegende hetgeen volgt: De Overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie (Euratom) en de regering van Australië moet worden gesloten, HEEFT HET VOLGENDE BESLUIT VASTGESTELD: Artikel 1 De Overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie (Euratom) en de regering van Australië wordt goedgekeurd namens de Europese Gemeenschap voor Atoomenergie. De tekst van de overeenkomst is bij dit besluit gevoegd. Artikel 2 De voorzitter van de Commissie of het voor het energiebeleid bevoegde lid van de Commissie wordt hierbij gemachtigd om de overeenkomst te ondertekenen en alle nodige maatregelen te nemen voor de inwerkingtreding van deze namens de Europese Gemeenschap voor Atoomenergie te sluiten overeenkomst. Gedaan te Brussel, 2 maart 2011. Voor de Commissie Günther OETTINGER Lid van de Commissie",
  "source": "EUR LEX"
}