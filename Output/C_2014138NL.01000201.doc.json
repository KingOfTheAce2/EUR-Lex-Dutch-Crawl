{
  "url": "http://www.w3.org/1999/xhtml\">",
  "content": "C_2014138NL.01000201.xml 8.5.2014 NL Publicatieblad van de Europese Unie C 138/2 BESLUIT VAN DE COMMISSIE van 5 mei 2014 tot benoeming van acht leden van het Europees Raadgevend Comité voor de statistiek (2014/C 138/02) DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit nr. 234/2008/EG van het Europees Parlement en de Raad van 11 maart 2008 tot oprichting van het Europees Raadgevend Comité voor de statistiek en tot intrekking van Besluit 91/116/EEG ( 1 ) van de Raad, en met name artikel 4, lid 1, onder a), Na raadpleging van de Raad, Na raadpleging van het Europees Parlement, Overwegende hetgeen volgt: (1) Het Europees Raadgevend Comité voor de statistiek telt 24 leden. (2) Overeenkomstig artikel 4, lid 1, van Besluit nr. 234/2008/EG worden 8 leden benoemd door de Commissie, na raadpleging van het Europees Parlement en de Raad. (3) De lidstaten hebben de Commissie een lijst met kandidaten met een gevestigde reputatie op statistiekgebied verstrekt. (4) De Commissie heeft erop gelet dat bij de benoeming van die acht leden gebruikers, respondenten en andere belanghebbenden bij de communautaire statistieken (met inbegrip van de wetenschappelijke wereld, de sociale partners en het maatschappelijk middenveld) gelijkelijk vertegenwoordigd zijn. (5) Er is een reservelijst opgesteld die gebruikt wordt in het geval dat de benoemde leden hun functie neerleggen of onverwacht onbeschikbaar zijn. Bij selectie uit de reservelijst wordt ernaar gestreefd om het evenwicht tussen de gebruikersgroepen te behouden, HEEFT HET VOLGENDE BESLUIT VASTGESTELD: Artikel 1 De personen die in de bijlage worden genoemd, worden voor vijf jaar benoemd als leden van het Europees Raadgevend Comité voor de statistiek. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 5 mei 2014. Voor de Commissie De voorzitter José Manuel BARROSO ( 1 ) PB L 73 van 15.3.2008, blz. 13 . BIJLAGE Axel Börsch-Supan Maria João Casanova de Araújo e Sá Valente Rosa Tasos C. Christofides Irena Kotowska Frances Ruane Lena Sommestad Ineke Stoop Ildefonso Villàn Criado Reservelijst Asta Manninen Audroné Jakaitiene Mojca Bavdaž Sotiris Nikas Roxane Silbermann",
  "source": "EUR LEX"
}