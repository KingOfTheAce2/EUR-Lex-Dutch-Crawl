{
  "url": "http://www.w3.org/1999/xhtml\">",
  "content": "L_2017125NL.01001201.xml 18.5.2017 NL Publicatieblad van de Europese Unie L 125/12 UITVOERINGSVERORDENING (EU) 2017/841 VAN DE COMMISSIE van 17 mei 2017 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen alfa-cypermethrin, Ampelomyces quisqualis stam AQ 10, benalaxyl, bentazon, bifenazaat, bromoxynil, carfentrazone-ethyl, chloorprofam, cyazofamide, desmedifam, diquat, DPX KE 459 (flupyrsulfuron-methyl), etoxazool, famoxadone, fenamidone, flumioxazine, foramsulfuron, Gliocladium catenulatum stam J1446, imazamox, imazosulfuron, isoxaflutool, laminarin, metalaxyl-M, methoxyfenozide, milbemectin, oxasulfuron, pendimethalin, fenmedifam, pymetrozine, S-metolachloor en trifloxystrobin (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In deel A van de bijlage bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die worden geacht krachtens Verordening (EG) nr. 1107/2009 te zijn goedgekeurd. (2) Bij Uitvoeringsverordening (EU) 2016/549 van de Commissie ( 3 ) is de geldigheidsduur voor de werkzame stoffen bentazon, diquat, DPX KE 459 (flupyrsulfuron-methyl), famoxadone, flumioxazine, metalaxyl-M en pymetrozine laatstelijk verlengd. De goedkeuring van die stoffen vervalt op 30 juni 2017. De aanvragen voor de verlenging van de opneming van die stoffen in bijlage I bij Richtlijn 91/414/EEG van de Raad ( 4 ) zijn ingediend in overeenstemming met artikel 4 van Verordening (EU) nr. 1141/2010 van de Commissie ( 5 ) . (3) De geldigheidsduur voor de werkzame stoffen carfentrazone-ethyl, cyazofamide, fenamidone, foramsulfuron, imazamox, isoxaflutool, oxasulfuron, pendimethalin en trifloxystrobin is laatstelijk verlengd bij Uitvoeringsverordening (EU) 2016/950 van de Commissie ( 6 ) . De goedkeuring van die stoffen vervalt op 31 juli 2017. (4) De geldigheidsduur voor de werkzame stoffen alfa-cypermethrin, Ampelomyces quisqualis stam AQ 10, benalaxyl, bifenazaat, bromoxynil, chloorprofam, desmedifam, etoxazool, Gliocladium catenulatum stam J1446, imazosulfuron, laminarin, methoxyfenozide, milbemectin, fenmedifam en S-metolachloor is verlengd bij Uitvoeringsverordening (EU) nr. 1197/2012 van de Commissie ( 7 ) . De goedkeuring van die stoffen vervalt op 31 juli 2017. (5) De aanvragen voor de verlenging van de goedkeuring van de in de overwegingen 3 en 4 vermelde stoffen zijn ingediend in overeenstemming met Uitvoeringsverordening (EU) nr. 844/2012 van de Commissie ( 8 ) . (6) Aangezien de beoordeling van de stoffen is uitgesteld om redenen die de aanvragers niet verwijtbaar zijn, zal de goedkeuring van die werkzame stoffen waarschijnlijk vervallen voordat een besluit over de verlenging ervan is genomen. Daarom moet de goedkeuringsperiode voor die stoffen worden verlengd. (7) Gezien het doel van artikel 17, eerste alinea, van Verordening (EG) nr. 1107/2009 zal de Commissie, in gevallen waarin zij bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan, de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening, waarbij wordt bepaald dat de goedkeuring van de werkzame stof niet wordt verlengd. In gevallen waarin de Commissie bij verordening bepaalt dat de goedkeuring van een in de bijlage bij deze verordening genoemde werkzame stof wordt verlengd, zal de Commissie, wanneer dit aangewezen is, trachten om de vroegst mogelijke toepassingsdatum vast te stellen. (8) Uitvoeringsverordening (EU) nr. 540/2011 moet daarom dienovereenkomstig worden gewijzigd. (9) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 mei 2017. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2016/549 van de Commissie van 8 april 2016 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen bentazon, cyhalofop-butyl, diquat, famoxadone, flumioxazine, DPX KE 459 (flupyrsulfuron-methyl), metalaxyl-M, picolinafen, prosulfuron, pymetrozine, thiabendazole en thifensulfuron-methyl ( PB L 95 van 9.4.2016, blz. 4 ). ( 4 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 5 ) Verordening (EU) nr. 1141/2010 van de Commissie van 7 december 2010 tot vaststelling van de procedure voor de verlenging van de opneming van een tweede groep werkzame stoffen in bijlage I bij Richtlijn 91/414/EEG van de Raad en tot opstelling van de lijst van die stoffen ( PB L 322 van 8.12.2010, blz. 10 ). ( 6 ) Uitvoeringsverordening (EU) 2016/950 van de Commissie van 15 juni 2016 tot wijziging van Uitvoeringsverordening (EU) nr. 540/2011, wat betreft de verlenging van de geldigheidsduur voor de werkzame stoffen 2,4-DB, beta-cyfluthrin, carfentrazone-ethyl, Coniothyrium minitans stam CON/M/91-08 (DSM 9660), cyazofamide, deltamethrin, dimethenamid-P, ethofumesaat, fenamidone, flufenacet, flurtamone, foramsulfuron, fosthiazaat, imazamox, iodosulfuron, iprodion, isoxaflutool, linuron, maleïnehydrazide, mesotrione, oxasulfuron, pendimethalin, picoxystrobin, silthiofam en trifloxystrobin ( PB L 159 van 16.6.2016, blz. 3 ). ( 7 ) Uitvoeringsverordening (EU) nr. 1197/2012 van de Commissie van 13 december 2012 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen acetamiprid, alfa-cypermethrin, Ampelomyces quisqualis stam AQ 10, benalaxyl, bifenazaat, bromoxynil, chloorprofam, desmedifam, etoxazool, Gliocladium catenulatum stam J1446, imazosulfuron, laminarin, mepanipyrim, methoxyfenozide, milbemectin, fenmedifam, Pseudomonas chlororaphis stam MA 342, quinoxyfen, S-metolachloor, tepraloxydim, thiacloprid, thiram en ziram ( PB L 342 van 14.12.2012, blz. 27 ). ( 8 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) In de zesde kolom, geldigheidsduur, van rij 11, bentazon, wordt de datum vervangen door „30 juni 2018”. 2) In de zesde kolom, geldigheidsduur, van rij 15, diquat, wordt de datum vervangen door „30 juni 2018”. 3) In de zesde kolom, geldigheidsduur, van rij 19, DPX KE 459 (flupyrsulforon methyl), wordt de datum vervangen door „30 juni 2018”. 4) In de zesde kolom, geldigheidsduur, van rij 23, pymetrozine, wordt de datum vervangen door „30 juni 2018”. 5) In de zesde kolom, geldigheidsduur, van rij 35, famoxadone, wordt de datum vervangen door „30 juni 2018”. 6) In de zesde kolom, geldigheidsduur, van rij 37, metalaxyl-M, wordt de datum vervangen door „30 juni 2018”. 7) In de zesde kolom, geldigheidsduur, van rij 39, flumioxazine, wordt de datum vervangen door „30 juni 2018”. 8) In de zesde kolom, geldigheidsduur, van rij 41, imazamox, wordt de datum vervangen door „31 juli 2018”. 9) In de zesde kolom, geldigheidsduur, van rij 42, oxasulfuron, wordt de datum vervangen door „31 juli 2018”. 10) In de zesde kolom, geldigheidsduur, van rij 44, foramsulfuron, wordt de datum vervangen door „31 juli 2018”. 11) In de zesde kolom, geldigheidsduur, van rij 46, cyazofamide, wordt de datum vervangen door „31 juli 2018”. 12) In de zesde kolom, geldigheidsduur, van rij 53, pendimethalin, wordt de datum vervangen door „31 juli 2018”. 13) In de zesde kolom, geldigheidsduur, van rij 59, trifloxystrobin, wordt de datum vervangen door „31 juli 2018”. 14) In de zesde kolom, geldigheidsduur, van rij 60, carfentrazone-ethyl, wordt de datum vervangen door „31 juli 2018”. 15) In de zesde kolom, geldigheidsduur, van rij 62, fenamidone, wordt de datum vervangen door „31 juli 2018”. 16) In de zesde kolom, geldigheidsduur, van rij 63, isoxaflutool, wordt de datum vervangen door „31 juli 2018”. 17) In de zesde kolom, geldigheidsduur, van rij 78, chloorprofam, wordt de datum vervangen door „31 juli 2018”. 18) In de zesde kolom, geldigheidsduur, van rij 83, alfa-cypermethrin, wordt de datum vervangen door „31 juli 2018”. 19) In de zesde kolom, geldigheidsduur, van rij 84, benalaxyl, wordt de datum vervangen door „31 juli 2018”. 20) In de zesde kolom, geldigheidsduur, van rij 85, bromoxynil, wordt de datum vervangen door „31 juli 2018”. 21) In de zesde kolom, geldigheidsduur, van rij 86, desmedifam, wordt de datum vervangen door „31 juli 2018”. 22) In de zesde kolom, geldigheidsduur, van rij 88, fenmedifam, wordt de datum vervangen door „31 juli 2018”. 23) In de zesde kolom, geldigheidsduur, van rij 93, Ampelomyces quisqualis stam AQ 10, wordt de datum vervangen door „31 juli 2018”. 24) In de zesde kolom, geldigheidsduur, van rij 95, laminarin, wordt de datum vervangen door „31 juli 2018”. 25) In de zesde kolom, geldigheidsduur, van rij 96, methoxyfenozide, wordt de datum vervangen door „31 juli 2018”. 26) In de zesde kolom, geldigheidsduur, van rij 97, S-metolachloor, wordt de datum vervangen door „31 juli 2018”. 27) In de zesde kolom, geldigheidsduur, van rij 98, Gliocladium catenulatum stam J1446, wordt de datum vervangen door „31 juli 2018”. 28) In de zesde kolom, geldigheidsduur, van rij 99, etoxazool, wordt de datum vervangen door „31 juli 2018”. 29) In de zesde kolom, geldigheidsduur, van rij 109, bifenazaat, wordt de datum vervangen door „31 juli 2018”. 30) In de zesde kolom, geldigheidsduur, van rij 110, milbemectin, wordt de datum vervangen door „31 juli 2018”.",
  "source": "EUR LEX"
}