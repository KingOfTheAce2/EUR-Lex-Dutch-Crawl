{
  "url": "http://www.w3.org/1999/xhtml\">",
  "content": "L_2005063NL.01002301.xml 10.3.2005 NL Publicatieblad van de Europese Unie L 63/23 BESCHIKKING VAN DE COMMISSIE van 8 maart 2005 tot wijziging van Beschikking 2004/475/EG tot goedkeuring van een overgangsmaatregel ten behoeve van bepaalde inrichtingen in de vlees- en de melksector in Slovenië (Kennisgeving geschied onder nummer C(2005) 518) (Voor de EER relevante tekst) (2005/193/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Akte betreffende de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 42, Overwegende hetgeen volgt: (1) Sinds de goedkeuring van Beschikking 2004/475/EG ( 1 ) is de situatie van inrichtingen waarvoor een overgangsperiode geldt om volledig aan de communautaire voorschriften te voldoen, veranderd. (2) Eén vleesinrichting heeft haar activiteiten op 31 december 2004 gestaakt. (3) Eén melkinrichting op de lijst van inrichtingen waarvoor een overgangsregeling geldt, zal haar activiteiten als inrichting met hoge capaciteit staken en de productie verminderen om te kunnen voldoen aan de voorschriften van het Gemeenschapsrecht voor inrichtingen met beperkte capaciteit. De inrichting moet daarom worden geschrapt van de lijst van inrichtingen waarvoor een overgangsregeling geldt. (4) Drie vleesinrichtingen op de lijst van inrichtingen waarvoor een overgangsregeling geldt, hebben aanzienlijke inspanningen geleverd om nieuwe installaties te bouwen. Wegens uitzonderlijke technische moeilijkheden kunnen deze inrichtingen hun moderniseringsproces echter niet binnen de voorgeschreven termijn afronden. Het is daarom gerechtvaardigd hen meer tijd te geven om het moderniseringsproces te voltooien. (5) De bijlage bij Beschikking 2004/475/EG moet daarom dienovereenkomstig worden gewijzigd. Voor de duidelijkheid moet de bijlage worden vervangen. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2004/475/EG wordt vervangen door de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 8 maart 2005. Voor de Commissie Markos KYPRIANOU Lid van de Commissie ( 1 ) PB L 160 van 30.4.2004, blz. 78 . Beschikking 2004/475/EG gerectificeerd in PB L 212 van 12.6.2004, blz. 47 . BIJLAGE „BIJLAGE VLEESINRICHTINGEN WAARVOOR EEN OVERGANGSREGELING GELDT Nr. Veterinair erken-ningsnummer Naam en adres van de inrichting Sector: vlees Datum waarop aan de voorschriften moet zijn voldaan Activiteit van de inrichtingen Vers vlees, slachten, uitsnijden Vleesproducten Koelhuis 1 14 Meso Kamnik, Kamnik X 1.10.2005 2 19 Meso Kamnik, Domžale X X 1.10.2005 3 306 Arvaj Anton s.p., Kranj X X 1.10.2005”",
  "source": "EUR LEX"
}