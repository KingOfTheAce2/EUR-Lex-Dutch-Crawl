{
  "url": "http://www.w3.org/1999/xhtml\"><!--",
  "content": "CI2020123NL.01000101.xml 16.4.2020 NL Publicatieblad van de Europese Unie CI 123/1 BESLUIT VAN DE RAAD van 14 april 2020 tot vaststelling van het standpunt van de Raad betreffende het ontwerp van gewijzigde begroting nr. 1 van de Europese Unie voor het begrotingsjaar 2020 (2020/C 123 I/01) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Gezien Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( 1 ) , en met name artikel 44, Overwegende hetgeen volgt: — De begroting van de Unie voor het begrotingsjaar 2020 is definitief vastgesteld op 27 november 2019 ( 2 ) . — De Commissie heeft op 27 maart 2020 een voorstel ingediend met het ontwerp van gewijzigde begroting nr. 1 bij de algemene begroting voor het begrotingsjaar 2020. — Gezien de uitbraak van Covid-19 en de urgentie om de daaraan verbonden volksgezondheidscrisis aan te pakken, moet de Raad onverwijld overgaan tot de vaststelling van zijn standpunt betreffende het ontwerp van gewijzigde begroting nr. 1 bij de algemene begroting voor 2020. Daarom is het gerechtvaardigd om, overeenkomstig artikel 3, lid 3, van het reglement van orde van de Raad, de periode van acht weken voor het op de hoogte stellen van de nationale parlementen, zoals bedoeld in artikel 4 van Protocol nr. 1, in te korten, HEEFT HET VOLGENDE BESLUIT VASTGESTELD: Enig artikel Het standpunt van de Raad betreffende het ontwerp van gewijzigde begroting nr. 1 van de Europese Unie voor het begrotingsjaar 2020 is vastgesteld op 14 april 2020. De volledige tekst kan worden geraadpleegd op of gedownload van de website van de Raad: http://www.consilium.europa.eu Gedaan te Brussel, 14 april 2020. Voor de Raad De voorzitter G. GRLIĆ RADMAN ( 1 ) PB L 193 van 30.7.2018, blz. 1 . ( 2 ) PB L 57 van 27.2.2020, blz. 1 .",
  "source": "EUR LEX"
}