{
  "url": "http://www.w3.org/1999/xhtml\">",
  "content": "L_2007346NL.01002001.xml 29.12.2007 NL Publicatieblad van de Europese Unie L 346/20 BESLUIT VAN DE RAAD van 20 december 2007 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Central Bank of Malta (2007/883/EG) DE RAAD VAN DE EUROPESE UNIE, Gelet op het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag tot oprichting van de Europese Gemeenschap, inzonderheid op artikel 27.1, Gelet op Aanbeveling ECB/2007/17 van de Europese Centrale Bank van 29 november 2007 aan de Raad van de Europese Unie betreffende de externe accountants van de Central Bank of Malta ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Ingevolge artikel 1 van Beschikking 2007/504/EG van de Raad van 10 juli 2007, overeenkomstig artikel 122, lid 2, van het Verdrag, betreffende de aanneming van de eenheidsmunt door Malta op 1 januari 2008 ( 2 ) , voldoet Malta thans aan de nodige voorwaarden voor de aanneming van de euro en dient de in artikel 4 van het Toetredingsverdrag van 2003 bedoelde derogatie ten behoeve van Malta met ingang van 1 januari 2008 te worden ingetrokken. (3) Ingevolge artikel 20 van de gewijzigde Wet betreffende de Central Bank of Malta, die op 1 januari 2008 in werking treedt, wordt de jaarrekening van de Central Bank of Malta overeenkomstig artikel 27 van de ESCB-statuten gecontroleerd. (4) Ten gevolge van de intrekking van de derogatie voor Malta heeft de raad van bestuur van de ECB de Raad aanbevolen PriceWaterhouseCoopers en Ernst & Young als externe accountants voor de Central Bank of Malta te aanvaarden voor het boekjaar 2008. (5) Het is dienstig de aanbeveling van de raad van bestuur van de ECB op te volgen en Besluit 1999/70/EG van de Raad ( 3 ) dienovereenkomstig aan te passen, BESLUIT: Artikel 1 In artikel 1 van Besluit 1999/70/EG wordt het volgende lid ingevoegd: „15.   PriceWaterhouseCoopers en Ernst & Young worden als gezamenlijke externe accountants van de Central Bank of Malta aanvaard voor het boekjaar 2008.”. Artikel 2 De ECB wordt in kennis gesteld van dit besluit. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 20 december 2007. Voor de Raad De voorzitter F. NUNES CORREIA ( 1 ) PB C 304 van 15.12.2007, blz. 1 . ( 2 ) PB L 186 van 18.7.2007, blz. 32 . ( 3 ) PB L 22 van 29.1.1999, blz. 69 . Besluit laatstelijk gewijzigd bij Besluit 2007/145/EG ( PB L 64 van 2.3.2007, blz. 35 ).",
  "source": "EUR LEX"
}