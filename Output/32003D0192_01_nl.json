{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0192(01):NL:HTML\">",
  "content": "EUR-Lex - 32003D0192(01) - NL Avis juridique important | 32003D0192(01) 2004/324/EG: Besluit nr. 192 van 29 oktober 2003 betreffende de voorwaarden voor de toepassing van artikel 50, lid 1, onder b), van Verordening (EEG) nr. 574/72 van de Raad (Voor de EER relevante tekst) Publicatieblad Nr. L 104 van 08/04/2004 blz. 0114 - 0122 Besluit nr. 192 van 29 oktober 2003 betreffende de voorwaarden voor de toepassing van artikel 50, lid 1, onder b), van Verordening (EEG) nr. 574/72 van de Raad (Voor de EER relevante tekst) (2004/324/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen(1), op grond waarvan zij de taak heeft alle vraagstukken van administratieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen, Gelet op artikel 81, onder d), van Verordening (EEG) nr. 1408/71, waarin wordt bepaald dat zij de samenwerking tussen de lidstaten bevordert en ontwikkelt door de modernisering van de procedures voor de gegevensuitwisseling, met name door de informatiestroom tussen de organen geschikt te maken voor telematica-uitwisseling, rekening houdend met de stand van de gegevensverwerking in elke lidstaat. Deze modernisering beoogt met name de toekenning van uitkeringen te bespoedigen, Gelet op artikel 117 van Verordening (EEG) nr. 574/72 van de Raad van 21 maart 1972 tot vaststelling van de wijze van toepassing van Verordening (EEG) nr. 1408/71(2), waarin bepaald wordt dat zij op basis van studies en voorstellen van de Technische Commissie Gegevensverwerking de modellen van bewijsstukken, verklaringen, aangiften, aanvragen en andere documenten, alsmede de kanalen van verzending en de procedures voor overdracht van gegevens ten behoeve van de toepassing van de verordening en van de toepassingsverordening, afstemt op de nieuwe technieken inzake gegevensverwerking, Gelet op artikel 50, lid 2, van Verordening (EEG) nr. 574/72 waarin wordt bepaald dat zij vaststelt op welke wijze artikel 50, lid 1, van die verordening wordt toegepast, Gelet op artikel 2, lid 1, van Verordening (EEG) nr. 574/72, op grond waarvan zij de modellen vastlegt van de bewijsstukken, verklaringen, aangiften, aanvragen en andere documenten welke voor de toepassing van de verordening noodzakelijk zijn, en op grond waarvan die documenten tussen de organen worden uitgewisseld in de vorm van papieren formulieren of in de vorm van gestandaardiseerde elektronische mededelingen, via telematicadiensten, Overwegende hetgeen volgt: (1) Het is noodzakelijk om de regels voor de toepassing van artikel 50, lid 1, onder b), van Verordening (EEG) nr. 574/72 alsmede de modelformulieren voor de implementatie van dit artikel vast te stellen. (2) Het is noodzakelijk de gegevensuitwisseling te bevorderen en te vergemakkelijken ten aanzien van het verzekeringsverleden van werknemers die zich binnen de Europese Unie hebben verplaatst, vóór het bereiken van de pensioengerechtigde leeftijd in de desbetreffende staten, alsmede ten aanzien van elke andere procedure om de werknemer tijdig in te lichten over zijn rechten en om de latere vaststellingsprocedure te bespoedigen. (3) Besluit nr. 118 van 20 april 1983 moet worden gewijzigd en geactualiseerd, BESLUIT: De organen bedoeld in artikel 50, lid 1, onder b) van Verordening (EEG) nr. 574/72 maken overeenkomstig het hieronder bepaalde een overzicht van de verzekeringsloopbaan van werknemers die aan de wetgeving van twee of meer lidstaten onderworpen zijn geweest. 1. De betrokken organen maken een overzicht van het verzekeringsverleden van de werknemer, uiterlijk één jaar voorafgaand aan de datum waarop hij de pensioengerechtigde leeftijd zal bereiken, a) hetzij op een verzoek van de werknemer gericht aan één van deze organen, b) hetzij op initiatief van één van de betrokken organen. 2. Elk orgaan stelt de organen die de verzekeringsoverzichten moeten samenstellen alle gegevens ter beschikking (registratiegegevens en vervulde tijdvakken) met betrekking tot het verzekeringsverleden van werknemers die zich binnen de Europese Unie hebben verplaatst. Afhankelijk van de technische mogelijkheden stelt dat orgaan die gegevens ter beschikking via telematica (zie punt 2.1), via on-lineraadpleging (zie punt 2.2) of via andere wegen of procedures. Bij het ontbreken van deze middelen wordt gebruikgemaakt van de in punt 2.3 van dit besluit beschreven papieren procedure. De lidstaten stellen het tijdschema en de methode voor de gegevensuitwisseling vast, rekening houdend met de kenmerken van hun pensioenstelsels, en hun bevoegde autoriteiten of organen kunnen in dit verband overeenkomsten sluiten met de autoriteiten of organen van andere staten. 2.1. Indien de gegevens via telematica worden overgedragen, wendt het orgaan dat het verzekeringsoverzicht van de werknemer opstelt zich via het aangewezen orgaan van zijn staat en het aangewezen orgaan van de betrokken lidstaten tot het bevoegde orgaan van de woonplaats. De aanvraag moet opgesteld zijn overeenkomstig het E 503-formulier, het antwoord overeenkomstig het E 505-formulier. Bij deze uitwisseling nemen de betrokken organen de gemeenschappelijke architectuurvoorschriften in acht, met name in verband met de veiligheid en het gebruik van standaarden, alsmede de regels die de Administratieve Commissie overeenkomstig artikel 117 bis en 117 ter van Verordening (EEG) nr. 574/72 heeft vastgelegd voor de werking van het gemeenschappelijke gedeelte van de telematicadiensten. 2.2. Bij het on-line opzoeken van gegevens maakt het orgaan dat het verzekeringsoverzicht van de werknemer samenstelt, gebruik van het overzicht dat het andere orgaan heeft opgesteld overeenkomstig het E 505-formulier. 2.3. Wanneer bij gebrek aan technische mogelijkheden gebruik moet worden gemaakt van de papieren procedure, zendt het orgaan dat het verzekeringsoverzicht van de werknemer samenstelt een E 503-formulier aan de organen van alle andere landen waar de betrokkene, voorzover hem bekend, heeft gewerkt. In antwoord op dat E 503-formulier zendt elk betrokken orgaan aan het orgaan dat het verzekeringsoverzicht van de werknemer opstelt, een E 505-formulier met daarop de verzekeringstijdsvakken voorzover vervuld onder zijn wetgeving. Voor de toepassing van de papieren procedure is de tussenkomst van de aangewezen organen niet noodzakelijk. De autoriteiten van twee of meer lidstaten kunnen na advies van de Administratieve Commissie overeenkomen om andere formulieren te gebruiken dan de formulieren E 503 en E 505 of zij kunnen een andere werkwijze voor deze procedure vastleggen. 2.4. \"Aangewezen organen\" in de zin van dit besluit: >RUIMTE VOOR DE TABEL> 2.5. De modelformulieren E 503 en E 505 die nodig zijn voor de eventuele papieren procedure, zijn toegevoegd aan dit besluit. 3. Wanneer de wetgeving van een lidstaat voor het verkrijgen van een nabestaandenpensioen voorwaarden stelt met betrekking tot de leeftijd, stellen de betrokken organen het verzekeringsoverzicht van de overleden werknemer op overeenkomstige wijze samen, uiterlijk één jaar voorafgaande aan het bereiken van de minimumleeftijd voor het recht op nabestaandenpensioen. 4. Dit besluit dat Besluit nr. 118 van 20 april 1983 vervangt, wordt bekendgemaakt in het Publicatieblad van de Europese Unie. Het is van toepassing met ingang van 1 januari 2004. De voorzitter van de Administratieve Commissie Giuseppe Miccio (1) PB L 149 van 5.7.1971, blz. 2. (2) PB L 74 van 27.3.1972, blz. 1. >PIC FILE= \"L_2004104NL.011702.TIF\"> >PIC FILE= \"L_2004104NL.011801.TIF\"> >PIC FILE= \"L_2004104NL.011901.TIF\"> >PIC FILE= \"L_2004104NL.012001.TIF\"> >PIC FILE= \"L_2004104NL.012101.TIF\"> >PIC FILE= \"L_2004104NL.012201.TIF\">",
  "source": "EUR LEX"
}