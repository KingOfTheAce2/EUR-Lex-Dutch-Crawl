{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R2335:NL:HTML\">",
  "content": "EUR-Lex - 31992R2335 - NL Avis juridique important | 31992R2335 Verordening (EEG) nr. 2335/92 van de Raad van 7 augustus 1992 betreffende een spoedactie voor de levering van levensmiddelen, bestemd voor de bevolking van Estland, Letland en Litouwen Publicatieblad Nr. L 227 van 11/08/1992 blz. 0002 - 0003 VERORDENING (EEG) Nr. 2335/92 VAN DE RAAD  van 7 augustus 1992  betreffende een spoedactie voor de levering van levensmiddelen, bestemd voor de bevolking van Estland, Letland en Litouwen DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), inzonderheid op artikel 7, lid 5, en op artikel 8, Gezien het voorstel van de Commissie, Overwegende dat in verband met de marktsituatie voor bepaalde landbouwprodukten, die produkten tegen bijzondere voorwaarden kunnen worden afgezet; Overwegende dat Verordening (EEG) nr. 3861/91 (2) voorziet in een eerste spoedactie voor de levering van levensmiddelen bestemd voor de bevolking van Estland, Letland en Litouwen; Overwegende dat moet worden voorzien in een tweede actie met het oog op de verdere levering van graanprodukten aan Estland, Letland en Litouwen om de voedselvoorzieningssituatie van de bevolking te verbeteren en om de veestapel van die landen in stand  te houden; dat de Gemeenschap als gevolg van interventiemaatregelen beschikt over voorraden landbouwprodukten en dat deze produkten moeten worden gebruikt om bovengenoemde acties uit te voeren; Overwegende dat de Commissie de uitvoeringsbepalingen van deze actie dient vast te stellen, HEEFT DE VOLGENDE VERORDENING VASTGESTELD: Artikel 1 Onder de in de volgende artikelen vermelde voorwaarden wordt een spoedactie uitgevoerd in de vorm van kosteloze levering aan de bevolking van Estland, Letland en Litouwen van nader te bepalen, als gevolg van interventiemaatregelen beschikbare  graanprodukten. De uitgaven voor deze maatregel bedragen ten hoogste 45 miljoen begrotingsecu. Artikel 2 1. De produkten kunnen worden geleverd in ongewijzigde staat of na verwerking. 2. De actie kan ook betrekking hebben op levensmiddelen waarvoor een commerciÃ«le transactie heeft plaatsgehad waarbij produkten uit interventievoorraden zijn geruild tegen produkten van dezelfde groep. 3. De kosten van levering, inclusief de vervoerkosten en, eventueel, de verwerkingskosten, worden bepaald via openbare inschrijving of, in dringende gevallen, ondershands. 4. De kosten worden betaald voor de leveringen waarvoor is bewezen dat de produkten het voorgeschreven leveringsstadium hebben bereikt. 5. Op grond van deze verordening geleverde produkten komen niet in aanmerking voor uitvoerrestituties en vallen niet onder het stelsel van monetaire compenserende bedragen. Artikel 3 De bepalingen ter uitvoering van deze verordening worden door de Commissie vastgesteld volgens de procedure van artikel 26 van Verordening (EEG) nr. 2727/75. Artikel 4 De Commissie is belast met de controle op de leveringen en op de inachtneming van de vastgestelde criteria bij de verstrekking van de voedselhulp aan de bevolking. Artikel 5 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 augustus 1992. Voor de Raad De Voorzitter N. LAMONT (1) PB nr. L 281 van 1. 11. 1975, blz. 1. Verordening laatstelijk gewijzigd bij Verordening (EEG) nr. 1738/92 (PB nr. L 180 van 1. 7. 1992, blz. 1). (2) PB nr. L 362 van 31. 12. 1991, blz. 87.",
  "source": "EUR LEX"
}