{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976L0837:NL:HTML\">",
  "content": "EUR-Lex - 31976L0837 - NL Avis juridique important | 31976L0837 Richtlijn 76/837/EEG van de Raad van 25 oktober 1976 houdende wijziging van Richtlijn 72/159/EEG betreffende de modernisering van landbouwbedrijven Publicatieblad Nr. L 302 van 04/11/1976 blz. 0019 - 0020 Bijzondere uitgave in het Grieks: Hoofdstuk 03 Deel 16 blz. 0151 Bijzondere uitgave in het Spaans: Hoofdstuk 03 Deel 11 blz. 0064 Bijzondere uitgave in het Portugees: Hoofdstuk 03 Deel 11 blz. 0064 ++++ RICHTLIJN VAN DE RAAD van 25 oktober 1976 houdende wijziging van Richtlijn 72/159/EEG betreffende de modernisering van landbouwbedrijven ( 76/837/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 43 , Gezien het voorstel van de Commissie , Gezien het advies van het Europese Parlement ( 1 ) , Overwegende dat , als gevolg van de ontwikkeling van de inflatie , de koopkracht van de in rekeneenheden uitgedrukte bedragen in de Richtlijnen 72/159/EEG , 72/160/EEG en 72/161/EEG van de Raad van 17 april 1972 respectievelijk betreffende de modernisering van landbouwbedrijven ( 2 ) , ter bevordering van de bedrijfsbeëindiging in de landbouw en de aanwending van cultuurgrond tot verbetering van de structuur ( 3 ) en betreffende de sociaal-economische voorlichting en de scholing van de personen die in de landbouw werkzaam zijn ( 4 ) , en in Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 5 ) aanzienlijk is verminderd ; dat het dus noodzakelijk is deze bedragen op basis van de vastgestelde inflatiepercentages te verhogen ten einde het niveau van de financiële stimulering zoals oorspronkelijk vastgesteld , te herstellen ; Overwegende dat de nodige verhoging van de bedragen in etappen kan plaatsvinden ; dat in een eerste fase de verhoging van de in artikel 9 , lid 2 , en in artikel 11 , lid 1 , van Richtlijn 72/159/EEG genoemde bedragen van dringende aard is ; Overwegende dat de Lid-Staten waarin sedert de invoering van de in artikel 11 , lid 1 , van Richtlijn 72/159/EEG genoemde regeling ter stimulering van de boekhouding het bedrag van de steun , uitgedrukt in nationale valuta , ten gevolge van de monetaire ontwikkeling reeds aanzienlijk werd verhoogd , dienen te worden gemachtigd om het bedrag van de steun voorlopig vast te stellen op een niveau dat tussen het huidige en het in deze richtlijn vastgestelde peil ligt , HEEFT DE VOLGENDE RICHTLIJN VASTGESTELD : Artikel 1 Richtlijn 72/159/EEG wordt als volgt gewijzigd : 1 . Het in artikel 9 , lid 2 , vermelde bedrag dat bij Verordening ( EEG ) nr . 571/76 van de Commissie ( 6 ) op 42 060 rekeneenheden is gebracht , wordt vervangen door 53 333 rekeneenheden . 2 . Het in artikel 11 , lid 1 , vermelde bedrag dat bij Verordening ( EEG ) nr . 571/76 op 473 rekeneenheden is gebracht , wordt vervangen door 600 rekeneenheden . 3 . Aan artikel 11 , lid 1 , wordt de volgende alinea toegevoegd : \" Een Lid-Staat waarin na het instellen van deze regeling het in nationale valuta uitgedrukte bedrag van de steun aanmerkelijk is verhoogd , kan volgens de procedure van artikel 18 gemachtigd worden de hoogte van de steun voorlopig vast te stellen op een bedrag dat tussen 473 en 600 rekeneenheden ligt . \" Artikel 2 De Lid-Staten doen de nodige maatregelen in werking treden om de in artikel 1 vastgestelde bedragen met ingang van 1 januari 1977 toe te passen . Artikel 3 Deze richtlijn is gericht tot de Lid-Staten . Gedaan te Luxemburg , 25 oktober 1976 . Voor de Raad De Voorzitter A . P . L . M . M . van der STEE ( 1 ) PB nr . C 178 van 2 . 8 . 1976 , blz . 41 . ( 2 ) PB nr . L 96 van 23 . 4 . 1972 , blz . 1 . ( 3 ) PB nr . L 96 van 23 . 4 . 1972 , blz . 9 . ( 4 ) PB nr . L 96 van 23 . 4 . 1972 , blz . 15 . ( 5 ) PB nr . L 128 van 19 . 5 . 1975 , blz . 1 . ( 6 ) PB nr . L 68 van 15 . 3 . 1976 , blz . 1 .",
  "source": "EUR LEX"
}