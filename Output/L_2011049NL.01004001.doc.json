{
  "url": "http://www.w3.org/1999/xhtml\">",
  "content": "L_2011049NL.01004001.xml 24.2.2011 NL Publicatieblad van de Europese Unie L 49/40 BESLUIT VAN DE COMMISSIE van 23 februari 2011 houdende de principiële erkenning dat het dossier dat is ingediend voor grondig onderzoek met het oog op de eventuele opneming van sedaxaan en Bacillus firmus I-1582 in bijlage I bij Richtlijn 91/414/EEG van de Raad, volledig is (Kennisgeving geschied onder nummer C(2011) 989) (Voor de EER relevante tekst) (2011/123/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name artikel 6, lid 3, Overwegende hetgeen volgt: (1) Richtlijn 91/414/EEG voorziet in de opstelling van een EU-lijst van werkzame stoffen die mogen worden gebruikt in gewasbeschermingsmiddelen. (2) Op 18 juni 2010 heeft Syngenta Crop Protection AG bij de autoriteiten van Frankrijk een dossier ingediend met een aanvraag om de werkzame stof sedaxaan op te nemen in bijlage I bij Richtlijn 91/414/EEG. (3) Op 29 september 2010 heeft Bayer CropScience SAS bij de autoriteiten van Frankrijk een dossier ingediend met een aanvraag om de werkzame stof Bacillus firmus I-1582 op te nemen in bijlage I bij Richtlijn 91/414/EEG. (4) De Franse autoriteiten hebben de Commissie meegedeeld dat de dossiers betreffende deze werkzame stoffen op grond van een eerste onderzoek lijken te voldoen aan de in bijlage II bij Richtlijn 91/414/EEG vervatte voorschriften inzake gegevens en informatie. De ingediende dossiers lijken ten aanzien van één gewasbeschermingsmiddel dat de werkzame stoffen in kwestie bevat, ook te voldoen aan de in bijlage III bij Richtlijn 91/414/EEG vervatte voorschriften inzake gegevens en informatie. Overeenkomstig artikel 6, lid 2, van Richtlijn 91/414/EEG hebben de aanvragers de dossiers aan de Commissie en de andere lidstaten toegezonden en zijn de dossiers vervolgens aan het Permanent Comité voor de voedselketen en de diergezondheid voorgelegd. (5) Met dit besluit wordt op het niveau van de Europese Unie officieel bevestigd dat de dossiers in beginsel voldoen aan de in bijlage II vastgestelde voorschriften inzake gegevens en informatie en, voor ten minste één gewasbeschermingsmiddel dat een van de werkzame stoffen in kwestie bevat, aan de in bijlage III bij Richtlijn 91/414/EEG vastgestelde voorschriften. (6) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 De dossiers betreffende de in de bijlage bij dit besluit genoemde werkzame stoffen, die aan de Commissie en de lidstaten zijn voorgelegd met het oog op de opneming van deze stoffen in bijlage I bij Richtlijn 91/414/EEG, voldoen in beginsel aan de in bijlage II bij die richtlijn vervatte voorschriften inzake gegevens en informatie. De dossiers voldoen ten aanzien van één gewasbeschermingsmiddel dat de betrokken werkzame stof bevat, rekening houdend met het beoogde gebruik van dat middel, ook aan de in bijlage III bij Richtlijn 91/414/EEG opgenomen eisen op het gebied van gegevens en informatie. Artikel 2 De als rapporteur aangewezen lidstaat bestudeert de in artikel 1 genoemde dossiers grondig en deelt de conclusies van zijn onderzoek, vergezeld van eventuele aanbevelingen over het al dan niet opnemen van de betrokken werkzame stoffen in bijlage I bij Richtlijn 91/414/EEG en van eventuele aan die opneming te verbinden voorwaarden, zo spoedig mogelijk en uiterlijk op 28 februari 2012 aan de Commissie mee. Artikel 3 Dit besluit is gericht tot de lidstaten. Gedaan te Brussel, 23 februari 2011. Voor de Commissie John DALLI Lid van de Commissie ( 1 ) PB L 230 van 19.8.1991, blz. 1 . BIJLAGE ONDER DIT BESLUIT VALLENDE WERKZAME STOFFEN Naam, CIPAC-identificatienummer Aanvrager Datum van de aanvraag Als rapporteur aangewezen lidstaat Sedaxaan CIPAC-nr.: 833 Syngenta Crop Protection AG 18 juni 2010 Frankrijk Bacillus firmus I-1582 CIPAC-nr.: niet van toepassing Bayer CropScience SAS 29 september 2010 Frankrijk",
  "source": "EUR LEX"
}