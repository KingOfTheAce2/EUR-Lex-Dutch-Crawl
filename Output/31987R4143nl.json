{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987R4143:NL:HTML\">",
  "content": "EUR-Lex - 31987R4143 - NL Avis juridique important | 31987R4143 Verordening (EEG) nr. 4143/87 van de Raad van 14 december 1987 betreffende de sluiting van de Overeenkomst tussen de Europese Economische Gemeenschap en de Islamitische Republiek Mauretanië inzake de visserij voor de kust van Mauretanië en tot vaststelling van de toepassingsbepalingen daarvan Publicatieblad Nr. L 388 van 31/12/1987 blz. 0001 - 0012 VERORDENING (EEG) Nr. 4143/87 VAN DE RAAD van 14 december 1987 betreffende  de sluiting van de Overeenkomst tussen de Europese Economische Gemeenschap en de Islamitische  Republiek Mauritanie inzake de visserij voor de kust van Mauritanie en tot vaststelling van de  toepassingsbepalingen daarvan DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op  artikel 43, Gelet op de Akte van Toetreding van Spanje en Portugal, inzonderheid op artikel 155, lid 2, onder  b), Gezien het voorstel van de Commissie (1), Gezien het advies van het Europese Parlement (2), Overwegende dat de Gemeenschap en Mauritanië over een overeenkomst inzake de visserij voor de kust  van Mauritanië hebben onderhandeld en deze op 14 mei 1987 hebben geparafeerd, bij welke  overeenkomst aan de vissers uit de Gemeenschap vangstmogelijkheden worden toegekend in de wateren  onder de soevereiniteit of de jurisdictie van Mauritanië; Overwegende dat de Raad, op grond van artikel 155, lid 2, onder b), van de Toetredingsakte,  passende modaliteiten dient vast te stellen om geheel of gedeeltelijk rekening te houden met de  belangen van de Canarische eilanden, met name bij besluiten die hij vaststelt met het oog op het  sluiten van visserijovereenkomsten met derde landen; dat in dit geval dergelijke modaliteiten  dienen te worden vastgesteld; Overwegende dat het in het belang van de Gemeenschap is deze overeenkomst goed te keuren, HEEFT DE VOLGENDE VERORDENING VASTGESTELD: Artikel 1 De Overeenkomst tussen de Europese Economische Gemeenschap en de  Islamitische Republiek Mauritanië in- zake de visserij voor de kust van Mauritanië wordt namens  de Gemeenschap goedgekeurd. De tekst van de Overeenkomst is aan deze verordening gehecht. Artikel 2 Ten einde rekening te houden met de belangen van de Canarische eilanden gelden de  Overeenkomst en, voor zover nodig voor de toepassing daarvan, de bepalingen van het  gemeenschappelijk visserijbeleid inzake de instandhouding en het beheer van de visbestanden,  eveneens voor vaartuigen die de Spaanse vlag voeren en die in de registers van de autoriteiten die  op plaatselijk niveau op de Canarische eilanden bevoegd zijn (\"registros de base'') permanent zijn  ingeschreven overeenkomstig het bepaalde in aantekening 6 van bijlage I bij Verordening (EEG) nr.  570/86 van de Raad van 24 februari 1986 betreffende de definitie van het begrip \"produkten van  oorsprong'' en de methoden van administratieve samenwerking in het handelsverkeer tussen het  douanegebied van de Gemeenschap, Ceuta en Melilla en de Canarische eilanden (3). Artikel 3 De Voorzitter van de Raad is gemachtigd de personen aan te wijzen die bevoegd zijn de  Overeenkomst te ondertekenen ten einde de Gemeenschap daardoor te binden. Artikel 4 Deze verordening treedt in werking op de derde dag volgende op die van haar bekendmaking  in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 14 december 1987. Voor de Raad De Voorzitter Lars P. GAMMELGAARD POR:L999UMBH00.94 FF: 9UHO;   SETUP: 01;   Hoehe: 674  mm;   74 Zeilen;   3448 Zeichen; Bediener: FRST   Pr.: C; Kunde: ................................ (1) PB nr. C 269 van 8. 10. 1987, blz. 7. (2) PB nr. C 305 van 16. 11. 1987. (3) PB nr. L 56 van 1. 3. 1986, blz. 1.",
  "source": "EUR LEX"
}