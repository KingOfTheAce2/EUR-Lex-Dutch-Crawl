{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0338:NL:HTML\">",
  "content": "EUR-Lex - 31998D0338 - NL Avis juridique important | 31998D0338 98/338/EG: Beschikking van de Commissie van 14 mei 1998 tot wijziging van Beschikking 98/226/EG wat betreft bepaalde beschermende maatregelen in verband met klassieke varkenspest in Nederland (Voor de EER relevante tekst) Publicatieblad Nr. L 148 van 19/05/1998 blz. 0041 - 0042 BESCHIKKING VAN DE COMMISSIE van 14 mei 1998 tot wijziging van Beschikking 98/226/EG wat betreft bepaalde beschermende maatregelen in verband met klassieke varkenspest in Nederland (Voor de EER relevante tekst) (98/338/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne mark (1), laatstelijk gewijzigd bij Richtlijn 92/118/EEG (2), en met name op artikel 10, lid 4, Overwegende dat zich in Nederland uitbraken van klassieke varkenspest hebben voorgedaan; Overwegende dat vanwege de handel in levende varkens, varkenssperma, embryo's en eicellen deze uitbraken een bedreiging kunnen vormen voor de varkensstapels van andere lidstaten; Overwegende dat Nederland maatregelen heeft genomen in het kader van Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest (3), laatstelijk gewijzigd bij de Akte van Toetreding van Oostenrijk, Finland en Zweden; Overwegende dat de Commissie in verband met de diergezondheidssituatie Beschikking 97/216/EG van 26 maart 1997 tot vaststelling van beschermende maatregelen in verband met klassieke varkenspest in Nederland en tot intrekking van Beschikking 97/122/EG (4) heeft gegeven; Overwegende dat de Commissie, aangezien de gebieden met een bijzonder risico geografisch afgebakend konden worden, Beschikking 98/226/EG (5) tot wijziging van Beschikking 97/216/EG heeft gegeven; Overwegende dat Beschikking 98/226/EG als gevolg van de gunstige ontwikkeling van de ziekte moet worden aangepast; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 98/226/EG wordt vervangen door de bijlage bij deze beschikking. Artikel 2 De lidstaten brengen de maatregelen die zij ten aanzien van de handel toepassen, in overeenstemming met deze beschikking. Zij stellen de Commissie daarvan onverwijld in kennis. Artikel 3 Deze beschikking is gericht tot de lidstaten. Gedaan te Brussel, 14 mei 1998. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 29. (2) PB L 62 van 15. 3. 1993, blz. 49. (3) PB L 47 van 21. 2. 1980, blz. 11. (4) PB L 87 van 2. 4. 1997, blz. 24. (5) PB L 85 van 20. 3. 1998, blz. 34. BIJLAGE Het Nederlandse grondgebied binnen de volgende natuurlijke of administratieve grenzen: Vanaf de kruising van de Prins Willem Alexanderweg en de Waal, de Waal volgend in oostelijke richting, overgaand in Kaliwaal tot Duffeltdijk (Kekerdom, gem. Ubbergen). Duffeltdijk volgend in zuidelijke richting overgaand in Kapitteldijk tot Nederlands-Duitse grens. Nederlands-Duitse grens volgend in zuidelijke richting tot Zwarteweg. Zwarteweg volgend in zuidelijke richting tot N271. N271 volgend in zuidelijke richting tot de brug over de Niers. De Niers volgend in noordelijke richting overgaand in westelijke richting tot de Maas. De Maas volgend in zuidelijke richting tot snijpunt met Maasstraat (Sambeek gem. Boxmeer). Maasstraat volgend in noordwestelijke richting overgaand in westelijke richting overgaand in Zandsteeg overgaand in Sambeeksedijk tot Verlengde Heistraat. Verlengde Heistraat volgend in zuidelijke richting tot Heikantsepeelweg. Heikantsepeelweg volgend in zuidwestelijke richting tot A73. A73 volgend in zuidoostelijke richting tot Mullensedijk. Mullensedijk volgend in zuidwestelijke richting tot Stevenbeekseweg. Stevenbeekseweg volgend in zuidelijke richting tot Groeningsedijk. Groeningsedijk volgend in westelijke richting tot Oploseweg. Oploseweg volgend in zuidoostelijke richting tot Hondsbergweg. Hondsbergweg volgend in zuidwestelijke richting overgaand in Boveneind tot Vredepaaldreef. Vredepaaldreef volgend in zuidelijke richting overgaand in westelijke richting tot Oploseweg. Oploseweg volgend in zuidelijke richting overgaand in Ripsestraat tot Burgemeester Wijtvlietlaan. Burgemeester Wijtvlietlaan volgend in westelijke richting tot Doctor de Quayweg. Doctor de Quayweg volgend in zuidwestelijke richting tot Sijpseweg. Sijpseweg volgend in noordelijke richting tot Rooije Hoefsedijk. Rooije Hoefsedijk volgend in zuidwestelijke richting tot Oost-om. Oost-om volgend in noordelijke richting tot Scheiweg. Scheiweg volgend in westelijke richting tot Lodderdijk. Lodderdijk volgend in zuidwestelijke richting overgaand in St-Annastraat, overgaand in Willem de Haasstraat tot Vondellaan. Vondellaan volgend in zuidwestelijke richting tot Kruiseind. Kruiseind volgend in noordwestelijke richting overgaand in Pandelaar, overgaand in Koksedijk, overgaand in Gemertsedijk, overgaand in Heuvelberg, overgaand in Molentiend tot Brugstraat. Brugstraat volgend in westelijke richting overgaand in Hezelstraat overgaand in Kerkstraat overgaand in Schansoord tot Veghelsedijk. Veghelsedijk volgend in westelijke richting overgaand in Erpseweg tot Rembrandtlaan (N265). Rembrandtlaan volgend in zuidwestelijke richting tot Rijksweg (N279). Rijksweg volgend in noordwestelijke richting tot A2. A2 volgend in noordelijke richting tot spoorlijn 's-Hertogenbosch-Nijmegen. Vanaf de kruising van de A2 en de spoorlijn 's-Hertogenbosch-Nijmegen, de spoorlijn volgen in noordoostelijke richting tot Deken van Roestellaan. Deken van Roestellaan volgend in noordelijke richting overgaand in Rodenborchweg tot Schoolstraat. Schoolstraat volgend in oostelijke richting overgaand in Bruggen tot Slagkampweg. Slagkampweg volgend in noordelijke richting tot Blokkenweg. Blokkenweg volgend in oostelijke richting tot Vliertwijksestraat. Vliertwijksestraat volgend in noordelijke richting tot Eerste Hoefsteeg. Eerste Hoefsteeg volgend in oostelijke richting tot Kerkdijk. Kerkdijk volgend in noordelijke richting tot waterloop Hertogswetering. Hertogswetering volgend in oostelijke richting tot Lutterstraat. Lutterstraat volgend in noordelijke richting, overgaand in Osseweg tot Lithovensedijk. Lithovensedijk volgend in noordoostelijke richting, in noordelijke richting overgaand in Oyense Benedendijk tot Veerstraat. Veerstraat volgend in noordelijke richting, de Maas overstekend en overgaand in Oyense Veerweg tot Veerweg. Veerweg volgend in westelijke richting tot Nieuweweg. Nieuweweg volgend in noordoostelijke richting tot Hoogroekstraat. Hoogroekstraat volgend in oostelijke richting tot Zijveld. Zijveld volgend in noordelijke richting tot Van Heemstraweg. Van Heemstraweg volgend in westelijke richting tot Prins Willem Alexanderweg. Prins Willem Alexanderweg volgend in noordelijke richting tot de kruising met de Waal.",
  "source": "EUR LEX"
}