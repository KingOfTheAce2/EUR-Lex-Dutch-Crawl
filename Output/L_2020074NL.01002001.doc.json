{
  "url": "http://www.w3.org/1999/xhtml\">",
  "content": "L_2020074NL.01002001.xml 11.3.2020 NL Publicatieblad van de Europese Unie L 74/20 UITVOERINGSVERORDENING (EU) 2020/390 VAN DE COMMISSIE van 10 maart 2020 tot 312e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 4 maart 2020 besloten drie vermeldingen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet derhalve dienovereenkomstig worden gewijzigd. (4) Om de doeltreffendheid van de in deze verordening vastgestelde maatregelen te garanderen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 maart 2020. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 worden de volgende vermeldingen toegevoegd aan de lijst “Rechtspersonen, groepen en entiteiten”: 1. “Jamaah Ansharut Daulah (ook bekend als a) Jemaah Anshorut Daulah; b) Jamaah Ansharut Daulat). Overige informatie: in 2015 opgericht als koepelorganisatie van Indonesische extremistische groeperingen die trouw zwoeren aan toenmalige leider van ISIS Abu Bakr al-Baghdadi. Heeft banden met Islamitische Staat in Irak en de Levant, in de lijst opgenomen als Al Qaida in Irak (QDe.115). Datum van aanwijzing bedoeld in artikel 7 sexies, onder e): 4.3.2020.” 2. “Islamitische Staat in Irak en de Levant — Libië (oorspronkelijk schrift: الدولة الإسلامية في العراق والشام – ليبيا) (ook bekend als a) Islamitische Staat van Irak en de Levant in Libië; b) Wilayat Barqa; c) Wilayat Fezzan; d) Wilayat Tripolitania; e) Wilayat Tarablus; f) Wilayat Al-Tarablus). Overige informatie: in november 2014 opgericht na aankondiging daarvan door Abu Bakr Al-Baghdadi, in de lijst opgenomen als Ibrahim Awwad Ibrahim Ali Al-Badri Al-Samarrai (QDi.299). Heeft banden met Islamitische Staat in Irak en de Levant, in de lijst opgenomen als Al Qaida in Irak (QDe.115). Datum van aanwijzing bedoeld in artikel 7 sexies, onder e): 4.3.2020.” 3. “Islamitische Staat in Irak en de Levant — Jemen (oorspronkelijk schrift: الدولة الإسلامية في العراق والشام – اليمن) (ook bekend als a) Islamitische Staat van Irak en de Levant van Jemen; b) Islamitische Staat in Jemen; c) ISIL in Jemen; d) ISIS in Jemen; e) Wilayat al-Yemen, Provincie Jemen). Overige informatie: in november 2014 opgericht na aanvaarding van gezworen trouw door Abu Bakr Al-Baghdadi, in de lijst opgenomen als Ibrahim Awwad Ibrahim Ali Al-Badri Al-Samarrai (QDi.299). Heeft banden met Islamitische Staat in Irak en de Levant, in de lijst opgenomen als Al Qaida in Irak (QDe.115). Datum van aanwijzing bedoeld in artikel 7 sexies, onder e): 4.3.2020.”.",
  "source": "EUR LEX"
}