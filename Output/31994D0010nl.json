{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0010:NL:HTML\">",
  "content": "EUR-Lex - 31994D0010 - NL Avis juridique important | 31994D0010 94/10/EG: Beschikking van de Commissie van 21 december 1993 inzake het standaardformulier voor de kennisgeving van het besluit om de communautaire milieukeur toe te kennen Publicatieblad Nr. L 007 van 11/01/1994 blz. 0017 - 0019 Bijzondere uitgave in het Fins: Hoofdstuk 15 Deel 13 blz. 0113 Bijzondere uitgave in het Zweeds: Hoofdstuk 15 Deel 13 blz. 0113 BESCHIKKING VAN DE COMMISSIE van 21 december 1993 inzake het standaardformulier voor de kennisgeving van het besluit om de communautaire milieukeur toe te kennen (94/10/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 880/92 van de Raad van 23 maart 1992 inzake een communautair systeem voor de toekenning van milieukeuren (1), inzonderheid op artikel 10, lid 3, Overwegende dat artikel 10, lid 3, van Verordening (EEG) nr. 880/92 bepaalt dat het besluit om een milieukeur toe te kennen moet worden genomen door de bevoegde instantie van een Lid-Staat na beoordeling van het produkt en dat er verder wordt bepaald  dat de Commissie van dit besluit in kennis moet worden gesteld, onder bijvoeging van de volledige resultaten van de beoordeling en een samenvatting daarvan; Overwegende dat een standaardformulier voor deze samenvatting moet bijdragen tot de doorzichtigheid van de produktbeoordeling en de toekenningsprocedures; Overwegende dat de in deze beschikking vervatte maatregelen in overeenstemming zijn met het advies van het krachtens artikel 7 van Verordening (EEG) nr. 880/92 ingestelde comit√©, HEEFT DE VOLGENDE BESCHIKKING GEGEVEN: Artikel 1 Het standaardformulier voor de samenvatting bedoeld in artikel 10, lid 3, van Verordening (EEG) nr. 880/92 wordt vastgelegd volgens het model in de bijlage. Artikel 2 Deze beschikking is gericht tot de Lid-Staten. Gedaan te Brussel, 21 december 1993. Voor de Commissie Yannis PALEOKRASSAS Lid van de Commissie (1) PB nr. L 99 van 11. 4. 1992, blz. 1. BIJLAGE",
  "source": "EUR LEX"
}