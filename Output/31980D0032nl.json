{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0032:NL:HTML\">",
  "content": "EUR-Lex - 31980D0032 - NL Avis juridique important | 31980D0032 80/32/EEG: Beschikking van de Commissie van 29 november 1979 met betrekking tot de uitvoering van de hervorming van de landbouwstructuur in Italië (gewest Ligurië) overeenkomstig de Richtlijnen 72/159/EEG, 72/160/EEG, 72/161/EEG en 75/268/EEG (Slechts de tekst in de Italiaanse taal is authentiek) Publicatieblad Nr. L 013 van 18/01/1980 blz. 0035 - 0036 BESCHIKKING VAN DE COMMISSIE  van 29 november 1979  met betrekking tot de uitvoering van de hervorming van de landbouwstructuur in Italië (gewest Ligurië) overeenkomstig de Richtlijnen 72/159/EEG, 72/160/EEG, 72/161/EEG en 75/268/EEG  (Slechts de tekst in de Italiaanse taal is authentiek)  (80/32/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 78/1017/EEG (2), en met name op artikel 18, lid 3, Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur (3), en met name op artikel 9, lid 3, Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn (4), en met name op artikel 11, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (5), en met name op artikel 13, Overwegende dat de Italiaanse Regering op 28 augustus 1979 mededeling heeft gedaan van:    - de wet nr. 41 van 6 oktober 1977 van het gewest Ligurië betreffende maatregelen met het oog op de modernisering van de landbouw ter uitvoering van de richtlijnen van de Europese Economische Gemeenschap; - de wet van 25 juli 1979 van het gewest Ligurië tot wijziging van de gewestelijke wet nr. 41 van 6 oktober 1977; Overwegende dat de Commissie volgens artikel 18, lid 3, van Richtlijn 72/159/EEG, artikel 9, lid 3, van Richtlijn 72/160/EEG, artikel 11, lid 3, van Richtlijn 72/161/EEG en artikel 13 van Richtlijn 75/268/EEG bij beschikking moet vaststellen of de in Italië bestaande regelingen ter uitvoering van de Richtlijnen 72/159/EEG, 72/160/EEG en 72/161/EEG en de titels III en IV van Richtlijn 75/268/EEG, waarop de Beschikkingen 76/480/EEG (6) en 76/964/EEG van de Commissie (7) betrekking hebben, de vorengenoemde wetten van het gewest Ligurië in aanmerking genomen, nog steeds voldoen aan de voorwaarden voor financiële deelneming van de Gemeenschap en tevens of genoemde wetten van het gewest Ligurië voldoen aan de voorwaarden voor financiële deelneming van de Gemeenschap in de uitvoering van de in titel II van Richtlijn 75/268/EEG omschreven maatregelen; Overwegende dat de artikelen 2 tot en met 16 en 21 tot en met 30 van de wet van 6 oktober 1977, gewijzigd bij de wet van 25 juli 1979, beantwoorden aan de voorwaarden en doelstellingen van Richtlijn 72/159/EEG en van de titels III en IV van Richtlijn 75/268/EEG; Overwegende dat de artikelen 17 tot en met 20 van de wet van 6 oktober 1977, gewijzigd bij de wet van 25 juli 1979, beantwoorden aan de voorwaarden en doelstellingen van titel II van Richtlijn 75/268/EEG; Overwegende dat de artikelen 31 tot en met 43 van de wet van 6 oktober 1977 beantwoorden aan de voorwaarden en doelstellingen van Richtlijn 72/160/EEG en de artikelen 44 tot en met 53 aan die van Richtlijn 72/161/EEG; Overwegende dat de in deze beschikking vervatte constatering in overeenstemming is met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 1. De in Italië bestaande regelingen ter uitvoering van de Richtlijnen 72/159/EEG, 72/160/EEG en 72/161/EEG en de titels III en IV van Richtlijn 75/268/EEG voldoen, de wet van 6 oktober 1977 van het gewest Ligurië in de versie van de wet van 25 juli 1979 in aanmerking genomen, nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG, artikel 6 van Richtlijn 72/160/EEG, artikel 8 van Richtlijn 72/161/EEG en artikel 13 van Richtlijn 75/268/EEG bedoelde gemeenschappelijke acties.  (1)PB nr. L 96 van 23.4.1972, blz. 1. (2)PB nr. L 349 van 13.12.1978, blz. 32. (3)PB nr. L 96 van 23.4.1972, blz. 9. (4)PB nr. L 96 van 23.4.1972, blz. 15. (5)PB nr. L 128 van 19.5.1975, blz. 1. (6)PB nr. L 138 van 26.5.1976, blz. 14. (7)PB nr. L 364 van 31.12.1976, blz. 62. 2. De wet van 6 oktober 1977 van het gewest Ligurië in de versie van de wet van 25 juli 1979 voldoet aan de voorwaarden voor financiële deelneming van de Gemeenschap in de in titel II van Richtlijn 75/268/EEG bedoelde actie. Artikel 2 Deze beschikking is gericht tot de Italiaanse Republiek. Gedaan te Brussel, 29 november 1979. Voor de Commissie Finn GUNDELACH Vice-Voorzitter",
  "source": "EUR LEX"
}