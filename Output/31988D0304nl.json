{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0304:NL:HTML\">",
  "content": "EUR-Lex - 31988D0304 - NL Avis juridique important | 31988D0304 88/304/EEG: Besluit van de Raad van 16 mei 1988 betreffende de sluiting van de Overeenkomst, in de vorm van een gemeenschappelijk schrijven aan de Directeur- generaal van de GATT, tussen de Europese Economische Gemeenschap en het Koninkrijk Thailand in het kader van artikel XXVIII van de GATT, over bataten (zoete aardappelen) van code 0714 20 00 van de gecombineerde nomenclatuur, bestemd voor andere doeleinden dan menselijke consumptie Publicatieblad Nr. L 134 van 31/05/1988 blz. 0057 - 0057 Bijzondere uitgave in het Fins: Hoofdstuk 11 Deel 14 blz. 0063 Bijzondere uitgave in het Zweeds: Hoofdstuk 11 Deel 14 blz. 0063 ***** BESLUIT  VAN DE RAAD van 16 mei 1988 betreffende de sluiting van de Overeenkomst, in de vorm van een gemeenschappelijk schrijven aan de Directeur-generaal van de GATT, tussen de Europese Economische Gemeenschap en het Koninkrijk Thailand in het kader van artikel XXVIII van de GATT, over bataten (zoete aardappelen) van code 0714 20 00 van de gecombineerde nomenclatuur, bestemd voor andere doeleinden dan menselijke consumptie (88/304/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat het in 1986 nodig is gebleken een vrijwaringsmaatregel te treffen om de invoer van bataten (zoete aardappelen) in de Gemeenschap te beperken, aangezien die invoer zo sterk was gestegen dat het evenwicht op de graanmarkt in de Gemeenschap er ernstig door werd verstoord; dat de omstandigheden waardoor die vrijwaringsmaatregel noodzakelijk werd, het gevolg zijn van het gebrek aan evenwicht bij de bescherming van de Gemeenschap naar buiten tegen concurrerende landbouwprodukten; dat die vrijwaringsmaatregel derhalve dient te worden vervangen door een wijziging op lange termijn van de invoerregeling voor bataten (zoete aardappelen) bestemd voor diervoeding; Overwegende dat de Gemeenschap krachtens artikel XXVIII van de Algemene Overeenkomst betreffende Tarieven en Handel (GATT) kennis heeft gegeven van haar voornemen om de tariefconcessies voor bataten (zoete aardappelen) van post 07.06 B van het gemeenschappelijk douanetarief (GN-code 0714 20 00), bestemd voor andere doeleinden dan menselijke consumptie, te wijzigen; Overwegende dat de Commissie, uit hoofde van artikel XXVIII van de GATT, onderhandelingen heeft gevoerd met het Koninkrijk Thailand; dat met dat land een bevredigende overeenkomst is bereikt, BESLUIT: Artikel 1 De Overeenkomst, in de vorm van een gemeenschappelijk schrijven aan de Directeur-generaal van de GATT, tussen de Europese Economische Gemeenschap en het Koninkrijk Thailand in het kader van artikel XXVIII van de GATT, over bataten (zoete aardappelen) van GN-code 0714 20 00, bestemd voor andere doeleinden dan menselijke consumptie, wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomst te ondertekenen ten einde daardoor de Gemeenschap te binden. Gedaan te Brussel, 16 mei 1988. Voor de Raad De Voorzitter I. KIECHLE",
  "source": "EUR LEX"
}