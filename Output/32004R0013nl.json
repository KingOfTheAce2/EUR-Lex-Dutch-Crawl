{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0013:NL:HTML\">",
  "content": "EUR-Lex - 32004R0013 - NL Avis juridique important | 32004R0013 Verordening (EG) nr. 13/2004 van de Commissie van 8 december 2003 tot vaststelling van de lĳst van waterwegen van maritieme aard, bedoeld in artikel 3, onder d), van Verordening (EEG) nr. 1108/70 van de Raad (Voor de EER relevante tekst) Publicatieblad Nr. L 003 van 07/01/2004 blz. 0003 - 0005 Verordening (EG) nr. 13/2004 van de Commissie van 8 december 2003 tot vaststelling van de lijst van waterwegen van maritieme aard, bedoeld in artikel 3, onder d), van Verordening (EEG) nr. 1108/70 van de Raad (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1108/70 van de Raad van 4 juni 1970 betreffende de invoering van een boekhouding van de uitgaven voor de wegen voor het vervoer per spoor, over de weg en over de binnenwateren(1), laatstelijk gewijzigd bij de Toetredingsakte van Oostenrijk, Finland en Zweden, inzonderheid op artikel 3, onder d), Overwegende hetgeen volgt: (1) Verordening (EEG) nr. 281/71 van de Commissie van 9 februari 1971 tot vaststelling van de lijst van waterwegen van maritieme aard, bedoeld in artikel 3, sub e), van Verordening (EEG) nr. 1108/70 van de Raad van 4 juni 1970(2) is herhaaldelijk en ingrijpend gewijzigd(3). Ter wille van de duidelijkheid en een rationele ordening van de tekst dient tot codificatie van deze verordening te worden overgegaan. (2) Krachtens verordening (EEG) nr. 1108/70 vindt voor verschillende categorieën wegen geen boekhouding van de uitgaven plaats. Zulks is onder meer het geval voor bepaalde waterwegen van maritieme aard, waarvan de Commissie de lijst moet vaststellen. (3) Bij de vaststelling van deze lijst dient rekening te worden gehouden met het verkeersaandeel van de binnenscheepvaart op de waterwegen van maritieme aard of met het belang voor deze wegen van de invoering van een boekhouding van de uitgaven voor de wegen, gezien vanuit het standpunt van de invoering van een geldelijke regeling voor het gebruik van de wegen, HEEFT DE VOLGENDE VERORDENING VASTGESTELD: Artikel 1 De lijst van waterwegen van maritieme aard, bedoeld in artikel 3, onder d), van Verordening (EEG) nr. 1108/70, is opgenomen in bijlage I bij de onderhavige verordening. Artikel 2 Verordening (EEG) nr. 281/71 wordt ingetrokken. Verwijzingen naar de ingetrokken verordening gelden als verwijzingen naar de onderhavige verordening en worden gelezen volgens de in bijlage III opgenomen concordantietabel. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 december 2003. Voor de Commissie Loyola De Palacio Vice-voorzitster (1) PB L 130 van 15.6.1970, blz. 4. (2) PB L 33 van 10.2.1971, blz. 11. (3) Zie bijlage II. BIJLAGE I LIJST VAN WATERWEGEN VAN MARITIEME AARD Koninkrijk België - Beneden-Zeeschelde/Escaut maritime inférieur - Zeekanaal Gent-Terneuzen stroomafwaarts van de ringvaart van Gent/Canal maritime Gand-Terneuzen, à l'aval de la branche nord du canal circulaire de Gand Bondsrepubliek Duitsland - Nord-Ostsee-Kanal - Untere Ems - Unterweser - Unterelbe Franse Republiek - Seine, stroomafwaarts van de Jeanne-d'Arc-brug te Rouen - Loire, stroomafwaarts van Nantes (samenstroming met de Erdre) - Garonne, stroomafwaarts van de pont de Pierre te Bordeaux, en Gironde Koninkrijk der Nederlanden - Noordzeekanaal - Rotterdamse Waterweg en Nieuwe Maas - Westerschelde - Kanaal Gent-Terneuzen Portugese Republiek - Douro, a jusante de ponte D. Luís da cidade do Porto - Tejo, a jusante do Carregado - Sado, a jusante do esteiro de Marateca - Guadiana, a jusante do Pomarão Finse Republiek - Saimaan kanava/Saima kanal - Saimaan vesistö/Saimens vattendrag Koninkrijk Zweden - Trollhätte kanal und Göta älv - Vänern-meer - Södertälje kanal - Mälaren-meer Verenigd Koninkrijk van Groot-Brittannië en Noord-Ierland - Weaver Navigation (Northwich to the junction with the Manchester Ship Canal) - Gloucester and Sharpness Canal BIJLAGE II INGETROKKEN VERORDENING MET DE ACHTEREENVOLGENDE NIET INGETROKKEN WIJZIGINGEN ERVAN Verordening (EEG) nr. 281/71 (PB L 33 van 10.2.1971, blz. 11) - Akte van Toetreding van het Koninkrijk Denemarken, Ierland en het Verenigd Koninkrijk van Groot-Brittannië en Noord-Ierland (PB L 73 van 27.3.1972, blz. 90) - Akte van Toetreding van het Koninkrijk Spanje en de Portugese Republiek (PB L 302 van 15.11.1985, blz. 162) - Akte van Toetreding van de Republiek Oostenrijk, de Republiek Finland en het Koninkrijk Zweden (PB C 241 van 29.8.1994, blz. 165) BIJLAGE III CONCORDANTIETABEL >RUIMTE VOOR DE TABEL>",
  "source": "EUR LEX"
}