{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0601:NL:HTML\">",
  "content": "EUR-Lex - 31985D0601 - NL Avis juridique important | 31985D0601 85/601/EEG: Beschikking van de Commissie van 12 december 1985 ter uitvoering van de hervorming van de landbouwstructuur in Griekenland overeenkomstig Richtlijn 75/268/EEG van de Raad (Slechts de tekst in de Griekse taal is authentiek) Publicatieblad Nr. L 373 van 31/12/1985 blz. 0049 - 0049 BESCHIKKING VAN DE COMMISSIE van 12  december 1985 ter uitvoering van de hervorming van de landbouwstructuur in Griekenland  overeenkomstig Richtlijn 75/268/EEG van de Raad (Slechts de tekst in de Griekse taal is  authentiek) (85/601/EEG) DE COMMISSIE VAN DE EUROPESE GEMEENSCHAPPEN,Gelet op het Verdrag  tot oprichting van de Europese Economische Gemeenschap,Gelet op Richtlijn 75/268/EEG van de Raad  van 28 april 1975 betreffende de landbouw in bergstreken en in sommige probleemgebieden (1),  laatstelijk gewijzigd bij Verordening (EEG) nr. 797/85 (2), en met name op artikel 13,Overwegende  dat de Griekse Regering overeenkomstig artikel 13 van Richtlijn 75/268/EEG juncto artikel 17, lid  4, van Richtlijn 72/159/EEG van de Raad van 17 april 1972 betreffende de modernisering van  landbouwbedrijven (3), laatstelijk gewijzigd bij Verordening (EEG) nr. 797/85, op 6 september 1985  mededeling heeft gedaan van Besluit nr. 459/85 van de Commissie voor prijzen en inkomens  betreffende goedkeuring van het programma voor economische hulp aan bergstreken en probleemgebieden  in 1985;Overwegende dat de Commissie volgens artikel 13 van Richtlijn 75/268/EEG juncto artikel 18,  lid 3, van Richtlijn 72/159/EEG bij beschikking moet vaststellen of met inachtneming van de  medegedeelde maatregelen de in Griekenland bestaande voorschriften ter uitvoering van Richtlijn  75/268/EEG nog steeds aan de voorwaarden voor financiële deelneming van de Gemeenschap aan de in  artikel 13 van Richtlijn 75/268/EEG bedoelde gemeenschappelijke actie voldoen;Overwegende dat het  genoemde besluit beantwoordt aan de voorwaarden en doelstellingen van Richtlijn 75/268/EEG; Overwegende dat het Comité van het EOGFL over de financiële aspecten is geraadpleegd;Overwegende  dat de in deze beschikking vervatte maatregelen in overeenstemming zijn met het advies van het  Permanent Comité voor de landbouwstructuur,HEEFT DE VOLGENDE BESCHIKKING GEGEVEN: Artikel  1 De in Griekenland bestaande voorschriften ter uitvoering van Richtlijn 75/268/EEG voldoen, met  inachtneming van het op 6 september 1985 medegedeelde Besluit nr. 459/85 van de Commissie voor  prijzen en inkomens, aan de voorwaarden voor financiële deelneming van de Gemeenschap aan de in  artikel 13 van Richtlijn 75/268/EEG bedoelde gemeenschappelijke actie. Artikel 2 Deze beschikking  is gericht tot de Helleense Republiek. Gedaan te Brussel, 12 december 1985.Voor de  Commissie Frans ANDRIESSEN Vice-Voorzitter (1) PB nr. L 128 van 19. 5. 1975,  blz. 1. (2) PB nr. L 93 van 30. 3. 1985, blz. 1. (3) PB nr. L 96 van 23. 4. 1972, blz. 1.",
  "source": "EUR LEX"
}