{
  "url": "http://www.w3.org/1999/xhtml\">",
  "content": "L_202402610NL.000101.fmx.xml Publicatieblad van de Europese Unie NL L-serie 2024/2610 2.10.2024 UITVOERINGSVERORDENING (EU) 2024/2610 VAN DE COMMISSIE van 30 september 2024 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor Israël en de Verenigde Staten in de lijsten van derde landen en gebieden of zones daarvan waaruit de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, en artikel 232, leden 1 en 3, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten vastgesteld van derde landen of gebieden of zones daarvan waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die uitvoeringsverordening bevatten die lijsten, alsook bepaalde algemene regels betreffende die lijsten. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen, gebieden, of zones daarvan waaruit de binnenkomst in de Unie van respectievelijk zendingen pluimvee, levende producten van pluimvee en vers vlees van pluimvee en vederwild is toegestaan. (5) Israël is opgenomen in de lijst van landen waaruit de binnenkomst in de Unie is toegestaan van alle pluimveeproducten die onder de bijlagen V, XIV en XV bij Uitvoeringsverordening (EU) 2021/404 vallen, en de binnenkomst in de Unie van relevante pluimveeproducten die onder de bijlagen V en XIV vallen, is opgeschort als gevolg van uitbraken van de ziekte van Newcastle of hoogpathogene aviaire influenza (HPAI). De bijzondere voorwaarden “P2” of “P1” in kolom 4 van de tabel in deel 1, afdeling B, van de bijlagen V en XIV bij Uitvoeringsverordening (EU) 2021/404 geven respectievelijk aan of de binnenkomst uit specifieke zones in Israël is opgeschort als gevolg van een of meerdere uitbraken van de ziekte van Newcastle, dan wel van HPAI. (6) Op 4 september 2024 heeft Israël de Commissie in kennis gesteld van de bevestiging van een uitbraak van HPAI, subtype H5N1, in een pluimveebedrijf met kalkoenen in het district Noord. (7) Om rekening te houden met die recente uitbraak van HPAI in het district Noord in Israël, moet de specifieke voorwaarde “P1” in kolom 4 van de tabel in deel 1, afdeling B, van de bijlagen V en XIV bij Uitvoeringsverordening (EU) 2021/404 worden toegevoegd voor de desbetreffende zones in Israël. (8) De Verenigde Staten hebben de Commissie in kennis gesteld van twee uitbraken van hoogpathogene aviaire influenza (HPAI) bij pluimvee in de staten Californië en Florida, die op 18 september 2024 door laboratoriumanalyses (RT-PCR) zijn bevestigd. (9) Naar aanleiding van deze recente uitbraken van HPAI heeft de veterinaire autoriteit van de Verenigde Staten beperkingszones met een straal van ten minste tien kilometer rond de getroffen inrichtingen ingesteld en een ruimingsbeleid ingevoerd om de aanwezigheid van HPAI te bestrijden en de verspreiding van die ziekte te beperken. (10) De Verenigde Staten hebben de Commissie informatie verstrekt over de epidemiologische situatie op hun grondgebied en de maatregelen die zij hebben genomen ter voorkoming van de verdere verspreiding van HPAI na deze recente uitbraken in de staten Californië en Florida. (11) De Commissie heeft die informatie geëvalueerd. De Commissie is van mening dat, gezien de diergezondheidssituatie in de door de veterinaire autoriteit van de Verenigde Staten ingestelde beperkingszones, de binnenkomst in de Unie van zendingen pluimvee en levende producten van pluimvee en van vers vlees van pluimvee en vederwild uit de beperkingszones in de staten Californië en Florida moeten worden opgeschort om de diergezondheidsstatus van de Unie te beschermen. (12) Daarnaast hebben de Verenigde Staten de Commissie geactualiseerde informatie verstrekt met betrekking tot epidemiologische situatie op zijn grondgebied met betrekking tot HPAI die heeft geleid tot de opschorting van de binnenkomst van bepaalde producten in de Unie, zoals vastgesteld in de bijlagen V en XIV bij Uitvoeringsverordening (EU) 2021/404. Die geactualiseerde informatie betrof de epidemiologische situatie met betrekking tot 15 uitbraken van HPAI bij pluimvee in de staten Colorado (1), Florida (3), Iowa (2), Michigan (2), Minnesota (5) en New Mexico (2), die tussen 12 april 2024 en 19 juli 2024 door laboratoriumanalyses (RT-PCR) zijn bevestigd. (13) De Verenigde Staten hebben ook informatie ingediend over de maatregelen die zijn genomen om de verdere verspreiding van HPAI te voorkomen. Naar aanleiding van die uitbraken van HPAI hebben de Verenigde Staten met name een ruimingsbeleid ingevoerd om de verspreiding van die ziekte te beheersen en te beperken, en zij hebben ook de vereiste reiniging en ontsmetting voltooid na de uitvoering van het ruimingsbeleid in de besmette pluimveebedrijven. (14) De Commissie heeft de door de Verenigde Staten ingediende informatie geëvalueerd en is van oordeel dat het passende garanties heeft geboden dat de diergezondheidssituatie die heeft geleid tot de opschorting van de binnenkomst in de Unie van zendingen van bepaalde producten uit de desbetreffende zones, zoals vastgesteld in de bijlagen V en XIV bij Uitvoeringsverordening (EU) 2021/404, niet langer een bedreiging vormt voor de diergezondheid of de volksgezondheid in de Unie, en dat bijgevolg de binnenkomst in de Unie van dergelijke zendingen uit de desbetreffende zones van de Verenigde Staten waaruit de binnenkomst in de Unie was opgeschort, opnieuw moet worden toegestaan. (15) De bijlagen V en XIV bij Uitvoeringsverordening (EU) 2021/404 moeten daarom worden gewijzigd om rekening te houden met de huidige epidemiologische situatie ten aanzien van HPAI in Israël en de Verenigde Staten. (16) Rekening houdend met de huidige epidemiologische situatie in Israël en de Verenigde Staten ten aanzien van HPAI, en teneinde onnodige verstoringen van de handel met Israël en de Verenigde Staten te voorkomen, moeten de wijzigingen die door deze verordening in de bijlagen V en XIV bij Uitvoeringsverordening (EU) 2021/404 moeten worden aangebracht, met spoed in werking treden. (17) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Inwerkingtreding en toepasselijkheid Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 september 2024. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 , ELI: http://data.europa.eu/eli/reg_del/2020/692/oj ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 , ELI: http://data.europa.eu/eli/reg_impl/2021/404/oj ). BIJLAGE De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 wordt afdeling B als volgt gewijzigd: i) de vermelding voor Israël wordt vervangen door: “ IL Israël IL-0 BPP, BPR, DOC, DOR, POU-LT20, HEP, HER, HE-LT20 P1, P2 28.1.2017 SP P1, P2 18.4.2015 SPF” ii) in de vermelding voor de Verenigde Staten wordt de rij voor zone US-2.641 vervangen door: “ US Verenigde Staten US-2.641 BPP, BPR, DOC, DOR, SP, SR, POU-LT20, HEP, HER, HE-LT20 N, P1 12.4.2024 30.8.2024” iii) in de vermelding voor de Verenigde Staten wordt de rij voor zone US-2.643 vervangen door: “ US Verenigde Staten US-2. 643 BPP, BPR, DOC, DOR, SP, SR, POU-LT20, HEP, HER, HE-LT20 N, P1 17.4.2024 30.8.2024” iv) in de vermelding voor de Verenigde Staten wordt de rij voor zone US-2.645 vervangen door: “ US Verenigde Staten US-2.645 BPP, BPR, DOC, DOR, SP, SR, POU-LT20, HEP, HER, HE-LT20 N, P1 26.4.2024 11.8.2024” v) in de vermelding voor de Verenigde Staten wordt de rij voor zone US-2.647 vervangen door: “ US Verenigde Staten US-2.647 BPP, BPR, DOC, DOR, SP, SR, POU-LT20, HEP, HER, HE-LT20 N, P1 2.5.2024 11.8.2024” vi) in de vermelding voor de Verenigde Staten wordt de rij voor zone US-2.655 vervangen door: “ US Verenigde Staten US-2.655 BPP, BPR, DOC, DOR, SP, SR, POU-LT20, HEP, HER, HE-LT20 N, P1 21.5.2024 9.8.2024” vii) in de vermelding voor de Verenigde Staten wordt de rij voor zone US-2.657 vervangen door: “ US Verenigde Staten US-2.657 BPP, BPR, DOC, DOR, SP, SR, POU-LT20, HEP, HER, HE-LT20 N, P1 3.6.2024 1.9.2024” viii) in de vermelding voor de Verenigde Staten worden de rijen voor de zones US-2.660 en US-2.661 vervangen door: “ US Verenigde Staten US-2.660 BPP, BPR, DOC, DOR, SP, SR, POU-LT20, HEP, HER, HE-LT20 N, P1 12.6.2024 16.8.2024 US-2.661 N, P1 13.6.2024 2.9.2024” ix) in de vermelding voor de Verenigde Staten worden de rijen voor de zones US-2.663, US-2,.664 en US-2.665 vervangen door: “ US Verenigde Staten US-2.663 BPP, BPR, DOC, DOR, SP, SR, POU-LT20, HEP, HER, HE-LT20 N, P1 18.6.2024 10.8.2024 US-2.664 N, P1 21.6.2024 31.8.2024 US-2.665 N, P1 27.6.2024 25.8.2024” x) in de vermelding voor de Verenigde Staten wordt de rij voor zone US-2.671 vervangen door: “ US Verenigde Staten US-2.671 BPP, BPR, DOC, DOR, SP, SR, POU-LT20, HEP, HER, HE-LT20 N, P1 16.7.2024 2.9.2024” xi) in de vermelding voor de Verenigde Staten worden de rijen voor de zones US-2.673, US-2.674 en US-2.675 vervangen door: “ US Verenigde Staten US-2.673 BPP, BPR, DOC, DOR, SP, SR, POU-LT20, HEP, HER, HE-LT20 N, P1 19.7.2024 23.8.2024 US-2.674 N, P1 19.7.2024 23.8.2024 US-2.675 N, P1 19.7.2024 23.8.2024” xii) in de vermelding voor de Verenigde Staten worden de volgende rijen voor de zones US-2.678 en US-2.679 toegevoegd na de rij voor zone US-2.677: “ US Verenigde Staten US-2.678 BPP, BPR, DOC, DOR, SP, SR, POU-LT20, HEP, HER, HE-LT20 N, P1 18.9.2024 US-2.679 N, P1 18.9.2024” b) in deel 2 worden in de vermelding voor de Verenigde Staten de volgende beschrijvingen van de zones US-2.678 en US-2.679 toegevoegd na de beschrijving van zone US-2.677: “Verenigde Staten US-2.678 State of California Merced 12 Merced County: A circular zone of a 10 km radius starting with North point (GPS coordinates: 120.7901850°W 37.4445084°N) US-2.679 State of Florida Orange 01 Orange County: A circular zone of a 10 km radius starting with North point (GPS coordinates: 81.2745525°W 28.6759464°N)” 2) In bijlage XIV, deel 1, wordt afdeling B als volgt gewijzigd: a) de vermelding voor Israël wordt vervangen door: “ IL Israël IL-0 RAT P1, P2 28.1.2017 GBM P1, P2 18.4.2015 IL-1 POU N, P1 24.4.2019 IL-2 POU P1, P2 21.1.2017” b) in de vermelding voor de Verenigde Staten: i) worden de rijen voor zone US-2.641 vervangen door: “ US Verenigde Staten US-2.641 POU, RAT N, P1 12.4.2024 30.8.2024 GBM P1 12.4.2024 30.8.2024” ii) worden de rijen voor zone US-2.643 vervangen door: “ US Verenigde Staten US-2.643 POU, RAT N, P1 17.4.2024 30.8.2024 GBM P1 17.4.2024 30.8.2024” iii) worden de rijen voor zone US-2.645 vervangen door: “ US Verenigde Staten US-2.645 POU, RAT N, P1 26.4.2024 11.8.2024 GBM P1 26.4.2024 11.8.2024” iv) worden de rijen voor zone US-2.647 vervangen door: “ US Verenigde Staten US-2.647 POU, RAT N, P1 2.5.2024 11.8.2024 GBM P1 2.5.2024 11.8.2024” v) worden de rijen voor zone US-2.655 vervangen door: “ US Verenigde Staten US-2.655 POU, RAT N, P1 21.5.2024 9.8.2024 GBM P1 21.5.2024 9.8.2024” vi) worden de rijen voor zone US-2.,657 vervangen door: “ US Verenigde Staten US-2.657 POU, RAT N, P1 3.6.2024 1.9.2024 GBM P1 3.6.2024 1.9.2024” vii) worden de rijen voor de zones US-2.660 en US-2.661 vervangen door: “ US Verenigde Staten US-2.660 POU, RAT N, P1 12.6.2024 16.8.2024 GBM P1 12.6.2024 16.8.2024 US-2.661 POU, RAT N, P1 13.6.2024 2.9.2024 GBM P1 13.6.2024 2.9.2024” viii) worden de rijen voor de zones US-2.663, US-2.664 en US-2.665 vervangen door: “ US Verenigde Staten US-2.663 POU, RAT N, P1 18.6.2024 10.8.2024 GBM P1 18.6.2024 10.8.2024 US-2.664 POU, RAT N, P1 21.6.2024 31.8.2024 GBM P1 21.6.2024 31.8.2024 US-2.665 POU, RAT N, P1 27.6.2024 25.8.2024 GBM P1 27.6.2024 25.8.2024” ix) worden de rijen voor zone US-2.671 vervangen door: “ US Verenigde Staten US-2.671 POU, RAT N, P1 16.7.2024 2.9.2024 GBM P1 16.7.2024 2.9.2024” x) worden de rijen voor de zones US-2.673, US-2.674 en US-2.675 vervangen door: “ US Verenigde Staten US-2.673 POU, RAT N, P1 19.7.2024 23.8.2024 GBM P1 19.7.2024 23.8.2024 US-2.674 POU, RAT N, P1 19.7.2024 23.8.2024 GBM P1 19.7.2024 23.8.2024 US-2.675 POU, RAT N, P1 19.7.2024 23.8.2024 GBM P1 19.7.2024 23.8.2024” xi) worden na de rijen voor zone US-2.677 de volgende rijen voor de zones US-2.678 en US-2.679 toegevoegd: “ US Verenigde Staten US-2.678 POU, RAT N, P1 18.9.2024 GBM P1 18.9.2024 US-2.679 POU, RAT N, P1 18.9.2024 GBM P1 18.9.2024” ELI: http://data.europa.eu/eli/reg_impl/2024/2610/oj ISSN 1977-0758 (electronic edition)",
  "source": "EUR LEX"
}