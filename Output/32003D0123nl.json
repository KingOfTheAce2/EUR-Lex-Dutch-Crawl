{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0123:NL:HTML\">",
  "content": "EUR-Lex - 32003D0123 - NL Avis juridique important | 32003D0123 2003/123/EG: Besluit van de Commissie van 19 februari 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Tsjechische Republiek gedurende de pretoetredingsperiode aan uitvoeringsorganen Publicatieblad Nr. L 049 van 22/02/2003 blz. 0021 - 0022 Besluit van de Commissie van 19 februari 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Tsjechische Republiek gedurende de pretoetredingsperiode aan uitvoeringsorganen (2003/123/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1266/1999 van de Raad van 21 juni 1999 betreffende de coördinatie van de bijstand aan de kandidaat-lidstaten in het kader van de pretoetredingsstrategie en houdende wijziging van Verordening (EEG) nr. 3906/89(1), en met name op artikel 12, lid 2, Overwegende hetgeen volgt: (1) Bij beschikking van de Commissie van 26 oktober 2000(2) is het Speciale programma voor landbouw en plattelandsontwikkeling voor de Tsjechische Republiek (hierna \"SAPARD-programma\" genoemd) goedgekeurd overeenkomstig artikel 4, lid 5, van Verordening (EG) nr. 1268/1999 van de Raad van 21 juni 1999 inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(3), gewijzigd bij Verordening (EG) nr. 2500/2001(4). (2) De regering van de Tsjechische Republiek en de Commissie, die optreedt namens de Gemeenschap, hebben op 5 februari 2001 de meerjarenovereenkomst voor de financiering ondertekend waarin de technische, juridische en administratieve bepalingen voor de uitvoering van het SAPARD-programma zijn opgenomen, gewijzigd bij de op 13 oktober 2002 ondertekende jaarlijkse financieringsovereenkomst. (3) Door de bevoegde autoriteit van de Tsjechische Republiek is een SAPARD-bureau aangewezen voor de uitvoering van enkele van de bij het SAPARD-programma vastgestelde maatregelen. Het Ministerie van Financiën, Nationaal Fonds, is aangewezen voor de uitvoering van de financiële taken in het kader van de tenuitvoerlegging van het SAPARD-programma. (4) Overeenkomstig artikel 12, lid 2, van Verordening (EG) nr. 1266/1999 en op grond van een voor elk geval afzonderlijke analyse van de nationale en sectorale capaciteit inzake beheer van programma's/projecten, van de financiële controleprocedures en van de structuren op het gebied van overheidsfinanciën, heeft de Commissie Beschikking 2002/298/EG van 15 april 2002 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Tsjechische Republiek gedurende de pretoetredingsperiode aan uitvoeringsorganen(5) gegeven ten aanzien van bepaalde in het SAPARD-programma vastgestelde maatregelen. (5) De Commissie heeft sindsdien een nadere analyse op grond van artikel 12, lid 2, van Verordening (EG) nr. 1266/1999 uitgevoerd ten aanzien van de in het SAPARD-programma vastgestelde maatregel 2.3 \"Landbouwproductiemethoden die zijn ontworpen met het oog op milieubescherming en natuurbeheer\". De Commissie is van mening dat de Tsjechische Republiek ook ten aanzien van die maatregel voldoet aan het bepaalde in de artikelen 4 tot en met 6 en de bijlage van Verordening (EG) nr. 2222/2000 van de Commissie van 7 juni 2000 houdende financiële uitvoeringsbepalingen van Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(6), laatstelijk gewijzigd bij Verordening (EG) nr. 188/2003(7), en aan de in de bijlage van Verordening (EG) nr. 1266/1999 vastgestelde minimumvoorwaarden. (6) Daarom is het dienstig af te zien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring en ten aanzien van maatregel 2.3 het beheer op decentrale grondslag over te dragen aan het SAPARD-bureau en aan het Ministerie van Financiën, Nationaal Fonds, in de Tsjechische Republiek. (7) Aangezien de door de Commissie voor maatregel 2.3 uitgevoerde verificaties gebaseerd zijn op een systeem dat nog niet daadwerkelijk wordt toegepast voor alle belangrijke elementen, is het echter dienstig de overdracht van het beheer van het SAPARD-programma aan de Tsjechische Republiek en het Ministerie van Financiën, Nationaal Fonds, overeenkomstig artikel 3, lid 2, van Verordening (EG) nr. 2222/2000, een voorlopig karakter te geven. (8) Het beheer over het SAPARD-programma wordt pas definitief overgedragen nadat de Commissie zich er verder van vergewist heeft dat het systeem op bevredigende wijze functioneert en nadat gevolg is gegeven aan eventuele aanbevelingen van de Commissie met betrekking tot de overdracht van het beheer van de steun aan het SAPARD-orgaan en het Ministerie van Financiën, Nationaal Fonds, BESLUIT: Artikel 1 Er wordt afgezien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring, door de Commissie, van de selectie van projecten en de sluiting van contracten voor maatregel 2.3 door de Tsjechische Republiek. Artikel 2 Het beheer van het SAPARD-programma wordt voorlopig overgedragen aan: 1. het SAPARD-bureau van de Tsjechische Republiek, Tesnov 17, 117 05 Praag 1, voor de uitvoering van maatregel 2.3 \"Landbouwproductiemethoden die zijn ontworpen met het oog op milieubescherming en natuurbeheer\" van het SAPARD-programma zoals bedoeld in het Programma voor landbouw en plattelandsontwikkeling dat is goedgekeurd bij beschikking van de Commissie van 26 oktober 2000 en 2. het Ministerie van Financiën, Nationaal Fonds, Letenska 15, 118 10 Praag 1, Tsjechische Republiek, voor de financiële functies die het in het kader van de tenuitvoerlegging van maatregel 2.3 van het SAPARD-programma voor de Tsjechische Republiek moet uitvoeren. Gedaan te Brussel, 19 februari 2003. Voor de Commissie Franz Fischler Lid van de Commissie (1) PB L 161 van 26.6.1999, blz. 68. (2) C(2000) 3105 def. (3) PB L 161 van 26.6.1999, blz. 87. (4) PB L 342 van 27.12.2001, blz. 1. (5) PB L 102 van 18.4.2002, blz. 32. (6) PB L 253 van 7.10.2000, blz. 5. (7) PB L 27 van 1.2.2003, blz. 14.",
  "source": "EUR LEX"
}