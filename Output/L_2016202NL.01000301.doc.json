{
  "url": "http://www.w3.org/1999/xhtml\">",
  "content": "L_2016202NL.01000301.xml 28.7.2016 NL Publicatieblad van de Europese Unie L 202/3 BESLUIT (EU) 2016/1225 VAN DE RAAD van 18 juli 2016 betreffende de sluiting van het Protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds, inzake een kaderovereenkomst tussen de Europese Unie en de Republiek Libanon over de algemene beginselen voor de deelname van de Republiek Libanon aan programma's van de Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 212, in samenhang met artikel 218, lid 6, onder a), en artikel 218, lid 7, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2015/268 van de Raad ( 2 ) is het Protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds ( 3 ) , inzake een kaderovereenkomst tussen de Europese Unie en de Republiek Libanon over de algemene beginselen voor de deelname van de Republiek Libanon aan programma's van de Unie („het protocol”), namens de Unie ondertekend op 9 februari 2015. (2) Het protocol heeft ten doel de financiële en technische regels vast te leggen volgens welke de Republiek Libanon aan bepaalde programma's van de Unie kan deelnemen. Het horizontale kader van het protocol stelt de beginselen vast voor economische, financiële en technische samenwerking en maakt het voor de Republiek Libanon mogelijk van de Unie steun te ontvangen, in het bijzonder financiële steun, in het kader van die programma's van de Europese Unie. Dat horizontale kader heeft alleen betrekking op die programma's van de Unie waarvoor de toepasselijke oprichtingshandelingen voorzien in de mogelijkheid tot deelname van de Republiek Libanon. De sluiting van het protocol heeft derhalve niet tot gevolg dat de bevoegdheden op grond van de verscheidene door de programma's nagestreefde sectorale beleidsmaatregelen worden uitgeoefend; die bevoegdheden worden bij de vaststelling van de programma's uitgeoefend. (3) Het protocol dient namens de Unie te worden goedgekeurd, HEEFT HET VOLGENDE BESLUIT VASTGESTELD: Artikel 1 Het Protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds, inzake een kaderovereenkomst tussen de Europese Unie en de Republiek Libanon over de algemene beginselen voor de deelname van de Republiek Libanon aan programma's van de Unie, wordt namens de Unie goedgekeurd ( 4 ) . Artikel 2 De voorzitter van de Raad verricht namens de Europese Unie de in artikel 10 van het protocol bedoelde kennisgeving ( 5 ) . Artikel 3 De Commissie wordt gemachtigd namens de Unie de specifieke voorwaarden voor de deelname van de Republiek Libanon aan een bepaald programma van de Unie vast te stellen, met inbegrip van de verschuldigde financiële bijdrage. De Commissie houdt de desbetreffende werkgroep van de Raad op de hoogte. Artikel 4 Dit besluit treedt in werking op de dag waarop het wordt vastgesteld. Gedaan te Brussel, 18 juli 2016. Voor de Raad De voorzitter F. MOGHERINI ( 1 ) Goedkeuring van 23 juni 2016 (nog niet bekendgemaakt in het Publicatieblad). ( 2 ) Besluit (EU) 2015/268 van de Raad van 17 december 2014 betreffende de ondertekening namens de Europese Unie en voorlopige toepassing van het Protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds, inzake een kaderovereenkomst tussen de Europese Unie en de Republiek Libanon over de algemene beginselen voor de deelname van de Republiek Libanon aan programma's van de Unie ( PB L 47 van 20.2.2015, blz. 1 ). ( 3 ) PB L 143 van 30.5.2006, blz. 2 . ( 4 ) Het protocol is samen met het ondertekeningsbesluit bekendgemaakt in PB L 47 van 20.2.2015, blz. 3 . ( 5 ) De datum van inwerkingtreding van het protocol zal door het secretariaat-generaal van de Raad worden bekendgemaakt in het Publicatieblad van de Europese Unie .",
  "source": "EUR LEX"
}