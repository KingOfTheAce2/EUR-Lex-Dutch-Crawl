{
  "url": "http://www.w3.org/1999/xhtml\">",
  "content": "L_2007335NL.01001401.xml 20.12.2007 NL Publicatieblad van de Europese Unie L 335/14 VERORDENING (EG) N r. 1518/2007 VAN DE COMMISSIE van 19 december 2007 betreffende de opening en de wijze van beheer van een tariefcontingent voor vermout DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen ( 1 ) , en met name op artikel 7, lid 2, Overwegende hetgeen volgt: (1) De overeenkomst in de vorm van een briefwisseling tussen de Europese Gemeenschap en de Argentijnse Republiek betreffende de wijziging van de concessies die zijn vervat in de lijsten van verbintenissen van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, in verband met hun toetreding tot de Europese Gemeenschap ( 2 ) , goedgekeurd bij Besluit 2006/930/EG van de Raad ( 3 ) , voorziet in de opening van een erga omnes tariefcontingent voor vermout. Dit contingent moet worden geopend. (2) Bij Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 4 ) zijn de voorschriften inzake het beheer van de tariefcontingenten vastgelegd die bepalen dat de chronologische volgorde van de data van de douaneaangiften moet worden gevolgd. Het bij deze verordening geopende tariefcontingent moet overeenkomstig deze voorschriften worden beheerd. (3) Overeenkomstig de verbintenissen die de Gemeenschap op grond van de overeenkomst in de vorm van een briefwisseling is aangegaan, moet deze verordening met ingang van 1 januari 2007 van toepassing zijn. (4) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake verwerkte agrarische producten die niet onder bijlage I vallen, HEEFT DE VOLGENDE VERORDENING VASTGESTELD: Artikel 1 Er wordt een jaarlijks tariefcontingent (volgnummer 09.0098) van 13 810 hl (erga omnes) geopend voor het in het vrije verkeer in de Gemeenschap brengen van vermout en andere wijn van verse druiven, bereid met aromatische planten of met aromatische stoffen, in verpakkingen inhoudende meer dan 2 l en met een effectief alcoholvolumegehalte van niet meer dan 18 % vol (tariefpost 2205 90 10), met een tarief van 7 EUR/hl. Artikel 2 Het in artikel 1 bedoelde jaarlijks tariefcontingent wordt beheerd door de Commissie overeenkomstig de artikelen 308 bis, 308 ter en 308 quater van Verordening (EEG) nr. 2454/93. Artikel 3 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 januari 2007. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 2007. Voor de Commissie Günter VERHEUGEN Vicevoorzitter ( 1 ) PB L 318 van 20.12.1993, blz. 18 . Verordening laatstelijk gewijzigd bij Verordening (EG) nr. 2580/2000 ( PB L 298 van 25.11.2000, blz. 5 ). ( 2 ) PB L 355 van 15.12.2006, blz. 92 . ( 3 ) PB L 355 van 15.12.2006, blz. 91 . ( 4 ) PB L 253 van 11.10.1993, blz. 1 . Verordening laatstelijk gewijzigd bij Verordening (EG) nr. 214/2007 ( PB L 62 van 1.3.2007, blz. 6 ).",
  "source": "EUR LEX"
}