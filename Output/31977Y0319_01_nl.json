{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977Y0319(01):NL:HTML\">",
  "content": "EUR-Lex - 31977Y0319(01) - NL Avis juridique important | 31977Y0319(01) Verklaring van de Raad van 14 maart 1977 betreffende het industriële beleid in de sector vliegtuigbouw Publicatieblad Nr. C 069 van 19/03/1977 blz. 0006 - 0006 Bijzondere uitgave in het Spaans: Hoofdstuk 13 Deel 7 blz. 0025 Bijzondere uitgave in het Portugees: Hoofdstuk 13 Deel 7 blz. 0025 ++++ VERKLARING VAN DE RAAD van 14 maart 1977 betreffende het industriële beleid in de sector vliegtuigbouw DE RAAD VAN DE EUROPESE GEMEENSCHAPPEN , Gezien de mededeling van de Commissie van 3 oktober 1975 betreffende een actieprogramma voor de Europese vliegtuigbouwindustrie ( 1 ) en inzonderheid de aspecten inzake de opstelling van een gemeenschappelijk programma betreffende de constructie van grote vliegtuigen voor de burgerluchtvaart , Gezien het advies van het Europese Parlement ( 2 ) , Gezien het advies van het Economisch en Sociaal Comité ( 3 ) , In het besef dat in verband met de omvang van de investeringen en de risico's in de civiele vliegtuigbouwindustrie geen enkel Europees land nog afzonderlijk nieuwe programma's kan opzetten en Europa evenmin onderling concurrerende programma's kan opstellen , HEEFT voor de tenuitvoerlegging van de resolutie van de Raad van 4 maart 1975 betreffende de onderlinge afstemming en het overleg tussen de Lid-Staten op het gebied van het industriële beleid in de sector vliegtuigbouw ( 4 ) OVEREENSTEMMING BEREIKT over de onderstaande doelstellingen : a ) het in nauw overleg met alle betrokken sectoren , ontwerpen van een samenhangende strategie betreffende elk nieuw programma voor de contructie van grote vliegtuigen voor de burgerluchtvaart , waarmee a priori doublures worden uitgesloten na bestudering van de verschillende opties ; b ) optimale benutting van de ontwerp - en constructiecapaciteiten , mede via aan de concurrerende bedrijven van de verschillende Lid-Staten toegewezen onderleveranties ; c ) gemeenschappelijk optreden van de Europese constructeurs bij het zoeken naar eventuele formules voor samenwerking met de industrie van de Verenigde Staten om de penetratie van de Europese industrie op de wereldmarkt te bevorderen ; d ) vaststelling van criteria van economische haalbaarheid wanneer wordt besloten enigerlei nieuw programma op stapel te zetten , zoals bij voorbeeld een voldoende aantal bestellingen of opties ; e ) tenuitvoerlegging van procedures voor her bijeenbrengen van vertegenwoordigers van de constructeurs en van de luchtvaartmaatschappijen ter vaststelling van de vliegtuigtypes en ter bespreking van voorontwerpen voor beslissingen over het op stapel zetten van projecten ; f ) het nemen van alle mogelijke maatregelen ten aanzien van de luchtvaartmaatschappijen opdat zij een billijke kans geven aan de Europese concurrerende vliegtuigen ; g ) onderzoek naar mogelijkheden en vorm van een gemeenschappelijk optreden op het gebied van fundamenteel onderzoek , met name ten einde de kennis te vergaren die nodig is voor de komende generatie vliegtuigen en ten einde een maximaal gebruik te maken van de beschikbare middelen en de capaciteiten van de Lid-Staten . ( 1 ) PB nr . C 265 van 19 . 11 . 1975 , blz . 2 . ( 2 ) PB nr . C 178 van 2 . 8 . 1976 , blz . 8 . ( 3 ) PB nr . C 131 van 12 . 6 . 1976 , blz . 1 . ( 4 ) PB nr . C 50 van 13 . 3 . 1975 , blz . 1 .",
  "source": "EUR LEX"
}