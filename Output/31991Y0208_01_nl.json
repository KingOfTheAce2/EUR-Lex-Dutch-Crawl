{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991Y0208(01):NL:HTML\">",
  "content": "EUR-Lex - 31991Y0208(01) - NL Avis juridique important | 31991Y0208(01) Resolutie van de Raad van 17 december 1990 over de ontwikkeling van een Europees net van hoge- snelheidstreinen Publicatieblad Nr. C 033 van 08/02/1991 blz. 0001 - 0003 RESOLUTIE VAN DE RAAD  van 17 december 1990  over de ontwikkeling van een Europees net van hoge-snelheidstreinen  (91/C 33/01) DE RAAD VAN DE EUROPESE GEMEENSCHAPPEN,  1. neemt, gelet op het belang dat de Europese Raad van 14 en 15  december 1990 heeft gehecht aan de ontwikkeling van grote infrastructuurnetwerken, met voldoening kennis van de mededeling over het Europese net van hoge-snelheidstreinen, die de Commissie hem heeft voorgelegd na raadpleging van de werkgroep die werd  opgericht ingevolge de tijdens de zitting van 4 en 5 december 1989 door de Raad aangenomen resolutie;  2.oordeelt gunstig over de verrichte werkzaamheden met het oog op de opstelling van een richtplan met de prioritaire acties die voor de  verwezenlijking van het Europese net moeten worden ondernomen. Dit plan is weergegeven in bijlage I. De voornaamste schakels van het net zijn aangegeven in bijlage II. De Raad constateert dat er vooruitgang is geboekt bij het bepalen van de technische  voorwaarden die moeten garanderen dat de infrastructuur, de uitrusting en het materieel onderling verenigbaar zijn en die het internationale verkeer van de treinen mogelijk moeten maken;  3.verzoekt de Commissie om, samen met de vertegenwoordigers van  de Regeringen van de Lid-Staten, van de spoorwegmaatschappijen en van de spoorwegindustrie, een nader onderzoek in te stellen naar: - de sociaal-economische weerslag van het net op de geïntegreerde vervoersmarkt en op de ontwikkeling van de Gemeenschap,  vooral in het licht van de wijziging van de spoorbreedte op het Iberisch schiereiland, -de gevolgen van het net voor het milieu in de ruime zin van het woord, en de vergelijking uit milieuoogpunt met de andere takken van vervoer, -de economische  studies, met onder meer aandacht voor de commerciële aspecten van de voornaamste schakels en andere moeilijke punten in het net, alsmede voor het financieringsprobleem;  4.verzoekt de Commissie de bestudering van de voornaamste schakels voort te zetten  en te onderzoeken hoe het net zal worden beïnvloed door de ontwikkeling van de relaties van de Gemeenschap met de EVA-landen en met de landen in Midden- en Oost-Europa;  5.neemt nota van het voornemen van de Commissie een ontwerp-richtlijn op te stellen  betreffende de onderlinge aanpassing van de wettelijke en bestuursrechtelijke bepalingen inzake het treinverkeer, en beklemtoont dat er zo spoedig mogelijk gemeenschappelijke initiatieven voor de harmonisatie van de controle- en besturingssystemen  moeten komen;  6.spreekt zijn voldoening uit over de resultaten van de werkgroep en verzoekt de Commissie deze groep opnieuw te raadplegen over alle hierboven genoemde onderwerpen. BIJLAGE I BIJLAGE II    Voornaamste schakels van het Europese net van hoge-snelheidstreinen    1. Hamburg - Kopenhagen   2. Belfast - Dublin - Holyhead - Crewe   3. Utrecht - Arnhem - Emmerich - Duisburg   4. Onderlinge aansluitingen nabij Straatsburg en Saarbruecken   5.  Londen - tunnel   6. Brussel - Luxemburg   7. Rijn - Rhône   8. Lyon - Turijn   9. Madrid - Barcelona - Perpignan  10. a) Porto - Lissabon - Madrid  b)Victoria - Dax  11. Milaan - Bazel  12. Brennerverbinding  13. Tarvisio - Wenen  14. Verbindingen naar  en binnen Griekenland.",
  "source": "EUR LEX"
}