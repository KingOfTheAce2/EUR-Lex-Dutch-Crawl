{
  "url": "http://www.w3.org/1999/xhtml\">",
  "content": "L_2008174NL.01000601.xml 3.7.2008 NL Publicatieblad van de Europese Unie L 174/6 BESLUIT VAN DE RAAD van 23 juni 2008 tot wijziging van bijlage I bij de Akte van toetreding van Bulgarije en Roemenië (2008/493/EG) DE RAAD VAN DE EUROPESE UNIE, Gelet op de Toetredingsakte van 2005, en met name op artikel 3, lid 6, Gezien het voorstel van de Commissie, Overwegende hetgeen volgt: (1) In artikel 3, lid 3, van de Toetredingsakte van 2005 is bepaald dat Bulgarije en Roemenië toetreden tot de in bijlage I van die akte opgesomde verdragen, overeenkomsten en protocollen tussen de lidstaten. (2) Op 8 december 2004 hebben de lidstaten een verdrag betreffende de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije ( 1 ) tot het Verdrag van 23 juli 1990 ter afschaffing van dubbele belasting in geval van winstcorrecties tussen verbonden ondernemingen ( 2 ) (hierna „het Arbitrageverdrag” genoemd) ondertekend. (3) Er dient derhalve te worden voorzien in de toetreding van Bulgarije en Roemenië tot het Arbitrageverdrag zoals gewijzigd bij het verdrag van 8 december 2004. Te dien einde moet het Verdrag van 8 december 2004 worden toegevoegd aan bijlage I bij de Toetredingsakte van 2005, BESLUIT: Artikel 1 Het volgende streepje wordt toegevoegd aan punt 2 van bijlage I bij de Toetredingsakte van 2005: „— Verdrag van 8 december 2004 betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot het Verdrag ter afschaffing van dubbele belasting in geval van winstcorrecties tussen verbonden ondernemingen ( PB C 160 van 30.6.2005, blz. 1 ).”. Artikel 2 Dit besluit wordt van kracht op de dag van zijn bekendmaking in het Publicatieblad van de Europese Unie . Gedaan te Luxemburg, 23 juni 2008. Voor de Raad De voorzitter I. JARC ( 1 ) PB C 160 van 30.6.2005, blz. 1 . ( 2 ) PB L 225 van 20.8.1990, blz. 10 .",
  "source": "EUR LEX"
}