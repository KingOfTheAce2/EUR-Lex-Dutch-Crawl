{
  "url": "http://www.w3.org/1999/xhtml\">",
  "content": "L_2023119NL.01000101.xml 5.5.2023 NL Publicatieblad van de Europese Unie L 119/1 BESLUIT (EU) 2023/912 VAN DE RAAD van 25 april 2023 betreffende de sluiting, namens de Unie, van de Overeenkomst tussen de Europese Unie en de Verenigde Staten van Amerika op grond van artikel XXVIII van de Algemene Overeenkomst betreffende tarieven en handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 6, tweede alinea, punt a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2022/1665 van de Raad ( 2 ) is de Overeenkomst tussen de Europese Unie en de Verenigde Staten van Amerika op grond van artikel XXVIII van de Algemene Overeenkomst betreffende tarieven en handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie (“de overeenkomst”) namens de Unie ondertekend op 17 januari 2023, onder voorbehoud van de sluiting ervan op een latere datum. (2) De overeenkomst heeft ten doel op grond van artikel XXVIII van de GATT 1994 te voorzien in de verdeling van de in EU-lijst CLXXV bij de Algemene Overeenkomst betreffende tarieven en handel (GATT) 1994 opgenomen tariefcontingenten als gevolg van de terugtrekking van het Verenigd Koninkrijk uit de Unie. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Verenigde Staten van Amerika op grond van artikel XXVIII van de Algemene Overeenkomst betreffende tarieven en handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie wordt namens de Unie goedgekeurd ( 3 ) . Artikel 2 De voorzitter van de Raad verricht namens de Unie de in artikel 3, lid 1, van de overeenkomst bedoelde kennisgeving ( 4 ) . Artikel 3 Dit besluit treedt in werking op de dag na die van de vaststelling ervan. Gedaan te Luxemburg, 25 april 2023. Voor de Raad De voorzitter P. KULLGREN ( 1 ) Goedkeuring van 15 maart 2023 (nog niet bekendgemaakt in het Publicatieblad). ( 2 ) Besluit (EU) 2022/1665 van de Raad van 26 september 2022 betreffende de ondertekening, namens de Unie, van de Overeenkomst tussen de Europese Unie en de Verenigde Staten van Amerika op grond van artikel XXVIII van de Algemene Overeenkomst betreffende tarieven en handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 251 van 29.9.2022, blz. 1 ). ( 3 ) De tekst van de overeenkomst is bekendgemaakt in 3. ( 4 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}