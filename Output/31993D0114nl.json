{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0114:NL:HTML\">",
  "content": "EUR-Lex - 31993D0114 - NL Avis juridique important | 31993D0114 93/114/EEG: Besluit van de Raad van 15 februari 1993 betreffende de sluiting van het Protocol bij de Overeenkomst van 8 oktober 1990 tussen de Regeringen van de Bondsrepubliek Duitsland en de Tsjechische en Slowaakse Federatieve Republiek en de Europese Economische Gemeenschap betreffende de Internationale Commissie voor de bescherming van de Elbe Publicatieblad Nr. L 045 van 23/02/1993 blz. 0025 - 0025 Bijzondere uitgave in het Fins: Hoofdstuk 15 Deel 12 blz. 0085 Bijzondere uitgave in het Zweeds: Hoofdstuk 15 Deel 12 blz. 0085 BESLUIT VAN DE RAAD van 15 februari 1993 betreffende de sluiting van het Protocol bij de Overeenkomst van 8 oktober 1990 tussen de Regeringen van de Bondsrepubliek Duitsland en de Tsjechische en Slowaakse Federatieve Republiek en de Europese  Economische Gemeenschap betreffende de Internationale Commissie voor de bescherming van de Elbe (93/114/EEG)DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 130 S, Gezien het voorstel van de Commissie (1), Gezien het advies van het Europese Parlement (2), Gezien het advies van het Economisch en Sociaal Comit√© (3), Overwegende dat de Gemeenschap bij Besluit 91/598/EEG (4) de Overeenkomst betreffende de Internationale Commissie voor de bescherming van de Elbe heeft goedgekeurd; Overwegende dat het noodzakelijk blijkt te zijn dat de bij deze Overeenkomst in het leven geroepen Internationale Commissie rechtspersoonlijkheid en handelingsbevoegdheid krijgt ten einde haar taken te kunnen vervullen; Overwegende dat met het oog hierop op 9 december 1991 te Maagdenburg een Protocol bij deze Overeenkomst werd goedgekeurd; dat dit Protocol namens de Gemeenschap werd ondertekend; Overwegende dat het derhalve noodzakelijk is dat de Gemeenschap genoemd Protocol goedkeurt, BESLUIT: Artikel 1 Het Protocol bij de Overeenkomst van 8 oktober 1990 tussen de Regeringen van de Bondsrepubliek Duitsland en de Tsjechische en Slowaakse Federatieve Republiek en de Europese Economische Gemeenschap betreffende de Internationale Commissie voor  de bescherming van de Elbe wordt namens de Europese Economische Gemeenschap goedgekeurd. De tekst van dit Protocol is aan dit besluit gehecht. Artikel 2 Namens de Europese Economische Gemeenschap deelt de Voorzitter van de Raad de Regering van de Bondsrepubliek Duitsland, die als depositaris optreedt, mede dat wat de Gemeenschap betreft aan de wettelijk vereiste voorwaarden voor de  inwerkingtreding ervan is voldaan overeenkomstig artikel 2 van het Protocol. Gedaan te Brussel, 15 februari 1993. Voor de Raad De Voorzitter M. JELVED (1) PB nr. C 185 van 22. 7. 1992, blz. 14. (2) PB nr. C 305 van 23. 11. 1992. (3) PB nr. C 287 van 4. 11. 1992, blz. 38. (4) PB nr. L 321 van 23. 11. 1991, blz. 24.",
  "source": "EUR LEX"
}