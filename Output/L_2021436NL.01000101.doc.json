{
  "url": "http://www.w3.org/1999/xhtml\">",
  "content": "L_2021436NL.01000101.xml 7.12.2021 NL Publicatieblad van de Europese Unie L 436/1 UITVOERINGSVERORDENING (EU) 2021/2151 VAN DE RAAD van 6 december 2021 tot uitvoering van Verordening (EU) 2020/1998 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2020/1998 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 14, lid 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 7 december 2020 heeft de Raad Verordening (EU) 2020/1998 vastgesteld. (2) Op grond van artikel 14, lid 4, van Verordening (EU) 2020/1998 heeft de Raad de lijst van natuurlijke of rechtspersonen, entiteiten of lichamen die onderworpen zijn aan beperkende maatregelen in bijlage I bij die verordening geëvalueerd. Op basis van die evaluatie moet de vermelding betreffende één overleden persoon uit die bijlage worden geschrapt en moeten de vermeldingen betreffende zeven personen worden bijgewerkt. (3) Verordening (EU) 2020/1998 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2020/1998 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 december 2021. Voor de Raad De voorzitter J. CIGLER KRALJ ( 1 ) PB L 410 I van 7.12.2020, blz. 1 . BIJLAGE In bijlage I bij Verordening (EU) 2020/1998 wordt de lijst van natuurlijke personen in Deel A (“Natuurlijke personen”) als volgt gewijzigd: 1) Vermelding 11 (betreffende Mohammed Khalifa AL-KANI (alias Mohamed Khalifa Abderrahim Shaqaqi AL-KANI, Mohammed AL-KANI, Muhammad Omar AL-KANI) wordt geschrapt. 2) De vermeldingen voor de volgende zeven natuurlijke personen worden vervangen door: Namen (Transliteratie naar Latijns schrift) Namen Identificatiegegevens Motivering van plaatsing op de lijst Datum van plaatsing op de lijst “4. Viktor Vasilievich (Vasilyevich) ZOLOTOV Виктор Васильевич ЗОЛОТОВ Functie(s): directeur van de federale dienst van de troepen van de nationale garde van de Russische Federatie (Rosgvardia) Geboortedatum: 27.1.1954 Geboorteplaats: Sasovo, Russische Socialistische Federatieve Sovjetrepubliek (nu de Russische Federatie) Nationaliteit: Russisch Geslacht: mannelijk Viktor Zolotov is sinds 5 april 2016 directeur van de federale dienst van de troepen van de nationale garde van de Russische Federatie (Rosgvardia) en, bijgevolg, opperbevelhebber van de troepen van de nationale garde van de Russische Federatie en bevelhebber van OMON — de in Rosgvardia geïntegreerde mobiele eenheid voor bijzondere doelen. In die functie houdt hij toezicht op alle werkzaamheden van de troepen van Rosgvardia en OMON. In zijn hoedanigheid van directeur van Rosgvardia is hij verantwoordelijk voor ernstige schendingen van de mensenrechten in Rusland, waaronder willekeurige arrestaties en detenties en systematische en wijdverspreide schendingen van de vrijheid van vreedzame vergadering en vereniging, met name door protesten en demonstraties met geweld neer te slaan. 2.3.2021 Rosgvardia werd ingezet om de pro-Navalny-protesten van 23 januari en 21 april 2021 de kop in te drukken, waarbij volgens meldingen vele agenten van OMON en de nationale garde wreed en gewelddadig optraden tegen de demonstranten. De veiligheidstroepen vielen tientallen journalisten aan, onder wie Kristina Safronova, correspondent van Meduza, die geslagen werd door een agent van OMON, en Yelizaveta Kirpanova, journalist van de Novaya Gazeta, die tot bloedens toe met een wapenstok op het hoofd werd geslagen. Tijdens de protesten van 23 januari 2021 namen de veiligheidstroepen meer dan driehonderd minderjarigen in hechtenis. 5. ZHU Hailun 朱海仑 (Chinese spelling) Functie(s): Lid van het 13e Nationale Volkscongres van de Volksrepubliek China (zetelend van 2018 tot en met 2023), vertegenwoordiger van de Oeigoerse Autonome Regio Xinjiang (Xinjiang Uyghur Autonomous Region — XUAR). Sinds 19 maart 2018 lid van het Comité toezicht en juridische zaken van het Nationale Volkscongres. Voormalig secretaris van het Comité politieke en juridische zaken van de Oeigoerse Autonome Regio Xinjiang (XUAR) en voormalig vicesecretaris van het Partijcomité van de XUAR (2016 tot 2019). Voormalig vicehoofd van het Permanent Comité van het 13e Volkscongres van de XUAR, een regionaal wetgevend orgaan (2019 tot 5 februari 2021, maar nog ten minste tot maart 2021 actief). Lid van het 13e Nationale Volkscongres van de Volksrepubliek China (2018 tot 2023), vertegenwoordiger van de XUAR. Sinds 19 maart 2018 lid van het Comité toezicht en juridische zaken van het Nationale Volkscongres. 22.3.2021 Geboortedatum: januari 1958 Geboorteplaats: Lianshui, Jiangsu (China) Nationaliteit: Chinees Geslacht: mannelijk Als secretaris van het Comité politieke en juridische zaken van de XUAR (2016 tot 2019) was Zhu Hailun verantwoordelijk voor de interne veiligheid en de rechtshandhaving in de XUAR. In die hoedanigheid had hij een belangrijke politieke positie en was hij belast met het toezicht op en de uitvoering van een grootschalig bewakings-, detentie- en indoctrinatieprogramma ten aanzien van Oeigoeren en leden van andere etnische moslimminderheden. ZhuHailun staat bekend als de “architect” van dit programma. Hij is dan ook verantwoordelijk voor ernstige schendingen van de mensenrechten in China, met name de willekeurige opsluiting op grote schaal van Oeigoeren en leden van andere etnische moslimminderheden. Als vicehoofd van het Permanent Comité van het 13e Volkscongres van de XUAR (2019 tot 5 februari 2021) bleef Zhu Hailun beslissende invloed uitoefenen in de XUAR, waar het grootschalige bewakings-, detentie- en indoctrinatieprogramma ten aanzien van Oeigoeren en leden van andere etnische moslimminderheden, nog steeds loopt. 9. JONG Kyong-thaek (alias CHO’NG Kyo’ng-t'aek) 정경택 (Koreaanse spelling) Functie(s): minister van Staatsveiligheid van de Democratische Volksrepubliek Korea (DVK) Geboortedatum: tussen 1.1.1961 en 31.12.1963 Nationaliteit: Democratische Volksrepubliek Korea (DVK) Geslacht: mannelijk Jong Kyong-thaek is de minister van Staatsveiligheid van de Democratische Volksrepubliek Korea (DVK) sinds 2017. Het Ministerie van Staatsveiligheid van de DVK is een van de leidende instellingen belast met de uitvoering van het repressieve veiligheidsbeleid van de DVK, waarbij het accent ligt op het identificeren en onderdrukken van politieke dissidentie, van de instroom van “subversieve” informatie uit het buitenland, en van elk ander gedrag dat als ernstige dreiging voor het politieke systeem en zijn leiders wordt beschouwd. Als hoofd van het Ministerie van Staatsveiligheid is Jong Kyong-thaek verantwoordelijk voor ernstige schendingen van de mensenrechten in de DVK, met name foltering en andere wrede, onmenselijke of onterende behandelingen of straffen, buitengerechtelijke, standrechtelijke en willekeurige executies en dodingen, gedwongen verdwijningen van personen, en willekeurige arrestaties en opsluitingen, alsook wijdverbreide dwangarbeid en seksueel geweld tegen vrouwen. 22.3.2021 10. RI Yong Gil (alias RI Yong Gi, RI Yo’ng-kil, YI Yo’ng-kil) 리영길 (Koreaanse spelling) Functie(s): minister van Defensie van de Democratische Volksrepubliek Korea (DVK) Geboortedatum: 1955 Nationaliteit: Democratische Volksrepubliek Korea (DVK) Geslacht: mannelijk Ri Yong Gil is minister van Defensie van de Democratische Volksrepubliek Korea (DVK). Van januari 2021 tot juni of juli 2021 was hij minister van Maatschappelijke Veiligheid. Hij was tussen 2018 en januari 2021 chef van de Generale Staf van het Koreaans Volksleger (KPA). Als minister van Defensie is Ri Yong Gil verantwoordelijk voor ernstige mensenrechtenschendingen in de DVK, onder meer door leden van het Commando militaire veiligheid en andere eenheden van het KPA. Het Ministerie van Maatschappelijke Veiligheid van de DVK (voorheen bekend als het Ministerie van Volksveiligheid of het Ministerie van Openbare Veiligheid) en het Commando militaire veiligheid zijn de leidende instellingen belast met de uitvoering van het repressieve veiligheidsbeleid van de DVK, inclusief het ondervragen en straffen van mensen die “illegaal” uit de DVK wilden vluchten. Het Ministerie van Maatschappelijke Veiligheid voert via zijn Penitentiair Bureau de leiding over gevangenenkampen en werkkampen voor kortdurende detentie, waar gevangenen/gedetineerden doelbewust worden uitgehongerd en andere onmenselijke behandelingen ondergaan. 22.3.2021 Als voormalig hoofd van het Ministerie van Maatschappelijke Veiligheid is Ri Yong Gil verantwoordelijk voor ernstige schendingen van de mensenrechten in de DVK, met name foltering en andere wrede, onmenselijke of onterende behandelingen of straffen, buitengerechtelijke, standrechtelijke en willekeurige executies, gedwongen verdwijningen van personen, en willekeurige arrestaties en opsluitingen, alsook wijdverbreide dwangarbeid en seksueel geweld tegen vrouwen. Als voormalig hoofd van de Generale Staf van het KPA is Ri Yong Gil ook verantwoordelijk voor de wijdverbreide ernstige schendingen van de mensenrechten die door het KPA zijn begaan. 12. Abderrahim AL-KANI (alias Abdul-Rahim AL-KANI, Abd-al-Rahim AL-KANI) الرحيم الكاني عبد (Arabische spelling) Functie(s): lid van de Kaniyat-militie Geboortedatum: 7.9.1997 Nationaliteit: Libisch Paspoortnummer: PH3854LY ID-nummer: 119970331820 Geslacht: mannelijk Abderrahim Al-Kani is een belangrijk lid van de Kaniyat-militie en de broer van het militiehoofd Mohammed Khalifa Al-Khani (overleden in juli 2021). De Kaniyat-militie had tussen 2015 en juni 2020 de controle over de Libische stad Tarhuna. Abderrahim Al-Kani is belast met de interne veiligheid voor de Kaniyat-militie. In die hoedanigheid is hij verantwoordelijk voor ernstige schendingen van de mensenrechten in Libië, met name buitengerechtelijke executies en gedwongen verdwijningen van personen tussen 2015 en juni 2020 in Tarhuna. Begin juni 2020 vluchtten Abderrahim Al-Kani en de Kaniyat-militie vanuit Tarhuna naar Oost-Libië. Nadien werden in Tarhuna diverse massagraven ontdekt die aan de Kaniyat-militie werden toegeschreven. 22.3.2021 13. Aiub Vakhaevich KATAEV (alias Ayubkhan Vakhaevich KATAEV) Аюб Вахаевич КАТАЕВ (alias Аюбхан Вахаевич КАТАЕВ) (Russische spelling) Functie(s): Voormalig hoofd van het Ministerie van Interne Zaken van de Russische Federatie in de stad Argun in de Tsjetsjeense Republiek. Geboortedatum: 1.12.1980 of 1.12.1984 Nationaliteit: Russisch Geslacht: mannelijk Tot en met 2018 hoofd van het Ministerie van Interne Zaken van de Russische Federatie in de stad Argun in de Tsjetsjeense Republiek. In zijn hoedanigheid als hoofd van het Ministerie van Interne Zaken van de Russische Federatie in Argun zag Aiub Kataev toe op de activiteiten van de plaatselijke staatsveiligheidsdiensten en politiediensten. In zijn functie hield hij persoonlijk toezicht op wijdverbreide en systematische vervolgingen in Tsjetsjenië, die in 2017 begonnen. De repressie is gericht tegen lesbiennes, homoseksuelen, biseksuelen, transgenders en interseksuelen (LGBTI’s), mensen van wie wordt aangenomen dat zij tot LGBTI-groepen behoren en andere personen die ervan worden verdacht tegenstanders van het hoofd van de Tsjetsjeense Republiek, Ramzan Kadyrov, te zijn. Aiub Kataev en troepen die vroeger onder zijn bevel stonden zijn verantwoordelijk voor ernstige schendingen van de mensenrechten in Rusland, met name foltering en andere wrede, onmenselijke of onterende behandelingen, alsook willekeurige arrestaties en opsluitingen en buitengerechtelijke of willekeurige executies en dodingen. Volgens vele getuigen hield Aiub Kataev persoonlijk toezicht op de foltering van gedetineerden en nam hij eraan deel. 22.3.2021 14. Abuzaid (Abuzayed) Dzhandarovich VISMURADOV Абузайд Джандарович ВИСМУРАДОВ (Russische spelling) Functie(s): Voormalig bevelhebber van de speciale snellereactie-eenheid (SOBR) “Terek”, vicepremier van de Tsjetsjeense Republiek, onofficiële lijfwacht van het hoofd van de Tsjetsjeense Republiek, Ramzan Kadyrov. Geboortedatum: 24.12.1975 Voormalig bevelhebber van de speciale snellereactie-eenheid (SOBR) “Terek”. Sinds 23 maart 2020 is hij vicepremier van de Tsjetsjeense Republiek. Onofficiële lijfwacht van het hoofd van de Tsjetsjeense Republiek, Ramzan Kadyrov. Abuzaid Vismuradov was van maart 2012 tot maart 2020 bevelhebber van de SOBR “Terek”. In zijn functie hield hij persoonlijk toezicht op wijdverbreide en systematische vervolgingen in Tsjetsjenië, die in 2017 begonnen. De repressie is gericht tegen lesbiennes, homoseksuelen, biseksuelen, transgenders en interseksuelen (LGBTI’s), mensen van wie wordt aangenomen dat zij tot LGBTI-groepen behoren en andere personen die ervan worden verdacht tegenstanders van het hoofd van de Tsjetsjeense Republiek, Ramzan Kadyrov, te zijn. 22.3.2021” Geboorteplaats: Akhmat-Yurt/Khosi-Yurt, voormalige Tsjetsjeens-Ingoesjetische Autonome Socialistische Sovjetrepubliek (ASSR), nu de Tsjetsjeense Republiek (Russische Federatie) Nationaliteit: Russisch Geslacht: mannelijk Abuzaid Vismuradov en de Terek-eenheid die vroeger onder zijn bevel stond, zijn verantwoordelijk voor ernstige schendingen van de mensenrechten in Rusland, met name foltering en andere wrede, onmenselijke of onterende behandelingen, alsook willekeurige arrestaties en opsluitingen en buitengerechtelijke of willekeurige executies. Volgens vele getuigen hield Abuzaid Vismuradov persoonlijk toezicht op de foltering van gedetineerden en nam hij eraan deel. Hij heeft nauwe banden met Ramzan Kadyrov, het hoofd van de Tsjetsjeense Republiek, die al vele jaren een repressiecampagne voert tegen zijn politieke tegenstanders.",
  "source": "EUR LEX"
}