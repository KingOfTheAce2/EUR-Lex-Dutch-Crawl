{
  "url": "http://www.w3.org/1999/xhtml\">",
  "content": "C_202503131NL.000101.fmx.xml Publicatieblad van de Europese Unie NL C-serie C/2025/3131 3.6.2025 BESLUIT VAN DE RAAD van 22 mei 2025 tot wijziging van Besluit (EU) 2023/133 met betrekking tot de vervanging van een lid van de in artikel 14, lid 3, van Verordening (EU) 2017/1939 bedoelde selectiecommissie (C/2025/3131) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1939 van de Raad van 12 oktober 2017 betreffende nauwere samenwerking bij de instelling van het Europees Openbaar Ministerie (“EOM”) ( 1 ) , en met name artikel 14, lid 3, Gezien het voorstel van de Europese Commissie, Overwegende hetgeen volgt: (1) Het Europees Openbaar Ministerie (het “EOM”) werd ingesteld bij Verordening (EU) 2017/1939. Het college van het EOM bestaat uit de Europese hoofdaanklager en één Europese aanklager per lidstaat. De Europese hoofdaanklager wordt in onderlinge overeenstemming door het Europees Parlement en de Raad benoemd uit een selectie van geschikte kandidaten die is gemaakt door de in artikel 14, lid 3, van Verordening (EU) 2017/1939 bedoelde selectiecommissie (de “selectiecommissie”). De Europese aanklagers worden door de Raad benoemd uit drie geschikte kandidaten die door elke lidstaat worden voorgedragen, na een gemotiveerd advies van de selectiecommissie. (2) De huidige leden van de selectiecommissie zijn bij Besluit (EU) 2023/133 van de Raad ( 2 ) benoemd voor een periode van vier jaar met ingang van 20 januari 2023. In juni 2024 werd één lid van het selectiecomité vervangen bij Besluit (EU) 2024/1777 van de Raad ( 3 ) . (3) Op 7 maart 2025 heeft een lid van de selectiecommissie, mevrouw Tuire TAMMINIEMI, ontslag genomen. De Raad werd daarvan in kennis gesteld. (4) Er moet zo spoedig mogelijk een nieuw lid van de selectiecommissie worden benoemd ter vervanging van mevrouw Tuire TAMMINIEMI, om de continuïteit van de activiteiten van de selectiecommissie te waarborgen. (5) Rekening houdend met de noodzaak een samenstelling van de selectiecommissie te waarborgen die evenwichtig is uit het oogpunt van geografische spreiding, geslacht en de rechtsstelsels van de lidstaten die deelnemen aan de nauwere samenwerking bij de instelling van het EOM, heeft de Commissie mevrouw Johanna HERVONEN, hoofdaanklager van het openbaar ministerie van Zuid-Finland, voorgedragen als nieuw lid van de selectiecommissie. (6) Mevrouw Johanna HERVONEN moet daarom worden benoemd als nieuw lid van de selectiecommissie en, overeenkomstig regel II van de werkwijze van de selectiecommissie die is opgenomen in de bijlage bij Uitvoeringsbesluit (EU) 2018/1696 van de Raad ( 4 ) , moet haar benoeming gelden voor de verdere duur van de ambtstermijn van haar voorgangster. (7) Besluit (EU) 2023/133 moet daarom dienovereenkomstig worden gewijzigd. (8) Om ervoor te zorgen dat mevrouw Johanna HERVONEN spoedig in haar functie kan treden en kan deelnemen aan de lopende werkzaamheden van de selectiecommissie, moet dit besluit in werking treden op de dag na die van de bekendmaking ervan in het Publicatieblad van de Europese Unie , HEEFT HET VOLGENDE BESLUIT VASTGESTELD: Artikel 1 In artikel 1 van Besluit (EU) 2023/133 wordt de naam “mevrouw Tuire TAMMINIEMI” vervangen door de naam “mevrouw Johanna HERVONEN”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 22 mei 2025. Voor de Raad De voorzitter M. BARANOWSKI ( 1 ) PB L 283 van 31.10.2017, blz. 1 , ELI: http://data.europa.eu/eli/reg/2017/1939/oj . ( 2 ) Besluit (EU) 2023/133 van de Raad van 17 januari 2023 tot benoeming van de leden van de in artikel 14, lid 3, van Verordening (EU) 2017/1939 bedoelde selectiecommissie ( PB L 17 van 19.1.2023, blz. 90 , ELI: http://data.europa.eu/eli/dec/2023/133/oj) . ( 3 ) Besluit (EU) 2024/1777 van de Raad van 20 juni 2024 tot wijziging van Besluit (EU) 2023/133 met betrekking tot de vervanging van een lid van de selectiecommissie ( PB L, 2024/1777, 24.6.2024, ELI: http://data.europa.eu/eli/dec/2024/1777/oj ). ( 4 ) Uitvoeringsbesluit (EU) 2018/1696 van de Raad van 13 juli 2018 over de werkwijze van de selectiecommissie als bedoeld in artikel 14, lid 3, van Verordening (EU) 2017/1939 betreffende nauwere samenwerking bij de instelling van het Europees Openbaar Ministerie (“EOM”) ( PB L 282 van 12.11.2018, blz. 8 , ELI: http://data.europa.eu/eli/dec_impl/2018/1696/oj) . ELI: http://data.europa.eu/eli/C/2025/3131/oj ISSN 1977-0995 (electronic edition)",
  "source": "EUR LEX"
}