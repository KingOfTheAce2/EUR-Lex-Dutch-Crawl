{
  "url": "http://www.w3.org/1999/xhtml\">",
  "content": "L_2008018NL.01002101.xml 23.1.2008 NL Publicatieblad van de Europese Unie L 18/21 BESCHIKKING VAN DE COMMISSIE van 21 december 2007 inzake een financiële bijdrage van de Gemeenschap in de door de lidstaten gedane uitgaven voor de tenuitvoerlegging van de in het kader van het gemeenschappelijk visserijbeleid geldende toezicht- en controleregeling voor 2007 (tweede tranche) (Kennisgeving geschied onder nummer C(2007) 6595) (2008/69/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 861/2006 van de Raad van 22 mei 2006 houdende communautaire financieringsmaatregelen voor de tenuitvoerlegging van het gemeenschappelijk visserijbeleid en op het gebied van het zeerecht ( 1 ) , en met name op artikel 21, Overwegende hetgeen volgt: (1) De lidstaten hebben hun visserijcontroleprogramma’s voor 2007 bij de Commissie ingediend, samen met de aanvragen voor een financiële bijdrage van de Gemeenschap in de uitgaven die voor de uitvoering van de in die programma’s vervatte projecten moeten worden gedaan. (2) Activiteiten die zijn opgenomen in artikel 8, onder a), van Verordening (EG) nr. 861/2006 kunnen in aanmerking komen voor financiering door de Gemeenschap. (3) Aanvragen voor communautaire financiering moeten in overeenstemming zijn met Verordening (EG) nr. 391/2007 van de Commissie van 11 april 2007 tot vaststelling van uitvoeringsbepalingen van Verordening (EG) nr. 861/2006 van de Raad, wat betreft de uitgaven die de lidstaten doen bij de tenuitvoerlegging van de in het kader van het gemeenschappelijk visserijbeleid geldende toezicht- en controleregelingen ( 2 ) . (4) Voor de financiële bijdrage van de Gemeenschap moeten een maximumbedrag en een steunpercentage worden bepaald binnen de in artikel 15 van Verordening (EG) nr. 861/2006 aangegeven grenzen en moeten de voorwaarden voor toekenning van die bijdrage worden vastgesteld. (5) Het bedrag van de aan elke lidstaat te verlenen financiële bijdrage in de uitgaven voor de aankoop en de modernisering van vaartuigen moet worden berekend op basis van de verhouding tussen de door die vaartuigen verrichte inspectie- en bewakingsactiviteiten en al hun activiteiten in de loop van een jaar, volgens de verklaringen van de lidstaten. (6) Krachtens artikel 8 van Verordening (EG) nr. 391/2007 moeten de in het visserijcontroleprogramma opgenomen projecten worden uitgevoerd overeenkomstig het in dat programma vastgelegde tijdschema. (7) De aanvragen voor vergoeding van de uitgaven voor die projecten moeten bij de Commissie worden ingediend overeenkomstig artikel 11 van Verordening (EG) nr. 391/2007. (8) De in deze beschikking vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 Onderwerp Bij deze beschikking wordt voor 2007 een financiële bijdrage van de Gemeenschap toegekend voor de door de lidstaten voor 2007 gedane uitgaven voor de tenuitvoerlegging van de in het kader van het gemeenschappelijk visserijbeleid geldende toezicht- en controleregeling, als bedoeld in artikel 8, onder a), van Verordening (EG) nr. 861/2006. Tevens worden het bedrag voor iedere lidstaat, het steunpercentage en de voorwaarden voor toekenning van de financiële bijdrage van de Gemeenschap vastgesteld. Artikel 2 Nieuwe technologieën en IT-netwerken Met inachtneming van de in bijlage I vastgestelde grenzen mag een financiële bijdrage worden toegekend van 50 % van de subsidiabele uitgaven voor de aanschaf en installatie van en technische bijstand voor computertechnologie en de totstandbrenging van IT-netwerken voor een efficiënte en veilige gegevensuitwisseling in verband met toezicht, controle en bewaking inzake visserijactiviteiten. Artikel 3 Marine-patrouillevaartuigen Met inachtneming van de in bijlage II vastgestelde grenzen mag een financiële bijdrage worden toegekend van maximaal 50 % van de subsidiabele uitgaven die door de lidstaten worden gedaan voor de aanschaf en modernisering van vaartuigen die door de bevoegde autoriteiten van de lidstaten worden ingezet voor inspectie en bewaking van visserijactiviteiten. Artikel 4 Adressaten Deze beschikking is gericht tot de lidstaten. Gedaan te Brussel, 21 december 2007. Voor de Commissie Joe BORG Lid van de Commissie ( 1 ) PB L 160 van 14.6.2006, blz. 1 . ( 2 ) PB L 97 van 12.4.2007, blz. 30 . BIJLAGE I Nieuwe technologieën en IT-netwerken (in EUR) Lidstaat Uitgaven die zijn gepland in de nationale visserijcontroleprogramma’s Bijdrage van de Gemeenschap België 0 0 Bulgarije 0 0 Cyprus 0 0 Tsjechië 0 0 Denemarken 0 0 Duitsland 0 0 Estland 0 0 Griekenland 0 0 Spanje 0 0 Frankrijk 0 0 Ierland 0 0 Italië 0 0 Letland 0 0 Litouwen 0 0 Luxemburg 0 0 Hongarije 0 0 Malta 745 399 372 700 Nederland 0 0 Oostenrijk 0 0 Polen 0 0 Portugal 0 0 Roemenië 0 0 Slovenië 0 0 Slowakije 0 0 Finland 0 0 Zweden 0 0 Verenigd Koninkrijk 0 0 Totaal 745 399 372 700 BIJLAGE II Patrouillevaartuigen (in EUR) Lidstaat Uitgaven die zijn gepland in de nationale visserijcontroleprogramma’s Bijdrage van de Gemeenschap België 0 0 Bulgarije 0 0 Cyprus 0 0 Tsjechië 0 0 Denemarken 0 0 Duitsland 0 0 Estland 0 0 Griekenland 19 600 000 9 800 000 Spanje 2 762 931 1 381 466 Frankrijk 0 0 Ierland 0 0 Italië 0 0 Letland 0 0 Litouwen 0 0 Luxemburg 0 0 Hongarije 0 0 Malta 0 0 Nederland 120 750 60 375 Oostenrijk 0 0 Polen 0 0 Portugal 0 0 Roemenië 0 0 Slovenië 0 0 Slowakije 0 0 Finland 0 0 Zweden 116 700 000 14 587 500 Verenigd Koninkrijk 0 0 Totaal 139 183 681 25 829 341",
  "source": "EUR LEX"
}