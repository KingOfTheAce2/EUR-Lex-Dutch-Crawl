{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0996:NL:HTML\">",
  "content": "EUR-Lex - 31981D0996 - NL Avis juridique important | 31981D0996 81/996/EEG: Beschikking van de Commissie van 27 november 1981 houdende goedkeuring van het door het Koninkrijk België ingediende programma voor de versnelde uitroeiing van klassieke varkenspest (Slechts de teksten in de Franse en de Nederlandse taal zijn authentiek) Publicatieblad Nr. L 362 van 17/12/1981 blz. 0042 - 0042 BESCHIKKING VAN DE COMMISSIE van 27 november 1981 houdende goedkeuring van het door het Koninkrijk België   ingediende programma voor de versnelde uitroeiing van   klassieke varkenspest ( Slechts de teksten in de Nederlandse en de Franse taal   zijn authentiek ) ( 81/996/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese   Economische Gemeenschap , Gelet op Richtlijn 80/1095/EEG van de Raad van 11 november   1980 houdende voorschriften welke ertoe strekken het   grondgebied van de Gemeenschap vrij van klassieke   varkenspest te maken en te houden ( 1 ) , en met name op   artikel 3 , Gelet op Beschikking 80/1096/EEG van de Raad van   11 november 1980 betreffende een financiële actie van de   Gemeenschap met het oog op de uitroeiing van klassieke   varkenspest ( 2 ) , en met name op artikel 5 , Overwegende dat het Koninkrijk België bij schrijven van 3   juli 1981 de Commissie mededeling heeft gedaan van een   programma voor de versnelde uitroeiing van klassieke   varkenspest ; Overwegende dat na onderzoek van dit programma is gebleken   dat het beantwoordt aan Richtlijn 80/217/EEG van de Raad van   22 januari 1980 tot vaststelling van gemeenschappelijke   maatregelen ter bestrijding van klassieke varkenspest ( 3 )   alsmede aan Richtlijn 80/1095/EEG , en dat derhalve aan de   voorwaarden voor financiële deelneming van de Gemeenschap is   voldaan ; Overwegende dat de in deze beschikking vervatte maatregelen   in overeenstemming zijn met het advies van het Permanent   Veterinair Comité ; dat het Comité van het EOGFL is   geraadpleegd , HEEFT DE VOLGENDE BESCHIKKING GEGEVEN : Artikel 1 Het door België ingediende programma voor de versnelde   uitroeiing van klassieke varkenspest wordt goedgekeurd . Artikel 2 België doet uiterlijk op 1 januari 1982 de voor de   tenuitvoerlegging van het in artikel 1 bedoelde programma   vereiste wettelijke en bestuursrechtelijke bepalingen in   werking treden . Artikel 3 Deze beschikking is gericht tot het Koninkrijk België . Gedaan te Brussel , 27 november 1981 . Voor de Commissie Poul DALSAGER Lid van de Commissie ( 1 ) PB nr. L 325 van 1 . 12 . 1980 , blz. 1 . ( 2 ) PB nr. L 325 van 1 . 12 . 1980 , blz. 5 . ( 3 ) PB nr. L 47 van 21 . 2 . 1980 , blz. 11 .",
  "source": "EUR LEX"
}