{
  "url": "http://www.w3.org/1999/xhtml\">",
  "content": "L_2009247NL.01001001.xml 19.9.2009 NL Publicatieblad van de Europese Unie L 247/10 BESLUIT VAN DE RAAD van 14 september 2009 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Národná banka Slovenska (2009/710/EG) DE RAAD VAN DE EUROPESE UNIE, Gelet op het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag tot oprichting van de Europese Gemeenschap, en met name op artikel 27, lid 1, Gelet op Aanbeveling ECB/2009/14 van de Europese Centrale Bank van 25 juni 2009 aan de Raad van de Europese Unie betreffende de externe accountants van de Národná banka Slovenska ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants, die op aanbeveling van de raad van bestuur van de ECB zijn aanvaard door de Raad van de Europese Unie. (2) Ingevolge artikel 1 van Beschikking 2008/608/EG van de Raad van 8 juli 2008 overeenkomstig artikel 122, lid 2, van het Verdrag betreffende de aanneming van de eenheidsmunt door Slowakije op 1 januari 2009 ( 2 ) , heeft Slowakije op 1 januari 2009 de eenheidsmunt aangenomen. (3) Ingevolge artikel 38 van de wet betreffende de Národná banka Slovenska moeten de financiële jaaroverzichten van de Národná banka Slovenska vanaf 1 januari 2009 worden gecontroleerd overeenkomstig artikel 27 van de statuten van het Europees stelsel van Centrale Banken en van de Europese centrale Bank. (4) De raad van bestuur van de ECB heeft aanbevolen dat de Raad Deloitte Audit s.r.o. benoemt tot externe accountants van de Národná banka Slovenska voor het boekjaar 2009. (5) Het is dienstig de aanbeveling van de raad van bestuur van de ECB te volgen en Besluit 1999/70/EG ( 3 ) dienovereenkomstig aan te passen, BESLUIT: Artikel 1 In artikel 1 van Besluit 1999/70/EG wordt het volgende lid ingevoegd: „16.   Deloitte Audit s.r.o. wordt aanvaard als externe accountant van de Národná banka Slovenska voor het boekjaar 2009.”. Artikel 2 De ECB wordt in kennis gesteld van dit besluit. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 14 september 2009. Voor de Raad De voorzitster C. MALMSTRÖM ( 1 ) PB C 149 van 1.7.2009, blz. 1 . ( 2 ) PB L 195 van 24.7.2008, blz. 24 . ( 3 ) PB L 22 van 29.1.1999, blz. 69 .",
  "source": "EUR LEX"
}