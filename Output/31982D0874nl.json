{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0874:NL:HTML\">",
  "content": "EUR-Lex - 31982D0874 - NL Avis juridique important | 31982D0874 82/874/EEG: Beschikking van de Commissie van 9 december 1982 ter uitvoering van de hervorming van de landbouwstructuur in 1982 in de Bondsrepubliek Duitsland overeenkomstig Richtlijn 72/159/EEG van de Raad (Slechts de tekst in de Duitse taal is authentiek) Publicatieblad Nr. L 368 van 28/12/1982 blz. 0046 - 0046 ***** BESCHIKKING  VAN DE COMMISSIE van 9 december 1982 ter uitvoering van de hervorming van de landbouwstructuur in 1982 in de Bondsrepubliek Duitsland overeenkomstig Richtlijn 72/159/EEG van de Raad (Slechts de tekst in de Duitse taal is authentiek) (82/874/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), inzonderheid op artikel 18, lid 3, Overwegende dat de Regering van de Bondsrepubliek Duitsland overeenkomstig artikel 17, lid 4, van Richtlijn 72/159/EEG de volgende wettelijke en bestuursrechtelijke bepalingen medegedeeld heeft: - gewijzigde instructies betreffende het verstrekken van leningen door de deelstaat voor bedrijfsinvesteringen in de landbouw in Nedersaksen; - instructies betreffende de steun voor dorpsvernieuwing in Nedersaksen; Overwegende dat de Commissie overeenkomstig artikel 18, lid 3, van Richtlijn 72/159/EEG moet beslissen of op grond van de verenigbaarheid van de medegedeelde voorschriften met de genoemde richtlijn en met inachtneming van de daarin gestelde doeleinden, alsmede van het noodzakelijke verband tussen de verschillende maatregelen, de in 1982 in de Bondsrepubliek Duitsland geldende bepalingen ter uitvoering van de hervorming van de landbouwstructuur overeenkomstig Richtlijn 72/159/EEG, ook rekening houdende met voornoemde instructies, nog steeds aan de voorwaarden voor financiële deelneming van de Gemeenschap voldoen; Overwegende dat de Regering van de Bondsrepubliek Duitsland verder medegedeeld heeft dat de in punt 9.3 van de Grondslagen inzake de steunverlening voor individuele bedrijfsinvesteringen bedoelde uitzonderingsregeling in Nedersaksen van toepassing wordt; Overwegende dat de genoemde instructies, rekening houdende met de bovengenoemde mededeling, aan de voorwaarden van Richtlijn 72/159/EEG beantwoorden; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in 1982 in de Bondsrepubliek Duitsland geldende wettelijke en bestuursrechtelijke voorschriften ter uitvoering van Richtlijn 72/159/EEG, rekening houdende met de instructies van de deelstaat Nedersaksen betreffende de toekenning van leningen door de deelstaat voor bedrijfsinvesteringen in de landbouw en betreffende de steun voor dorpsvernieuwing, voldoen nog steeds aan de voorwaarden voor een financiële deelneming van de Gemeenschap aan de in artikel 15 van Richtlijn 72/159/EEG genoemde gemeenschappelijke actie. Artikel 2 Deze beschikking is gericht tot de Bondsrepubliek Duitsland. Gedaan te Brussel, 9 december 1982. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41.",
  "source": "EUR LEX"
}