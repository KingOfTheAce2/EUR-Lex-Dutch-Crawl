{
  "url": "http://www.w3.org/1999/xhtml\">",
  "content": "L_2013065NL.01001501.xml 8.3.2013 NL Publicatieblad van de Europese Unie L 65/15 UITVOERINGSVERORDENING (EU) Nr. 197/2013 VAN DE COMMISSIE van 7 maart 2013 houdende wijziging van Uitvoeringsverordening (EU) nr. 80/2012 tot vaststelling van de lijst van biologische of chemische stoffen als bedoeld in artikel 53, lid 1, onder b), van Verordening (EG) nr. 1186/2009 van de Raad betreffende de instelling van een communautaire regeling inzake douanevrijstellingen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1186/2009 van de Raad van 16 november 2009 betreffende de instelling van een communautaire regeling inzake douanevrijstellingen ( 1 ) , en met name artikel 53, lid 1, onder b), Overwegende hetgeen volgt: (1) In Uitvoeringsverordening (EU) nr. 80/2012 van de Commissie ( 2 ) is de lijst van biologische of chemische stoffen als bedoeld in artikel 53, lid 1, onder b), van Verordening (EG) nr. 1186/2009 vastgesteld. (2) Uitvoeringsverordening (EU) nr. 80/2012 dient te worden gewijzigd om in de lijst twee stoffen op te nemen waarvoor in het douanegebied van de Unie momenteel geen gelijkwaardige productie bestaat. (3) Voorts is het niet langer nodig een stof op de lijst te handhaven die momenteel is opgenomen in bijlage 3 — die een lijst bevat van farmaceutische stoffen waarop geen rechten van toepassing zijn — van het derde deel van bijlage I bij Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 3 ) . (4) Uitvoeringsverordening (EU) nr. 80/2012 moet derhalve dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Bijlage I bij Uitvoeringsverordening (EU) nr. 80/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2013. Voor de Commissie De voorzitter José Manuel BARROSO ( 1 ) PB L 324 van 10.12.2009, blz. 23 . ( 2 ) PB L 29 van 1.2.2012, blz. 33 . ( 3 ) PB L 256 van 7.9.1987, blz. 1 . BIJLAGE Bijlage I bij Uitvoeringsverordening (EU) nr. 80/2012 wordt als volgt gewijzigd: 1) De volgende rij wordt ingevoegd na de rij met GN-code ex 2845 90 90  voor (Zuurstof-18) water: „ex 2849 90 90 Titanium-siliciumcarbidepoeder met een zuiverheid van 99 of meer gewichtspercenten” 2) De volgende rij wordt ingevoegd na de rij met GN-code ex 2926 90 95  voor 2-Naftonitril: „ex 2934 99 90 Morfolinofosforodiamidaatoligomeren (morfolino-oligonucleotides)” 3) De volgende rij wordt geschrapt: „0014364-6 ex 2923 90 00 Decamethoniumbromide (INN)”.",
  "source": "EUR LEX"
}