{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0189:NL:HTML\">",
  "content": "EUR-Lex - 31982D0189 - NL Avis juridique important | 31982D0189 82/189/EEG: Beschikking van de Commissie van 26 februari 1982 waarbij wordt vastgesteld dat het apparaat genaamd ,,Packard-Automatic Tri-Carb Liquid Scintillation Spectrometer, model 2450, with teletype typewriter, model 645\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 085 van 31/03/1982 blz. 0028 - 0028 ***** BESCHIKKING  VAN DE COMMISSIE van 26 februari 1982 waarbij wordt vastgesteld dat het apparaat genaamd »Packard-Automatic Tri-Carb Liquid Scintillation Spectrometer, model 2450, with teletype typewriter, model 645\" niet met vrijstelling van de rechten van het gemeenschappelijk douanetarief mag worden ingevoerd (82/189/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 28 augustus 1981, Italië de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79, om vast te stellen of het apparaat genaamd »Packard-Automatic Tri-Carb Liquid Scintillation Spectrometer, model 2450, with teletype typewriter, model 645\", dat gebruikt wordt voor onderzoek op het gebied van de ionenflux door het plasmamembraan van lichtgevoelige elementen, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat er, overeenkomstig artikel 7, lid 5, van Verordening (EEG) nr. 2784/79, op 15 december 1981 een uit vertegenwoordigers van alle Lid-Staten samengestelde groep deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een spectrometer is; dat dit apparaat, gezien zijn objectieve technische kenmerken, zoals de reproduceerbaarheid van de meting van het spectrum alsmede het gebruik dat ervan wordt gemaakt, bijzonder geschikt is voor het wetenschappelijke onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd; dat dit in het bijzonder het geval is met het apparaat »Isocap 300\", vervaardigd door G.D. Searle Nederland BV, Wiegerbruinlaan 75, 1422 CB Uithoorn, Nederland, met het apparaat »PW 4540\", vervaardigd door Philips Nederland BV, Boschdijk 525, Eindhoven, Nederland, en het apparaat »SL 4000\", vervaardigd door de firma Intertechnique - Roche Bioélectronique Kontron, 6, rue des Frères Caudron, 78140 Velizy Villacoublay, Frankrijk, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Packard-Automatic Tri-Carb Liquid Scintillation Spectrometer, model 2450, with teletype typewriter, model 645\", waarop de aanvraag van Italië van 28 augustus 1981 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 26 februari 1982. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 134 van 31. 5. 1979, blz. 1. (3) PB nr. L 318 van 13. 12. 1979, blz. 32.",
  "source": "EUR LEX"
}