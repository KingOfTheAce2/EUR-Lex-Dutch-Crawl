{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R1620:NL:HTML\">",
  "content": "EUR-Lex - 31981R1620 - NL Avis juridique important | 31981R1620 Verordening (EEG) nr. 1620/81 van de Commissie van 15 juni 1981 betreffende de indeling van goederen onder post 87.01 B van het gemeenschappelijk douanetarief Publicatieblad Nr. L 160 van 18/06/1981 blz. 0021 - 0022 Bijzondere uitgave in het Fins: Hoofdstuk 2 Deel 3 blz. 0087 Bijzondere uitgave in het Spaans: Hoofdstuk 02 Deel 8 blz. 0270 Bijzondere uitgave in het Zweeds: Hoofdstuk 2 Deel 3 blz. 0087 Bijzondere uitgave in het Portugees: Hoofdstuk 02 Deel 8 blz. 0270 VERORDENING (EEG) Nr. 1620/81 VAN DE COMMISSIE van 15 juni 1981 betreffende de indeling van goederen onder post 87.01 B van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de nomenclatuur van het gemeenschappelijk douanetarief (1), laatstelijk gewijzigd bij de Akte van Toetreding van Griekenland, inzonderheid op artikel 3, Overwegende dat, ten einde de uniforme toepassing van de nomenclatuur van het gemeenschappelijk douanetarief te waarborgen, bepalingen moeten worden vastgesteld met betrekking tot de indeling van machines met eigen beweegkracht voor de bosbouw waarop verschillende hulpstukken kunnen worden gemonteerd, die het mogelijk maken verschillende handelingen te verrichten, zoals het heffen, verplaatsen, slepen, voortduwen, laden, lossen, schillen en op maat zagen van boomstammen; Overwegende dat in het gemeenschappelijk douanetarief dat als bijlage is gevoegd bij Verordening (EEG) nr. 950/68 van de Raad (2), laatstelijk gewijzigd bij Verordening (EEG) nr. 853/81 (3), post 84.22 hef-, hijs-, laad- en losmachines en -toestellen, post 84.23 delfen graafmachines en -toestellen, machines en toestellen voor grondwerken, post 84.28 andere machines en toestellen voor de land- en tuinbouw en post 87.01 tractors (trekkers), ook indien met lier, omvat; Overwegende dat deze posten in aanmerking komen voor de indeling van bovengenoemde machines; Overwegende dat overeenkomstig Aantekening 1 op Hoofdstuk 87 onder \"tractors (trekkers)\" voor de toepassing van dat hoofdstuk en met name met betrekking tot post 87.01 alle motorvoertuigen worden aangemerkt, welke speciaal zijn gemaakt om andere werktuigen, voertuigen of lasten, te trekken of voort te duwen; Overwegende dat gemotoriseerde onderbouwen die speciaal zijn ontworpen en gebouwd om een homogeen mechanisch geheel te vormen met de arbeidswerktuigen die dienen om naast het trekken of duwen een van de bij de posten 84.22, 84.23 of 84.28 omschreven handelingen te verrichten, van post 87.01 zijn uitgezonderd; Overwegende echter dat bovengenoemde machines die, al naar gelang van de daarop aan te brengen hulpstukken, verschillende handelingen kunnen verrichten, evenwel in feite zijn ontworpen voor het trekken of voortduwen van lasten (boomstammen) en derhalve niet kunnen worden aangemerkt als machines of toestellen die specifiek zijn ontworpen om de in de posten 84.22, 84.23 of 84.28 bedoelde handelingen te verrichten; Overwegende dat deze machines derhalve moeten worden ingedeeld onder post 87.01 ; dat zij zijn ontworpen om handelingen te verrichten die gewoonlijk door \"tractors voor de bosbouw\" worden verricht en zij derhalve onder post 87.01 B dienen te worden ingedeeld; Overwegende dat de in deze verordening vervatte maatregelen in overeenstemming zijn met het advies van het Comité Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Machines met eigen beweegkracht voor de bosbouw waarop verschillende hulpstukken kunnen worden gemonteerd die het mogelijk maken verschillende handelingen te verrichten, zoals het heffen, verplaatsen, slepen, voortduwen, laden, lossen, schillen en op maat zagen van boomstammen, worden in het gemeenschappelijk douanetarief ingedeeld onder post: 87.01 Tractors (trekkers), ook indien met lier: B. Landbouwtractors (met uitzondering van motoculteurs) en tractors voor de bosbouw, op wielen. Artikel 2 Deze verordening treedt in werking op de tweeënveertigste dag volgende op die van haar bekendmaking in het Publikatieblad van de Europese Gemeenschappen. (1) PB nr. L 14 van 21.1.1969, blz. 1.  (2) PB nr. L 172 van 22.7.1968, blz. 1.  (3) PB nr. L 90 van 4.4.1981, blz. 8. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 15 juni 1981. Voor de Commissie Karl-Heinz NARJES Lid van de Commissie",
  "source": "EUR LEX"
}