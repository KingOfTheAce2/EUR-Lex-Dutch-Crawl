{
  "url": "http://www.w3.org/1999/xhtml\">",
  "content": "L_2004330NL.01015801.xml 21.4.2004 NL Publicatieblad van de Europese Unie L 330/158 BESLUIT VAN HET EUROPEES PARLEMENT van 21 april 2004 over het verlenen van kwijting voor de uitvoering van de algemene begroting van de Europese Gemeenschappen voor het begrotingsjaar 2002 (Afdeling I — Europees Parlement) (2004/729/EG) HET EUROPEES PARLEMENT, Gezien de jaarrekening en de financiële balans voor het begrotingsjaar 2002 (I5-0034/2003 — C5-0088/2004), Gezien het verslag van de Rekenkamer over het begrotingsjaar 2002 en de antwoorden van de instellingen ( 1 ) (C5-0583/2003), Gezien de verklaring van de Rekenkamer inzake de betrouwbaarheid van de rekeningen en de regelmatigheid en wettigheid van de onderliggende verrichtingen overeenkomstig artikel 248 van het Verdrag tot oprichting van de Europese Gemeenschap (C5-0538/2003), Gelet op het Verdrag tot oprichting van de Europese Gemeenschap, inzonderheid op artikel 275, het Verdrag tot oprichting van de Europese Gemeenschap voor Kolen en Staal, inzonderheid op artikel 78 quinquies, en het Verdrag tot oprichting van de Europese Gemeenschap voor Atoomenergie, inzonderheid op artikel 179 bis, Gelet op het Financieel Reglement van 21 december 1977 ( 2 ) , inzonderheid op artikel 77, het Financieel Reglement van25 juni 2002 ( 3 ) , inzonderheid op de artikelen 145, 146 en 147, alsmede op de interne voorschriften voor de uitvoering van de begroting van het Europees Parlement ( 4 ) , inzonderheid op artikel 13, Gelet op het Financieel Reglement van 21 december 1977, inzonderheid op artikel 89, lid 7, volgens welk iedere communautaire instelling alle nodige stappen dient te nemen ingevolge de opmerkingen welke zijn opgenomen in de besluiten tot verlening van kwijting, Gelet op de artikelen 93 bis en 184, lid 3 van het Reglement, en bijlage V, in de versies die van kracht waren vóór 1 januari 2003 en vanaf die datum, Gezien het verslag van de Commissie begrotingscontrole (A5-0218/2004), 1. Verleent zijn secretaris-generaal kwijting voor de uitvoering van de begroting voor het begrotingsjaar 2002; 2. Formuleert zijn opmerkingen in bijgaande resolutie; 3. Geeft toestemming voor het verlenen van kwijting aan de ordonnateur voor het begrotingsjaar 2001 overeenkomstig de overgangsbepalingen ( 5 ) betreffende de kwijtingsprocedure met betrekking tot de periode vóór de inwerkingtreding van het nieuwe Financieel Reglement; 4. Verzoekt zijn voorzitter dit besluit en de bijgaande resolutie te doen toekomen aan de Raad, de Commissie, het Hof van Justitie, de Rekenkamer en de Europese Ombudsman en te zorgen voor de publicatie ervan in het Publicatieblad van de Europese Unie (reeks L). De secretaris-generaal Julian PRIESTLEY De voorzitter Pat COX ( 1 ) PB C 286 van 28.11.2003, blz. 1 . ( 2 ) PB L 356 van 31.12.1977, blz. 1 . ( 3 ) PB L 248 van 16.9.2002, blz. 1 . ( 4 ) PE 265.492/BUR/def. ( 5 ) Artikel 267 van de Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( PB L 357 van 31.12.2002, blz. 1 ).",
  "source": "EUR LEX"
}