{
  "url": "http://www.w3.org/1999/xhtml\">",
  "content": "L_2009132NL.01002001.xml 29.5.2009 NL Publicatieblad van de Europese Unie L 132/20 BESLUIT ATALANTA /4/2009 VAN HET POLITIEK EN VEILIGHEIDSCOMITÉ van 27 mei 2009 tot benoeming van de operationele commandant van de Europese Unie voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) (2009/413/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 25, derde alinea, Gelet op Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) ( 1 ) , en met name op artikel 6, lid 1, Overwegende hetgeen volgt: (1) Overeenkomstig artikel 3 van Gemeenschappelijk Optreden 2008/851/GBVB is viceadmiraal Philip JONES benoemd tot operationeel commandant van de Europese Unie voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust. (2) Op grond van artikel 6, lid 1, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd besluiten te nemen inzake de benoeming van de operationele commandant van de EU. (3) Het Verenigd Koninkrijk heeft verklaard dat viceadmiraal Peter HUDSON beschikbaar is voor de vervanging van viceadmiraal Philip JONES als operationeel commandant van de EU. (4) Het Militair Comité van de Europese Unie heeft zijn steun voor deze benoeming uitgesproken. (5) Overeenkomstig artikel 6 van het Protocol betreffende de positie van Denemarken, gehecht aan het Verdrag betreffende de Europese Unie en aan het Verdrag tot oprichting van de Europese Gemeenschap, neemt Denemarken niet deel aan de uitwerking en uitvoering van besluiten en acties van de Europese Unie die gevolgen hebben op defensiegebied, BESLUIT: Artikel 1 Viceadmiraal Peter HUDSON wordt hierbij benoemd tot operationeel commandant van de Europese Unie voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust. Artikel 2 Dit besluit wordt van kracht op 3 juni 2009. Gedaan te Brussel, 27 mei 2009. Voor het Politiek en Veiligheidscomité De voorzitter I. ŠRÁMEK ( 1 ) PB L 301 van 12.11.2008, blz. 33 .",
  "source": "EUR LEX"
}