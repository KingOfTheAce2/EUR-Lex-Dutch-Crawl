{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973D0318:NL:HTML\">",
  "content": "EUR-Lex - 31973D0318 - NL Avis juridique important | 31973D0318 73/318/EEG: Beschikking van de Commissie van 4 oktober 1973 waarbij het Zwitserse persoonlijk controleboekje in verband met de harmonisatie van bepaalde voorschriften van sociale aard voor het wegvervoer niet wordt aanvaard Publicatieblad Nr. L 291 van 18/10/1973 blz. 0035 - 0035 Bijzondere uitgave in het Fins: Hoofdstuk 7 Deel 1 blz. 0151 Bijzondere uitgave in het Zweeds: Hoofdstuk 7 Deel 1 blz. 0151 ++++ BESCHIKKING VAN DE COMMISSIE van 4 oktober 1973 waarbij het Zwitserse persoonlijke controleboekje in verband met de harmonisatie van bepaalde voorschriften van sociale aard voor het wegvervoer niet wordt aanvaard ( 73/318/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 543/69 van de Raad van 25 maart 1969 ( 1 ) tot harmonisatie van bepaalde voorschriften van sociale aard voor het wegvervoer , gewijzigd bij Verordeningen ( EEG ) nr . 514/72 en nr . 515/72 van de Raad van 28 februari 1972 ( 2 ) , inzonderheid op artikel 14 , lid 1 , Overwegende dat op grond van artikel 14 , lid 1 , tweede alinea , van Verordening ( EEG ) nr . 543/69 van de Raad , de Commissie op verzoek van een Lid-Staat een controleboekje aanvaardt van een ander model dan in de bijlage is weergegeven , mits dit model niet op essentiële punten van het communautaire model afwijkt ; Overwegende dat de Commissie bij schrijven van 16 oktober 1972 een verzoek van de Duitse Regering heeft ontvangen ter aanvaarding van het op het ogenblijk in Zwitserland gebruikte \" reisboekje van bestuurders van bedrijfsvoertuigen \" , Overwegende dat dit boekje echter van het communautaire model afwijkt , en met name op de volgende punten : - de wekelijke rijtijd wordt niet aangeduid , terwijl dit een essentieel punt vormt van de huidige communautaire regeling ; - het toegestane totaal maximumgewicht wordt niet aangeduid , terwijl dit een voorwaarde is voor de toepassing van artikel 6 van Verordening ( EEG ) nr . 543/69 dat betrekking heeft op de aanwezigheid van 2 bestuurders voor afstanden van meer dan 450 km ; - voor het personenvervoer wordt niet in de mogelijkheid voorzien een keuze te maken ten aanzien van de dagelijkse rusttijd , zoals bepaald in artikel 11 ; Overwegende dat deze afwijkingen ten opzichte van het communautaire model betrekking hebben op essentiële punten in de zin van artikel 14 van Verordening  ( EEG ) nr . 543/69 van de Raad van 25 maart 1969 , gewijzigd bij Verordening ( EEG ) nr . 514/72 van 28 februari 1972 ; dat het hier inderdaad punten betreft aan de hand waarvan toezicht kan worden gehouden op de naleving van bepaalde fundamentele maatstaven van Verordening ( EEG ) nr . 543/69 van de Raad ; Overwegende dat in verband hiermede de omstandigheid dat in Zwitserland ingeschreven voertuigen met een tachometer zijn uitgerust , door middel waarvan in feite een controle op de wekelijkse rijtijd mogelijk is , niet van doorslaggevende aard is ; dat , behalve het feit dat deze omstandigheid geen verband houdt met de in desbetreffende bepaling vastgestelde eis in verband met de goedkeuring van een controleboekje dat afwijkt van het communautaire model , hierdoor in ieder geval het gebrek aan controle op de twee overige bovengenoemde punten blijft bestaan ; Overwegende dat derhalve met behulp van het controleboekje waarvoor goedkeuring is aangevraagd , geen doelmatige controle kan worden uitgeoefend op de toepassing van Verordening ( EEG ) nr . 543/69 van de Raad , HEEFT DE VOLGENDE BESCHIKKING GEGEVEN : Artikel 1 Het Zwitserse controleboekje , waarvan de aanvaarding door de Duitse Regering werd verzocht op grond van de bepalingen van artikel 14 , lid 1 , tweede alinea , van Verordening ( EEG ) nr . 543/69 van de Raad van 25 maart 1969 tot harmonisatie van bepaalde voorschriften van sociale aard voor het wegvervoer , zoals aangevuld door artikel 4 van Verordening ( EEG ) nr . 514/72 van de Raad van 28 februari 1972 , wordt niet aanvaard . Artikel 2 Deze beschikking is gericht tot de Lid-Staten . Gedaan te Brussel , 4 oktober 1973 . Voor de Commissie De Voorzitter François-Xavier ORTOLI ( 1 ) PB nr . L 77 van 29 . 3 . 1969 , blz . 49 . ( 2 ) PB nr . L 67 van 20 . 3 . 1972 , blz . 1 en 11 .",
  "source": "EUR LEX"
}