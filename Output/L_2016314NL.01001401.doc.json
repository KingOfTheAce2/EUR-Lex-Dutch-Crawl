{
  "url": "http://www.w3.org/1999/xhtml\">",
  "content": "L_2016314NL.01001401.xml 22.11.2016 NL Publicatieblad van de Europese Unie L 314/14 BESLUIT (EU) 2016/2038 VAN DE RAAD van 11 november 2016 tot vaststelling van het namens de Europese Unie in het kader van de betrokken comités van de Economische Commissie voor Europa van de Verenigde Naties in te nemen standpunt over de voorstellen tot wijziging van de VN/ECE-reglementen nrs. 7, 16, 37, 44, 45, 46, 48, 53, 78, 80, 83, 86, 87, 99, 105, 107, 110, 121, 128 en 129, het voorstel voor een VN/ECE-reglement betreffende retrofitsystemen voor zware dual-fuelmotoren, de voorstellen tot wijziging van de Mondiale Technische Reglementen nrs. 15 en 16 van de VN, de voorstellen voor twee mondiale technische reglementen van de VN betreffende de meetprocedure voor motorvoertuigen op twee of drie wielen wat bepaalde soorten emissies respectievelijk de boorddiagnosesystemen betreft, en het voorstel voor een resolutie betreffende de gemeenschappelijke specificatie van lichtbroncategorieën DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114 in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Overeenkomstig Besluit 97/836/EG van de Raad ( 1 ) is de Unie toegetreden tot de Overeenkomst van de Economische Commissie voor Europa van de Verenigde Naties (VN/ECE) betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (de „herziene overeenkomst van 1958”). (2) Overeenkomstig Besluit 2000/125/EG van de Raad ( 2 ) is de Unie toegetreden tot de Overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (de „parallelle overeenkomst”). (3) Bij Richtlijn 2007/46/EG van het Europees Parlement en de Raad ( 3 ) zijn de nationale goedkeuringssystemen van de lidstaten vervangen door een goedkeuringsprocedure van de Unie en is een geharmoniseerd kader vastgesteld met bestuursrechtelijke bepalingen en algemene technische voorschriften voor alle nieuwe voertuigen, systemen, onderdelen en technische eenheden. Met die richtlijn zijn de in het kader van de herziene overeenkomst van 1958 vastgestelde VN-reglementen als voorschriften voor typegoedkeuring of als alternatieven voor de wetgeving van de Unie in het EU-typegoedkeuringssysteem opgenomen. Sinds de vaststelling van die richtlijn zijn deze VN/ECE-reglementen steeds meer opgenomen in de wetgeving van de Unie in het kader van de EU-typegoedkeuring. (4) Gezien de opgedane ervaring en de technische ontwikkelingen moeten de voorschriften voor bepaalde elementen of kenmerken die vallen onder de VN/ECE-reglementen nrs. 7, 16, 37, 44, 45, 46, 48, 53, 78, 80, 83, 86, 87, 99, 105, 107, 110, 121, 128 en 129 alsmede onder de Mondiale Technische Reglementen nrs. 15 en 16 van de VN, worden aangepast om rekening te houden met de technische vooruitgang. (5) Om eenvormige bepalingen vast te stellen voor de goedkeuring van retrofitsystemen voor zware dual-fuelmotoren („HDDF-ERS”), moet een nieuw VN/ECE-reglement worden aangenomen. (6) Om eenvormige technische bepalingen vast te stellen voor de meetprocedure voor motorvoertuigen op twee of drie wielen wat bepaalde soorten emissies respectievelijk de boorddiagnosesystemen betreft, moeten twee nieuwe mondiale technische reglementen worden aangenomen. (7) Om eenvormige bepalingen vast te stellen voor de gemeenschappelijke specificatie van lichtbroncategorieën, moet een nieuwe resolutie (R.E.4) worden aangenomen. (8) Het is passend het standpunt vast te stellen dat namens de Unie in de betrokken comités van de VN/ECE, namelijk het Administratief Comité van de herziene overeenkomst van 1958 en het Uitvoerend Comité van de parallelle overeenkomst, moet worden ingenomen over het aannemen van die VN-handelingen, HEEFT HET VOLGENDE BESLUIT VASTGESTELD: Artikel 1 Tijdens de zittingen van het Administratief Comité van de herziene overeenkomst van 1958 en het Uitvoerend Comité van de parallelle overeenkomst die van 14 tot en met 20 november 2016 plaatsvinden, wordt namens de Unie voor de in de bijlage bij dit besluit opgenomen voorstellen gestemd. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 11 november 2016. Voor de Raad De voorzitter P. ŽIGA ( 1 ) Besluit 97/836/EG van de Raad van 27 november 1997 inzake de toetreding van de Europese Gemeenschap tot de Overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen („Herziene overeenkomst van 1958”) ( PB L 346 van 17.12.1997, blz. 78 ). ( 2 ) Besluit 2000/125/EG van de Raad van 31 januari 2000 betreffende de sluiting van de overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen („parallelle overeenkomst”) ( PB L 35 van 10.2.2000, blz. 12 ). ( 3 ) Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (Kaderrichtlijn) ( PB L 263 van 9.10.2007, blz. 1 ). BIJLAGE Titel van het punt van de agenda Referentie van het document Voorstel voor supplement 25 op wijzigingenreeks 02 van VN/ECE-reglement nr. 7 (breedtelichten, achterlichten, stoplichten en markeringslichten) ECE/TRANS/WP.29/2016/75 Voorstel voor supplement 8 op wijzigingenreeks 06 van VN/ECE-reglement nr. 16 (veiligheidsgordels, Isofix en i-Size) ECE/TRANS/WP.29/2016/98 en informeel document WP.29-170-04 Voorstel voor wijzigingenreeks 07 van VN/ECE-reglement nr. 16 (veiligheidsgordels, Isofix en i-Size) ECE/TRANS/WP.29/2016/99 Voorstel voor supplement 45 op wijzigingenreeks 03 van VN/ECE-reglement nr. 37 (gloeilampen) ECE/TRANS/WP.29/2016/76 Voorstel voor corrigendum 2 op herziening 3 van VN/ECE-reglement nr. 44 (kinderbeveiligingssystemen) ECE/TRANS/WP.29/2016/100 Voorstel voor supplement 12 op wijzigingenreeks 04 van VN/ECE-reglement nr. 44 (kinderbeveiligingssystemen) ECE/TRANS/WP.29/2016/101 Voorstel voor supplement 12 op wijzigingenreeks 04 van VN/ECE-reglement nr. 44 (kinderbeveiligingssystemen) ECE/TRANS/WP.29/2016/102 Voorstel voor supplement 10 op wijzigingenreeks 01 van VN/ECE-reglement nr. 45 (koplampwissers) ECE/TRANS/WP.29/2016/77 Voorstel voor supplement 4 op wijzigingenreeks 04 van VN/ECE-reglement nr. 46 (voorzieningen voor indirect zicht) ECE/TRANS/WP.29/2016/89 Voorstel voor supplement 17 op wijzigingenreeks 04 van VN/ECE-reglement nr. 48 (installatie van verlichtings- en lichtsignaalinrichtingen) ECE/TRANS/WP.29/2016/78 Voorstel voor supplement 10 op wijzigingenreeks 05 van VN/ECE-reglement nr. 48 (installatie van verlichtings- en lichtsignaalinrichtingen) ECE/TRANS/WP.29/2016/79 Voorstel voor supplement 8 op wijzigingenreeks 06 van VN/ECE-reglement nr. 48 (installatie van verlichtings- en lichtsignaalinrichtingen) ECE/TRANS/WP.29/2016/80 Voorstel voor supplement 19 op wijzigingenreeks 01 van VN/ECE-reglement nr. 53 (installatie van verlichtings- en lichtsignaalinrichtingen voor L 3 -voertuigen) ECE/TRANS/WP.29/2016/81 Voorstel voor supplement 1 op wijzigingenreeks 02 van VN/ECE-reglement nr. 53 (installatie van verlichtings- en lichtsignaalinrichtingen voor L 3 -voertuigen) ECE/TRANS/WP.29/2016/82 Voorstel voor wijzigingenreeks 04 van VN/ECE-reglement nr. 78 (remsystemen van voertuigen van categorie L) ECE/TRANS/WP.29/2016/114 en informeel document GRRF-82-06 Voorstel voor supplement 2 op wijzigingenreeks 03 van VN/ECE-reglement nr. 80 (sterkte van stoelen en verankeringen ervan (bussen)) ECE/TRANS/WP.29/2016/103 Voorstel voor supplement 8 op wijzigingenreeks 06 van VN/ECE-reglement nr. 83 (emissies van voertuigen van categorieën M 1 en N 1 ) ECE/TRANS/WP.29/2016/108 Voorstel voor supplement 4 op wijzigingenreeks 07 van VN/ECE-reglement nr. 83 (emissies van voertuigen van categorieën M 1 en N 1 ) ECE/TRANS/WP.29/2016/109 Voorstel voor wijzigingenreeks 01 van VN/ECE-reglement nr. 86 (installatie van verlichtings- en lichtsignaalinrichtingen voor landbouwvoertuigen) ECE/TRANS/WP.29/2016/83 Voorstel voor supplement 18 op VN/ECE-reglement nr. 87 (dagrijlichten) ECE/TRANS/WP.29/2016/84 Voorstel voor supplement 12 op de oorspronkelijke versie van VN/ECE-reglement nr. 99 (gasontladingslichtbronnen) ECE/TRANS/WP.29/2016/85 Voorstel voor wijzigingenreeks 06 van VN/ECE-reglement nr. 105 (voor vervoer van gevaarlijke stoffen bestemde voertuigen) ECE/TRANS/WP.29/2016/90 Voorstel voor supplement 5 op wijzigingenreeks 04 van VN/ECE-reglement nr. 107 (algemene constructie van bussen en touringcars) ECE/TRANS/WP.29/2016/91 Voorstel voor supplement 6 op wijzigingenreeks 05 van VN/ECE-reglement nr. 107 (algemene constructie van bussen en touringcars) ECE/TRANS/WP.29/2016/92 Voorstel voor supplement 6 op wijzigingenreeks 06 van VN/ECE-reglement nr. 107 (algemene constructie van bussen en touringcars) ECE/TRANS/WP.29/2016/93 Voorstel voor supplement 1 op wijzigingenreeks 07 van VN/ECE-reglement nr. 107 (algemene constructie van bussen en touringcars) ECE/TRANS/WP.29/2016/94 Voorstel voor supplement 5 op wijzigingenreeks 01 van VN/ECE-reglement nr. 110 (voertuigen op cng/lng) ECE/TRANS/WP.29/2016/95 Voorstel voor supplement 9 op VN/ECE-reglement nr. 121 (identificatie van bedieningsorganen, verklikkerlichten en meters) ECE/TRANS/WP.29/2016/96 Voorstel voor supplement 1 op wijzigingenreeks 01 van VN/ECE-reglement nr. 121 (identificatie van bedieningsorganen, verklikkerlichten en meters) ECE/TRANS/WP.29/2016/97 Voorstel voor supplement 6 op de oorspronkelijke versie van VN/ECE-reglement nr. 128 (lichtbronnen met lichtdioden (leds)) ECE/TRANS/WP.29/2016/86 Voorstel voor corrigendum 2 op VN/ECE-reglement nr. 129 (betere kinderbeveiligingssystemen) ECE/TRANS/WP.29/2016/104 Voorstel voor supplement 5 op VN/ECE-reglement nr. 129 (betere kinderbeveiligingssystemen) ECE/TRANS/WP.29/2016/105 Voorstel voor supplement 1 op wijzigingenreeks 01 van VN/ECE-reglement nr. 129 (betere kinderbeveiligingssystemen) ECE/TRANS/WP.29/2016/106 Voorstel voor wijzigingenreeks 02 van VN/ECE-reglement nr. 129 (betere kinderbeveiligingssystemen) ECE/TRANS/WP.29/2016/107 Voorstel voor een nieuw reglement betreffende eenvormige bepalingen voor de goedkeuring van retrofitsystemen voor zware dual-fuelmotoren (HDDF-ERS) bedoeld om in zware dieselmotoren en zware bedrijfsvoertuigen te worden gemonteerd ECE/TRANS/WP.29/2016/110 Voorstel voor een ontwerpresolutie betreffende de gemeenschappelijke specificatie van lichtbroncategorieën (R.E.4) ECE/TRANS/WP.29/2016/111 Voorstel voor wijziging 1 van Mondiaal Technisch Reglement nr. 15 van de VN (wereldwijd geharmoniseerde testprocedures voor lichte voertuigen) ECE/TRANS/WP.29/2016/68 Voorstel voor wijziging 1 van Mondiaal Technisch Reglement nr. 16 van de VN (banden) ECE/TRANS/WP.29/2016/117 Voorstel voor een nieuw mondiaal technisch reglement van de VN betreffende de meetprocedure voor motorvoertuigen op twee of drie wielen wat de boorddiagnosesystemen betreft ECE/TRANS/WP.29/2016/112 Voorstel voor een nieuw mondiaal technisch reglement van de VN betreffende de meetprocedure voor met een verbrandingsmotor uitgeruste motorvoertuigen op twee of drie wielen wat de carter- en verdampingsemissies betreft ECE/TRANS/WP.29/2016/66",
  "source": "EUR LEX"
}