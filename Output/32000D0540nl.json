{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0540:NL:HTML\">",
  "content": "EUR-Lex - 32000D0540 - NL Avis juridique important | 32000D0540 2000/540/EG: Beschikking van de Commissie van 6 september 2000 houdende principiële erkenning dat de dossiers die zijn ingediend voor een grondig onderzoek met het oog op de eventuele opneming van RH-7281 (zoxamide), B-41; E-187 (milbemectin), BAS500F (pyraclostrobin) en AEF130360 (foramsulfuron) in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(2000) 2285) Publicatieblad Nr. L 230 van 12/09/2000 blz. 0014 - 0015 Beschikking van de Commissie van 6 september 2000 houdende principiële erkenning dat de dossiers die zijn ingediend voor een grondig onderzoek met het oog op de eventuele opneming van RH-7281 (zoxamide), B-41; E-187 (milbemectin), BAS500F (pyraclostrobin) en AEF130360 (foramsulfuron) in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(2000) 2285) (2000/540/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(1), laatstelijk gewijzigd bij Richtlijn 2000/10/EG van de Commissie(2), en met name op artikel 6, lid 3, Overwegende hetgeen volgt: (1) Richtlijn 91/414/EEG (hierna \"de richtlijn\" te noemen) voorziet in de opstelling van een communautaire lijst van toegelaten werkzame stoffen in gewasbeschermingsmiddelen. (2) Rohm and Haas France SA heeft op 2 juni 1999 bij de autoriteiten van het Verenigd Koninkrijk een dossier betreffende de werkzame stof RH-7281 (zoxamide) ingediend met het oog op de opneming daarvan in bijlage I bij de richtlijn. (3) Sankyo Company Limited heeft op 6 maart 2000 bij de Nederlandse autoriteiten een dossier betreffende de werkzame stof B-41; E-187 (milbemectin) ingediend met het oog op de opneming daarvan in bijlage I bij de richtlijn. (4) BASF AG heeft op 28 februari 2000 bij de Duitse autoriteiten een dossier betreffende de werkzame stof BAS500F (pyraclostrobin) ingediend met het oog op de opneming daarvan in bijlage I bij de richtlijn. (5) Aventis GmbH heeft op 30 maart 2000 bij de Duitse autoriteiten een dossier betreffende de werkzame stof AEF130360 (foramsulfuron) ingediend met het oog op de opneming daarvan in bijlage I bij de richtlijn. (6) De genoemde autoriteiten hebben de Commissie de resultaten meegedeeld van een eerste onderzoek naar de volledigheid van het betrokken dossier ten aanzien van de gegevens en informatie als bedoeld in bijlage II en, voor ten minste één gewasbeschermingsmiddel dat de betrokken werkzame stof bevat, in bijlage III bij de richtlijn. De aanvragers hebben de dossiers vervolgens overeenkomstig artikel 6, lid 2, van de richtijn aan de Commissie en aan de andere lidstaten doen toekomen. (7) De dossiers voor RH-7281 (zoxamide), B-41; E-187 (milbectin), BAS500F (pyraclostrobin) en AEF130360 (foramsulfuron) zijn op 31 mei 2000 aan het Permanent Plantenziektekundig Comité voorgelegd. (8) Op grond van artikel 6, lid 3, van de richtlijn is vereist dat voor elk dossier op het niveau van de Gemeenschap wordt bevestigd dat het wordt geacht in beginsel te voldoen aan de in bijlage II en, voor ten minste één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte voorschriften inzake gegevens en informatie. (9) Deze bevestiging is vereist om het grondige onderzoek van elk dossier te kunnen uitvoeren en om het de lidstaten mogelijk te maken gewasbeschermingsmiddelen met deze werkzame stof voorlopig toe te laten met inachtneming van de in artikel 8, lid 1, van de richtlijn gestelde voorwaarden, en met name de voorwaarde dat de werkzame stoffen en de gewasbeschermingsmiddelen worden onderworpen aan een grondige beoordeling in het licht van de voorschriften van de richtlijn. (10) Dit sluit niet uit dat de aanvrager kan worden verzocht verdere gegevens of informatie te verstrekken om bepaalde punten uit het dossier op te helderen. Een eventueel verzoek van de rapporterende lidstaat om nadere gegevens ter verduidelijking van het dossier is niet van invloed op de termijn voor de indiening van het in overweging 12 bedoelde verslag. (11) Tussen de lidstaten en Commissie is overeengekomen dat het Verenigd Koninkrijk het grondige onderzoek van het dossier betreffende RH-7281 (zoxamide) zal verrichten, Nederland dat van het dossier betreffende, B-41; E-187 (milbemectin), en Duitsland dat van de dossiers betreffende BAS500F (pyraclostrobin) en AEF130360 (foramsulfuron). (12) Het Verenigd Koninkrijk, Nederland en Duitsland zullen de Commissie zo spoedig mogelijk, en in elk geval binnen één jaar na de bekendmaking van deze beschikking, de conclusies van hun onderzoek meedelen in een verslag, vergezeld van eventuele aanbevelingen met betrekking tot de vraag of de betrokken werkzame stof al dan niet moet worden opgenomen, en welke voorwaarden eventueel aan die opneming moeten worden verbonden. (13) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De onderstaande dossiers voldoen, rekening houdend met de voorgestelde toepassingen, in principe aan de in bijlage II en, voor minstens één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte voorschriften gegevens en informatie: 1. Het dossier dat Rohm and Haas France SA bij de Commissie en de lidstaten heeft ingediend met het oog op de opneming van RH-7281 (zoxamide) als werkzame stof in bijlage I bij Richtlijn 91/414/EEG en dat op 31 mei 2000 is voorgelegd aan het Permanent Plantenziektekundig Comité. 2. Het dossier dat Sankyo Company Limited bij de Commissie en de lidstaten heeft ingediend met het oog op de opneming van B41; E-187 (milbemectin) als werkzame stof in bijlage I bij Richtlijn 91/414/EEG en dat op 31 mei 2000 is voorgelegd aan het Permanent Plantenziektekundig Comité. 3. Het dossier dat BASF AG bij de Commissie en de lidstaten heeft ingediend met het oog op de opneming van BAS500F (pyraclostrobin) als werkzame stof in bijlage I bij Richtlijn 91/414/EEG en dat op 31 mei 2000 is voorgelegd aan het Permanent Plantenziektekundig Comité. 4. Het dossier dat Aventis GmbH bij de Commissie en de lidstaten heeft ingediend met het oog op de opneming van AEF130360 (foramsulfuron) als werkzame stof in bijlage I bij Richtlijn 91/414/EEG en dat op 31 mei 2000 is voorgelegd aan het Permanent Plantenziektekundig Comité. Artikel 2 Deze beschikking is gericht tot de lidstaten. Gedaan te Brussel, 6 september 2000. Voor de Commissie David Byrne Lid van de Commissie (1) PB L 230 van 19.8.1991, blz. 1. (2) PB L 57 van 2.3.2000, blz. 28.",
  "source": "EUR LEX"
}