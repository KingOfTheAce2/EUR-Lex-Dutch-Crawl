{
  "url": "http://www.w3.org/1999/xhtml\">",
  "content": "L_2004303NL.01002801.xml 30.9.2004 NL Publicatieblad van de Europese Unie L 303/28 BESCHIKKING VAN DE RAAD van 24 september 2004 tot aanpassing van Beschikking 2004/246/EG in verband met de toetreding van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije (2004/664/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije („Toetredingsverdrag van 2003”), Gelet op de Akte betreffende de toetreding van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije („Toetredingsakte van 2003”), en met name op artikel 57, lid 1, Gezien het voorstel van de Commissie, Overwegende hetgeen volgt: (1) Voor bepaalde besluiten die na 1 mei 2004 van kracht blijven en die in verband met de toetreding moeten worden aangepast, is in de Toetredingsakte van 2003 niet in de noodzakelijke aanpassingen voorzien, of is daarin wel voorzien, maar zijn verdere aanpassingen noodzakelijk. (2) Overeenkomstig artikel 57, lid 2, van de Toetredingsakte van 2003 moeten deze aanpassingen door de Raad worden goedgekeurd in alle gevallen waarin het oorspronkelijke besluit door de Raad, al dan niet gezamenlijk met het Europees Parlement, is goedgekeurd. (3) Bij Beschikking 2004/246/EG van de Raad ( 1 ) worden de lidstaten gemachtigd om in het belang van de Europese Gemeenschap het Protocol van 2003 bij het Internationaal Verdrag betreffende de instelling van een Internationaal Fonds voor vergoeding van schade door verontreiniging door olie van 1992 te ondertekenen, te bekrachtigen of ertoe toe te treden, en worden Oostenrijk en Luxemburg gemachtigd om in het belang van de Europese Gemeenschap toe te treden tot de basisakten. (4) Overeenkomstig artikel 53 van de Toetredingsakte van 2003 is Beschikking 2004/246/EG op de nieuwe lidstaten van toepassing vanaf de datum van toetreding. De nieuwe lidstaten die niet tot de basisakten zijn toegetreden, namelijk de Tsjechische Republiek, Estland, Hongarije en Slowakije, moeten echter uitdrukkelijk door de Raad worden gemachtigd om tot de basisakten en het Protocol van 2003 toe te treden en moeten door de Raad worden verzocht vóór eind december 2005 te verklaren dat zij ermee instemmen door deze basisakten en door dit protocol gebonden te zijn. (5) Het Verenigd Koninkrijk en Ierland zijn gebonden door Verordening (EG) nr. 44/2001 van de Raad van 22 december 2000 betreffende de rechterlijke bevoegdheid, de erkenning en de tenuitvoerlegging van beslissingen in burgerlijke en handelszaken ( 2 ) en nemen derhalve deel aan de aanneming en de toepassing van deze beschikking. (6) Overeenkomstig de artikelen 1 en 2 van het Protocol betreffende de positie van Denemarken, dat gehecht is aan het Verdrag betreffende de Europese Unie en het Verdrag tot oprichting van de Europese Gemeenschap, neemt Denemarken niet deel aan de aanneming van de onderhavige beschikking. De beschikking is bijgevolg niet bindend voor noch van toepassing op Denemarken. (7) Beschikking 2004/246/EG moet dienovereenkomstig worden gewijzigd, HEEFT DE VOLGENDE BESCHIKKING VASTGESTELD: Artikel 1 Beschikking 2004/246/EG wordt als volgt gewijzigd: 1) Artikel 1, lid 2, wordt vervangen door: „2.   Bovendien worden de Tsjechische Republiek, Estland, Luxemburg, Hongarije, Oostenrijk en Slowakije gemachtigd tot de basisakten toe te treden.” 2) Artikel 2 wordt als volgt gewijzigd: a) lid 1 wordt vervangen door: „1.   De lidstaten doen overeenkomstig artikel 19, lid 2, van het Protocol inzake het aanvullend fonds het nodige om binnen een redelijke termijn en zo mogelijk vóór 30 juni 2004 te verklaren dat zij ermee instemmen door dit protocol gebonden te zijn, met uitzondering van de Tsjechische Republiek, Estland, Luxemburg, Hongarije, Oostenrijk en Slowakije, die ermee instemmen door het protocol gebonden te zijn onder de in lid 3 gestelde voorwaarden.”; b) lid 3 wordt vervangen door: „3.   De Tsjechische Republiek, Estland, Luxemburg, Hongarije, Oostenrijk en Slowakije doen het nodige om, zo mogelijk uiterlijk 31 december 2005, te verklaren dat zij ermee instemmen gebonden te zijn door de basisakten en het Protocol inzake het aanvullend fonds.” Artikel 2 Deze beschikking treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 mei 2004. Artikel 3 Deze beschikking is gericht tot de lidstaten, overeenkomstig het Verdrag tot oprichting van de Europese Gemeenschap. Gedaan te Brussel, 24 september 2004. Voor de Raad De voorzitter L. J. BRINKHORST ( 1 ) PB L 78 van 16.3.2004, blz. 22 . ( 2 ) PB L 12 van 16.1.2001, blz. 1 .",
  "source": "EUR LEX"
}