{
  "url": "http://www.w3.org/1999/xhtml\"><!--",
  "content": "L_2017170NL.01003101.xml 1.7.2017 NL Publicatieblad van de Europese Unie L 170/31 GEDELEGEERDE VERORDENING (EU) 2017/1165 VAN DE COMMISSIE van 20 april 2017 tot vaststelling van tijdelijke buitengewone maatregelen ter ondersteuning van producenten van bepaalde soorten fruit DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 291, lid 1, Overwegende hetgeen volgt: (1) Op 7 augustus 2014 heeft de Russische regering een verbod ingevoerd op de invoer in de Russische Federatie (hierna „Rusland” genoemd) van bepaalde producten uit de Unie, waaronder groenten en fruit. Dit verbod had tot gevolg dat de markt ernstig dreigde te worden verstoord door aanzienlijke prijsdalingen die terug te voeren waren op het wegvallen van een belangrijke exportmarkt. Op 29 juni 2016 werd het verbod verlengd tot eind 2017. (2) Als reactie op het invoerverbod stelde de Commissie een reeks tijdelijke buitengewone steunmaatregelen vast. Deze maatregelen werden opgenomen in Gedelegeerde Verordening (EU) nr. 913/2014 van de Commissie ( 2 ) en werden vervolgens verlengd en versterkt bij Gedelegeerde Verordeningen (EU) nr. 932/2014 ( 3 ) , (EU) nr. 1031/2014 ( 4 ) , (EU) 2015/1369 ( 5 ) en (EU) 2016/921 ( 6 ) van de Commissie. (3) Aangezien de productie van niet-blijvende gewassen gemakkelijker kan worden aangepast, kunnen de producenten van deze gewassen sneller inspelen op de marktsituatie. Op basis van de regelmatige controle en beoordeling van de marktsituatie in de Unie heeft de Commissie geconcludeerd dat de marktsituatie voor niet-blijvende gewassen (groenten en bepaalde soorten fruit) is verbeterd doordat voor het grootste deel van de door het Russische invoerverbod getroffen productie, een andere bestemming is gevonden en de prijzen op deze markten daardoor zijn gestabiliseerd. (4) Aangezien de productie van blijvende gewassen (bepaalde soorten fruit) niet zo flexibel is en minder snel kan worden aangepast, is de situatie op de markten van bepaalde blijvende gewassen nog niet voldoende verbeterd. (5) In deze omstandigheden blijft voor bepaalde blijvende gewassen, zoals steenvruchten, citrusvruchten, appelen en peren, een reële dreiging van marktverstoringen in de Unie bestaan en moeten adequate maatregelen worden vastgesteld en toegepast zolang deze situatie aanhoudt. (6) Bijgevolg blijft op de markt van de Unie een situatie bestaan waarvoor de normale, in het kader van Verordening (EU) nr. 1308/2013 beschikbare maatregelen ontoereikend lijken te zijn. (7) Voor bepaalde blijvende gewassen zijn de tijdelijke buitengewone steunmaatregelen dus nog steeds noodzakelijk en moeten ze worden verlengd met nog een jaar. (8) Bij de verlening van de financiële bijstand van de Unie moet rekening worden gehouden met de hoeveelheden die naar raming nog door het verbod worden getroffen. Deze hoeveelheden moeten per lidstaat worden berekend overeenkomstig de hoeveelheden producten die sinds de inwerkingtreding van deze tijdelijke buitengewone steunmaatregelen uit de markt zijn genomen. De hoeveelheden moeten bovendien aanzienlijk worden verlaagd aangezien de producenten meer tijd hebben gehad om zich aan te passen en nieuwe afzetkanalen te vinden. (9) Producten waarvoor de uit de markt genomen hoeveelheden in 2016 bijzonder laag waren in vergelijking met de historische hoeveelheden die sinds medio 2014 uit de markt zijn genomen, moeten worden uitgesloten van de in deze verordening vastgestelde maatregelen. De tijdelijke buitengewone steunmaatregelen mogen bijgevolg enkel gelden voor appelen, peren, steenvruchten en citrusvruchten. (10) Lidstaten waar voor een bepaald product zeer weinig gebruik van deze tijdelijke buitengewone steunmaatregelen wordt gemaakt en de administratieve kosten voor de steunverlening bijgevolg onevenredig hoog zijn, moeten ervoor kunnen opteren de in deze verordening vastgestelde maatregelen niet toe te passen. (11) De onder deze verordening vallende producten die normaal naar Rusland zouden zijn uitgevoerd, zijn reeds afgeleid of zullen naar verwachting worden afgeleid naar de markten van andere lidstaten. In die lidstaten kunnen producenten die diezelfde producten produceren maar deze traditioneel niet naar Rusland uitvoeren, toch met een aanzienlijke verstoring van de markt en een daling van de prijzen worden geconfronteerd. Met het oog op de verdere stabilisering van de markt moet de financiële bijstand van de Unie daarom in alle lidstaten ook voor deze producenten beschikbaar worden gesteld voor een of meer onder deze verordening vallende producten, mits de betrokken hoeveelheid per lidstaat niet meer dan 2 000 ton bedraagt. (12) Uit de markt nemen van producten, niet-oogsten en groen oogsten zijn doeltreffende crisisbeheersmaatregelen in geval van overschotten van fruit als gevolg van tijdelijke en onvoorspelbare omstandigheden. De lidstaten moeten de mogelijkheid hebben om de hun ter beschikking gestelde hoeveelheden over een of meer van deze maatregelen te verdelen teneinde de beschikbare bedragen zo efficiënt mogelijk te benutten. (13) Zoals bepaald in Gedelegeerde Verordening (EU) nr. 932/2014, moet de beperking dat maximaal 5 % van het volume van de af te zetten productie met steun uit de markt mag worden genomen, tijdelijk worden opgeheven. De financiële bijstand van de Unie dient dus zelfs te worden verleend wanneer meer dan het maximum van 5 % uit de markt wordt genomen. (14) De financiële bijstand van de Unie voor het uit de markt nemen moet worden gebaseerd op de respectieve bedragen die in bijlage XI bij Uitvoeringsverordening (EU) nr. 543/2011 van de Commissie ( 7 ) zijn vastgesteld voor het uit de markt nemen voor gratis verstrekking (ook gratis uitreiking genoemd) en het uit de markt nemen voor overige bestemmingen. Voor producten waarvoor in die bijlage XI geen bedrag is opgenomen, moeten in de onderhavige verordening maximumbedragen worden vastgesteld. (15) Om rekening te houden met de uitzonderlijke marktverstoringen en om ervoor te zorgen dat alle producenten van fruit door de Unie worden ondersteund, moet de financiële bijstand van de Unie voor het uit de markt nemen worden uitgebreid tot producenten van bepaalde soorten fruit die geen lid van een erkende producentenorganisatie zijn. (16) Ter bevordering van de gratis verstrekking van uit de markt genomen fruit aan organisaties als liefdadigheidsinstellingen en scholen of andere gelijkwaardige bestemmingen die de lidstaten hebben goedgekeurd, moet 100 % van de in bijlage XI bij Uitvoeringsverordening (EU) nr. 543/2011 vastgestelde maximumbedragen ook van toepassing zijn op producenten die geen lid van een erkende producentenorganisatie zijn. Voor het uit de markt nemen voor andere bestemmingen dan gratis verstrekking moeten zij 50 % van de vastgestelde maximumbedragen ontvangen. Producenten die geen lid van een erkende producentenorganisatie zijn, moeten in dit verband voldoen aan dezelfde of soortgelijke voorwaarden als producentenorganisaties. Zij moeten bijgevolg net als erkende producentenorganisaties voldoen aan de ter zake relevante bepalingen van Verordening (EU) nr. 1308/2013 en Uitvoeringsverordening (EU) nr. 543/2011. (17) Producentenorganisaties zijn de primaire actoren in de sector fruit en zijn de meest aangewezen entiteiten om ervoor te zorgen dat de financiële bijstand van de Unie voor het uit de markt nemen ook wordt betaald aan producenten die geen lid van een erkende producentenorganisatie zijn. Zij moeten er door het sluiten van een contract voor zorgen dat de producenten die geen lid van een erkende producentenorganisatie zijn, deze bijstand uitbetaald krijgen. Aangezien de aanbodzijde van de markt voor groenten en fruit niet in alle lidstaten in dezelfde mate georganiseerd is, dient de bevoegde autoriteit van de lidstaten in de mogelijkheid te worden gesteld de steun in terdege gemotiveerde gevallen rechtstreeks aan de producenten te betalen. (18) Het steunbedrag voor niet-oogsten en groen oogsten moet door de lidstaten per hectare worden vastgesteld op een niveau dat niet meer dekt dan 90 % van het maximumbedrag voor het uit de markt nemen van producten voor andere bestemmingen dan gratis verstrekking dat is vastgesteld hetzij in bijlage XI bij Uitvoeringsverordening (EU) nr. 543/2011, hetzij in de onderhavige verordening wanneer het producten betreft waarvoor in de eerder genoemde bijlage geen bedrag is vastgesteld. Zelfs wanneer in het desbetreffende productiegebied tijdens de normale productiecyclus productie is geoogst voor commerciële doeleinden, dient voor niet-oogsten steun te worden verleend. (19) Producentenorganisaties concentreren het aanbod en kunnen sneller ingrijpen dan producenten die geen lid van dergelijke organisaties zijn, doordat ze met grotere hoeveelheden werken en daardoor een onmiddellijk effect op de markt hebben. Om de in deze verordening vastgestelde buitengewone steunmaatregelen doeltreffender ten uitvoer te leggen en om de markt sneller te stabiliseren, moet voor producenten die lid van een erkende producentenorganisatie zijn, de financiële bijstand van de Unie ten bate van het uit de markt nemen voor andere bestemmingen dan gratis verstrekking daarom worden verhoogd tot 75 % van de betrokken maximale steunbedragen die voor het uit de markt nemen voor andere bestemmingen zijn vastgesteld. (20) Net als voor het uit de markt nemen dient de financiële bijstand van de Unie voor verrichtingen inzake niet-oogsten en groen oogsten te worden uitgebreid tot producenten die geen lid van een erkende producentenorganisatie zijn. De financiële bijstand moet dan 50 % bedragen van de maximale steunbedragen die voor producentenorganisaties zijn vastgesteld. (21) Gezien het grote aantal producenten die geen lid van een producentenorganisatie zijn en gezien de noodzaak betrouwbare doch haalbare controles te verrichten, mag aan producenten die geen lid van een producentenorganisatie zijn, geen financiële bijstand van de Unie worden verleend voor het groen oogsten van fruit waarvoor de normale oogst al is begonnen, noch voor niet-oogsten wanneer in het betrokken productiegebied tijdens de normale productiecyclus productie voor commerciële doeleinden is geoogst. Producenten die geen lid van een erkende producentenorganisatie zijn, moeten in dit verband net als erkende producentenorganisaties voldoen aan de ter zake relevante bepalingen van Verordening (EU) nr. 1308/2013 en Uitvoeringsverordening (EU) nr. 543/2011. (22) Voor producenten die geen lid van een producentenorganisatie zijn, moet de financiële bijstand van de Unie voor verrichtingen inzake niet-oogsten en groen oogsten rechtstreeks door de bevoegde autoriteit van de lidstaat worden betaald. Die bevoegde autoriteit moet de betrokken bedragen aan de producenten betalen overeenkomstig Uitvoeringsverordening (EU) nr. 543/2011 en de ter zake relevante nationale voorschriften en procedures. (23) Om te waarborgen dat de aan de producenten van bepaalde soorten fruit verleende financiële bijstand van de Unie voor het beoogde doel wordt gebruikt en dat de begrotingsmiddelen van de Unie doeltreffend worden benut, moeten de lidstaten zorgen voor een redelijk controleniveau. Meer bepaald moeten documentencontroles, overeenstemmingscontroles, fysieke controles en controles ter plaatse worden verricht op een redelijk aantal producten, arealen, producentenorganisaties en producenten die geen lid van een erkende producentenorganisatie zijn. (24) De lidstaten moeten de Commissie op gezette tijden in kennis stellen van de verrichtingen die de producentenorganisaties en niet-aangesloten producenten hebben uitgevoerd. (25) Om een onmiddellijk effect op de markt te hebben en bij te dragen aan de stabilisering van de prijzen, moet de onderhavige verordening in werking treden op de dag van de bekendmaking ervan in het Publicatieblad van de Europese Unie , HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied 1.   In deze verordening worden voorschriften vastgesteld inzake financiële bijstand van de Unie (hierna „financiële bijstand” genoemd) ten bate van tijdelijke steunmaatregelen voor overeenkomstig artikel 154 van Verordening (EU) nr. 1308/2013 erkende producentenorganisaties in de sector fruit alsook voor producenten die geen lid van zulke organisaties zijn. Deze tijdelijke steunmaatregelen hebben betrekking op verrichtingen inzake het uit de markt nemen, niet-oogsten en groen oogsten. 2.   De in lid 1 bedoelde steun wordt verleend voor de volgende, voor verse consumptie bestemde producten van de sector fruit: a) appelen van GN-code 0808 10; b) peren van GN-code 0808 30; c) pruimen van GN-code 0809 40 05; d) sinaasappelen, andere dan pomeransen (bittere oranjeappelen), van GN-codes 0805 10 22, 0805 10 24 en 0805 10 28; e) clementines van GN-code 0805 22 00; f) mandarijnen (tangerines en satsuma's daaronder begrepen); wilkings en dergelijke kruisingen van citrusvruchten van de GN-codes 0805 21 10, 0805 29 00 en 0805 21 90; g) citroenen van GN-code 0805 50 10; h) perziken en nectarines van GN-code 0809 30; i) zoete kersen van GN-code 0809 29 00; j) dadelpruimen van GN-code 0810 70 00. 3.   De in lid 1 bedoelde steunmaatregelen hebben betrekking op activiteiten die worden uitgevoerd in de periode die ingaat op de dag van de inwerkingtreding van deze verordening en loopt tot de datum waarop de in artikel 2, lid 1, vastgestelde hoeveelheden in elke betrokken lidstaat zijn opgebruikt, of, als dat eerder is, tot en met 30 juni 2018. 4.   Indien zich vóór 30 juni 2018 een verandering voordoet in de omstandigheden voor de invoer van bepaalde producten uit de Unie in Rusland, kan de Commissie deze verordening dienovereenkomstig wijzigen of intrekken. Artikel 2 Toewijzing van de maximumhoeveelheden aan de lidstaten 1.   De in artikel 1, lid 1, bedoelde financiële bijstand voor steunmaatregelen wordt de lidstaten ter beschikking gesteld voor de in bijlage I vastgestelde hoeveelheden producten. De financiële bijstand wordt de lidstaten tevens ter beschikking gesteld voor verrichtingen inzake het uit de markt nemen, groen oogsten of niet-oogsten van een of meer in artikel 1, lid 2, bedoelde, door de lidstaat vastgestelde producten, mits de betrokken extra hoeveelheid niet meer dan 2 000 ton per lidstaat bedraagt. 2.   De lidstaten kunnen in het kader van de in lid 1 bedoelde totale hoeveelheden die per lidstaat zijn vastgesteld, voor elk in artikel 1, lid 2, vermeld product bepalen: a) welke hoeveelheden voor gratis verstrekking uit de markt worden genomen; b) welke hoeveelheden voor andere bestemmingen dan gratis verstrekking uit de markt worden genomen; c) op welke overeenkomstige oppervlakte groen wordt geoogst en niet wordt geoogst. 3.   Als de hoeveelheden die in een lidstaat tussen 1 juli 2016 en 30 juni 2017 overeenkomstig Gedelegeerde Verordening (EU) 2016/921 daadwerkelijk uit de markt zijn genomen voor een in bijlage I bij die verordening omschreven productcategorie, minder bedragen dan 5 % van de totale aan die lidstaat voor die categorie producten toegewezen hoeveelheden, kan die lidstaat besluiten geen gebruik te maken van de hoeveelheid die hem voor die categorie overeenkomstig bijlage I is toegewezen. In dat geval stelt de betrokken lidstaat de Commissie uiterlijk op 31 oktober 2017 in kennis van zijn besluit. Met ingang van het tijdstip van de kennisgeving komen verrichtingen inzake het uit de markt nemen, niet-oogsten en groen oogsten die in die lidstaat voor die productcategorie worden uitgevoerd, niet in aanmerking voor financiële bijstand. 4.   De lidstaten kunnen besluiten geen gebruik te maken van de in lid 1, tweede alinea, bedoelde hoeveelheid van 2 000 ton, of een deel daarvan. In dat geval stelt de betrokken lidstaat de Commissie uiterlijk op 31 oktober 2017 in kennis van zijn besluit. Met ingang van het tijdstip van deze kennisgeving komen verrichtingen inzake het uit de markt nemen, niet-oogsten en groen oogsten die in die lidstaat binnen de in lid 1, tweede alinea, bedoelde hoeveelheid van 2 000 ton worden uitgevoerd, niet in aanmerking voor financiële bijstand. Artikel 3 Toewijzing van de hoeveelheden aan de producenten De lidstaten verdelen de in artikel 2, lid 1, bedoelde hoeveelheden over de producentenorganisaties en de producenten die geen lid van een producentenorganisatie zijn volgens het beginsel „wie het eerst komt, het eerst maalt”. De lidstaten kunnen echter besluiten een ander systeem voor de toewijzing van hoeveelheden op te zetten, op voorwaarde dat hun systeem op objectieve en niet-discriminerende criteria is gebaseerd. De lidstaten kunnen hiervoor rekening houden met de omvang van de gevolgen van het Russische invoerverbod voor de betrokken producenten. Artikel 4 Gemeenschappelijke bepalingen voor maatregelen van producentenorganisaties op het gebied van het uit de markt nemen, niet-oogsten en groen oogsten 1.   Producentenorganisaties die overeenkomstig deze verordening verrichtingen inzake het uit de markt nemen, niet-oogsten en groen oogsten uitvoeren, ontvangen de steun voor deze verrichtingen zelfs indien hun operationele programma's en de nationale strategieën van de lidstaten niet in dergelijke verrichtingen voorzien. De in de eerste alinea bedoelde steun wordt niet meegeteld voor het berekenen van de in artikel 34, lid 2, van Verordening (EU) nr. 1308/2013 bedoelde maxima. Artikel 32, lid 2, van Verordening (EU) nr. 1308/2013 en artikel 55, lid 4, van Uitvoeringsverordening (EU) nr. 543/2011 zijn niet van toepassing op de financiële bijstand die uit hoofde van de onderhavige verordening wordt verleend. 2.   Het in artikel 33, lid 3, vierde alinea, van Verordening (EU) nr. 1308/2013 bedoelde maximum van één derde van de uitgaven en het in artikel 66, lid 3, onder c), van Uitvoeringsverordening (EU) nr. 543/2011 bedoelde maximum van 25 % voor de verhoging van het actiefonds zijn niet van toepassing op uitgaven met betrekking tot in de onderhavige verordening bedoelde verrichtingen voor het uit de markt nemen, niet-oogsten en groen oogsten. 3.   Uitgaven overeenkomstig de artikelen 5 en 7 maken deel uit van het actiefonds van de producentenorganisaties. 4.   Wanneer de erkenning van een producentenorganisatie is geschorst overeenkomstig artikel 114, lid 2, van Uitvoeringsverordening (EU) nr. 543/2011, worden de leden van die producentenorganisatie voor de toepassing van de artikelen 6 en 8 van de onderhavige verordening beschouwd als producenten die geen lid van een erkende producentenorganisatie zijn. Artikel 5 Financiële bijstand voor het uit de markt nemen die wordt verleend aan producentenorganisaties 1.   Het in artikel 34, lid 4, van Verordening (EU) nr. 1308/2013 en in artikel 79, lid 2, van Uitvoeringsverordening (EU) nr. 543/2011 bedoelde maximum van 5 % is niet van toepassing op verrichtingen uit hoofde van de onderhavige verordening. 2.   De maximumbedragen van de financiële bijstand voor het uit de markt nemen die aan producentenorganisaties wordt verleend, zijn vastgesteld in bijlage II. 3.   In afwijking van artikel 34, lid 1, van Verordening (EU) nr. 1308/2013 bedraagt de financiële bijstand voor het uit de markt nemen voor andere bestemmingen dan gratis verstrekking 75 % van de maximale steunbedragen voor overige bestemmingen als opgenomen in bijlage II bij de onderhavige verordening. Artikel 6 Financiële bijstand voor het uit de markt nemen die wordt verleend aan producenten die geen lid van een producentenorganisatie zijn 1.   De maximumbedragen van de financiële bijstand voor het uit de markt nemen voor gratis verstrekking die wordt verleend aan producenten die geen lid zijn van een erkende producentenorganisatie, zijn vastgesteld in bijlage II. De maximumbedragen van de financiële bijstand voor het uit de markt nemen voor andere bestemmingen dan gratis verstrekking die wordt verleend aan producenten die geen lid zijn van een erkende producentenorganisatie, bedragen 50 % van de in bijlage II vastgestelde bedragen. 2.   Producenten die geen lid van een erkende producentenorganisatie zijn, sluiten voor de volledige hoeveelheid van de te leveren producten een contract met een dergelijke producentenorganisatie. Producentenorganisaties aanvaarden alle redelijke verzoeken van producenten die geen lid van een erkende producentenorganisatie zijn. De hoeveelheden die door niet-aangesloten producenten worden geleverd, moeten in overeenstemming zijn met de regionale opbrengst en oppervlakte in kwestie. De financiële bijstand wordt aan de producenten die geen lid van een erkende producentenorganisatie zijn, betaald door de producentenorganisatie waarmee zij een dergelijk contract hebben gesloten. De bedragen die overeenstemmen met de reële kosten van de producentenorganisatie voor het uit de markt nemen van de respectieve producten, worden door die organisatie ingehouden. Deze kosten worden bewezen door middel van facturen. 3.   De lidstaten mogen om terdege gemotiveerde redenen, zoals de beperkte graad van organisatie van de producenten in de betrokken lidstaat, en op niet-discriminerende wijze toestaan dat een producent die geen lid van een erkende producentenorganisatie is, in plaats van het in lid 2 bedoelde contract te sluiten, de te leveren hoeveelheid meldt aan de bevoegde autoriteit van de lidstaat. Artikel 78 van Uitvoeringsverordening (EU) nr. 543/2011 is van overeenkomstige toepassing op een dergelijke melding. De hoeveelheden die door niet-aangesloten producenten worden geleverd, moeten in overeenstemming zijn met de regionale opbrengst en oppervlakte in kwestie. In zulke gevallen betaalt de bevoegde autoriteit van de lidstaat de financiële bijstand rechtstreeks aan de producent. De lidstaten stellen hiertoe nieuwe nationale voorschriften of procedures vast of passen de bestaande toe. 4.   Verordening (EU) nr. 1308/2013 en Uitvoeringsverordening (EU) nr. 543/2011 alsook artikel 4 van de onderhavige verordening zijn van overeenkomstige toepassing op het onderhavige artikel. Artikel 7 Financiële bijstand voor niet-oogsten en groen oogsten die wordt verleend aan producentenorganisaties 1.   In afwijking van artikel 85, lid 4, van Uitvoeringsverordening (EU) nr. 543/2011 stellen de lidstaten de steunbedragen, die zowel de financiële bijstand van de Unie als de bijdrage van de producentenorganisatie voor niet-oogsten en groen oogsten omvatten, vast per hectare en op een niveau dat niet meer dekt dan 90 % van de bedragen voor het uit de markt nemen voor andere bestemmingen dan gratis verstrekking die zijn vastgesteld in bijlage II bij de onderhavige verordening. Steun voor groen oogsten wordt slechts verleend voor producten die fysiek op de velden aanwezig zijn en daadwerkelijk groen worden geoogst. In afwijking van artikel 34, lid 4, van Verordening (EU) nr. 1308/2013 bedraagt de financiële bijstand van de Unie voor niet-oogsten en groen oogsten 75 % van de bedragen die de lidstaten overeenkomstig de eerste alinea hebben vastgesteld. 2.   In afwijking van artikel 85, lid 3, eerste alinea, van Uitvoeringsverordening (EU) nr. 543/2011 mogen de in artikel 84, lid 1, onder b), van die verordening bedoelde maatregelen om niet te oogsten worden genomen zelfs wanneer in het betrokken productiegebied tijdens de normale productiecyclus productie is geoogst voor commerciële doeleinden. In zulke gevallen worden de in lid 1 van het onderhavige artikel bedoelde steunbedragen verlaagd naar verhouding van de reeds geoogste productie, zoals vastgesteld op basis van de voorraadboekhouding en de financiële boekhouding van de betrokken producentenorganisaties. Artikel 8 Financiële bijstand voor niet-oogsten en groen oogsten die wordt verleend aan producenten die geen lid van een producentenorganisatie zijn 1.   In afwijking van artikel 85, lid 3, van Uitvoeringsverordening (EU) nr. 543/2011 is het volgende van toepassing: a) steun voor groen oogsten wordt slechts verleend voor producten die fysiek op de velden aanwezig zijn, die daadwerkelijk groen worden geoogst en waarvoor de normale oogst nog niet is begonnen; b) er worden geen maatregelen voor niet-oogsten genomen wanneer in het desbetreffende productiegebied tijdens de normale productiecyclus productie is geoogst voor commerciële doeleinden; c) groen oogsten en niet-oogsten worden onder geen beding samen toegepast voor hetzelfde product en dezelfde oppervlakte. 2.   De bedragen van de financiële bijstand voor verrichtingen inzake niet-oogsten en groen oogsten stemmen overeen met 50 % van de overeenkomstig artikel 7, lid 1, door de lidstaten vastgestelde bedragen. 3.   Producenten die geen lid van een erkende producentenorganisatie zijn, doen de toepasselijke melding aan de bevoegde autoriteit van de lidstaat overeenkomstig de door de lidstaat krachtens artikel 85, lid 1, onder a), van Uitvoeringsverordening (EU) nr. 543/2011 vastgestelde bepalingen. 4.   De bevoegde autoriteit van de lidstaat betaalt de financiële bijstand rechtstreeks aan de producent. De lidstaten stellen hiertoe nieuwe nationale voorschriften of procedures vast of passen de bestaande toe. 5.   Verordening (EU) nr. 1308/2013 en Uitvoeringsverordening (EU) nr. 543/2011 zijn van overeenkomstige toepassing op het onderhavige artikel. Artikel 9 Controles op verrichtingen inzake het uit de markt nemen, niet-oogsten en groen oogsten 1.   De in de artikelen 5 en 6 bedoelde verrichtingen voor het uit de markt nemen worden onderworpen aan: a) controles van het eerste niveau overeenkomstig artikel 108 van Uitvoeringsverordening (EU) nr. 543/2011. Deze controles dekken ten minste 10 % van de hoeveelheid uit de markt genomen producten en ten minste 10 % van de producentenorganisaties die de in artikel 5 van de onderhavige verordening bedoelde financiële bijstand ontvangen. Met betrekking tot de in artikel 6, lid 3, bedoelde verrichtingen voor het uit de markt nemen dekken de controles van het eerste niveau echter 100 % van de hoeveelheid uit de markt genomen producten; b) controles van het tweede niveau overeenkomstig artikel 109 van Uitvoeringsverordening (EU) nr. 543/2011. De controles ter plaatse dekken ten minste 40 % van de entiteiten die aan de controles van het eerste niveau onderworpen zijn, en ten minste 5 % van de hoeveelheid uit de markt genomen producten. 2.   De in de artikelen 7 en 8 bedoelde verrichtingen inzake niet-oogsten en groen oogsten worden onderworpen aan de in artikel 110 van Uitvoeringsverordening (EG) nr. 543/2011 vastgestelde controles en voorwaarden, behalve ten aanzien van de eis dat de gewassen nog niet gedeeltelijk zijn geoogst wanneer de in artikel 7, lid 2, van de onderhavige verordening bedoelde afwijking wordt toegepast. De controles dekken ten minste 25 % van de betrokken productiegebieden. Met betrekking tot de in artikel 8 bedoelde verrichtingen inzake niet-oogsten en groen oogsten dekken de controles 100 % van de betrokken productiegebieden. Artikel 10 Het aanvragen en betalen van de financiële bijstand 1.   Producentenorganisaties vragen uiterlijk op 31 juli 2018 de betaling aan van de in de artikelen 5 en 7 bedoelde financiële bijstand. 2.   Producenten die geen lid van een erkende producentenorganisatie zijn en geen contract met een erkende producentenorganisatie hebben gesloten, vragen uiterlijk op 31 juli 2018 zelf de betaling van de in de artikelen 6 en 8 bedoelde financiële bijstand van de Unie aan bij de door de lidstaten aangewezen bevoegde autoriteiten. 3.   De betalingsaanvragen gaan vergezeld van bewijsstukken die het bedrag van de betrokken financiële bijstand staven, en bevatten een schriftelijke verklaring dat de aanvrager met betrekking tot de verrichtingen die overeenkomstig deze verordening voor financiële bijstand in aanmerking komen, geen dubbele financiering uit uniale of nationale bron noch compensatie in het kader van een verzekeringspolis heeft ontvangen of zal ontvangen. Artikel 11 Kennisgevingen 1.   Op de eerste dag van elke maand tot 1 oktober 2018 stellen de lidstaten de Commissie voor elk product in kennis van de volgende gegevens: a) de voor gratis verstrekking uit de markt genomen hoeveelheden; b) de voor andere bestemmingen dan gratis verstrekking uit de markt genomen hoeveelheden; c) op welke overeenkomstige oppervlakte groen wordt geoogst en niet wordt geoogst; d) de totale uitgaven voor de in de punten a), b) en c), bedoelde hoeveelheden en oppervlakten. Enkel reeds uitgevoerde verrichtingen worden in de kennisgevingen opgenomen. De lidstaten gebruiken voor deze kennisgevingen het passende in bijlage III opgenomen model. 2.   Bij hun eerste kennisgeving stellen de lidstaten de Commissie aan de hand van het passende model in bijlage IV in kennis van de steunbedragen die zij hebben vastgesteld overeenkomstig artikel 79, lid 1, of artikel 85, lid 4, van Uitvoeringsverordening (EU) nr. 543/2011 en de artikelen 5 tot en met 8 van de onderhavige verordening. Artikel 12 Betaling van de financiële bijstand van de Unie De uitgaven van de lidstaten voor de betalingen in het kader van de onderhavige verordening komen slechts voor financiële bijstand in aanmerking indien deze uiterlijk op 30 september 2018 zijn betaald. Artikel 13 Inwerkingtreding Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 april 2017. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) nr. 913/2014 van de Commissie van 21 augustus 2014 tot vaststelling van tijdelijke buitengewone maatregelen ter ondersteuning van producenten van perziken en nectarines ( PB L 248 van 22.8.2014, blz. 1 ). ( 3 ) Gedelegeerde Verordening (EU) nr. 932/2014 van de Commissie van 29 augustus 2014 tot vaststelling van tijdelijke buitengewone maatregelen ter ondersteuning van producenten van bepaalde soorten groenten en fruit en tot wijziging van Gedelegeerde Verordening (EU) nr. 913/2014 ( PB L 259 van 30.8.2014, blz. 2 ). ( 4 ) Gedelegeerde Verordening (EU) nr. 1031/2014 van de Commissie van 29 september 2014 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit ( PB L 284 van 30.9.2014, blz. 22 ). ( 5 ) Gedelegeerde Verordening (EU) 2015/1369 van de Commissie van 7 augustus 2015 tot wijziging van Gedelegeerde Verordening (EU) nr. 1031/2014 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit ( PB L 211 van 8.8.2015, blz. 17 ). ( 6 ) Gedelegeerde Verordening (EU) nr. 2016/921 van de Commissie van 10 juni 2016 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit ( PB L 154 van 11.6.2016, blz. 3 ). ( 7 ) Uitvoeringsverordening (EU) nr. 543/2011 van de Commissie van 7 juni 2011 tot vaststelling van nadere bepalingen voor de toepassing van Verordening (EG) nr. 1234/2007 van de Raad, wat de sectoren groenten en fruit en verwerkte groenten en fruit betreft ( PB L 157 van 15.6.2011, blz. 1 ). BIJLAGE I Per lidstaat toegewezen maximumhoeveelheden producten als bedoeld in artikel 2, lid 1 (ton) Lidstaat Appelen en peren Pruimen Sinaasappelen, clementines, mandarijnen en citroenen Perziken en nectarines België 21 845 Duitsland 1 615 Griekenland 680 4 165 2 040 5 355 Spanje 1 955 1 275 14 110 9 775 Frankrijk 3 060 Kroatië 510 850 Italië 4 505 3 910 850 2 380 Cyprus 3 060 Nederland 5 865 Oostenrijk 510 Polen 75 565 425 510 Portugal 935 BIJLAGE II Maximale steunbedragen voor het uit de markt nemen als bedoeld in de artikelen 5 en 6 Product Maximaal steunbedrag (EUR/100 kg) Gratis verstrekking Overige bestemmingen Appelen 16,98 13,22 Nectarines 26,90 26,90 Perziken 26,90 26,90 Peren 23,85 15,90 Sinaasappelen 21,00 21,00 Mandarijnen 19,50 19,50 Clementines 22,16 19,50 Satsuma's 19,50 19,50 Citroenen 23,99 19,50 Pruimen 34,00 20,40 Dadelpruimen 21,02 14,01 Kersen 48,14 32,09 BIJLAGE III Modellen voor kennisgevingen als bedoeld in artikel 11, lid 1 KENNISGEVING VAN UIT DE MARKT NEMEN — GRATIS VERSTREKKING Lidstaat:… Betrokken periode:… Datum: … Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Hoeveelheid (ton) Financiële bijstand van de Unie (EUR) Hoeveelheid (ton) Financiële bijstand van de Unie (EUR) uit de markt nemen vervoer sorteren en verpakken Totaal uit de markt nemen vervoer sorteren en verpakken Totaal (a) (b) (c) (d) (e) = (b) + (c) + (d) (f) (g) (h) (i) (j) = (g) + (h) + (i) (k) = (a) + (f) (l) = (e) + (j) Appelen Peren Totaal appelen en peren Pruimen Totaal pruimen Sinaasappelen Clementines Mandarijnen Citroenen Totaal citrusvruchten Perziken Nectarines Totaal perziken en nectarines Kersen Dadelpruimen Totaal andere TOTAAL Noot : Per kennisgeving wordt één afzonderlijk Excelformulier ingevuld. KENNISGEVING VAN UIT DE MARKT NEMEN — OVERIGE BESTEMMINGEN Lidstaat:… Betrokken periode:… Datum: … Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Hoeveelheid (ton) Financiële bijstand van de Unie (EUR) Hoeveelheid (ton) Financiële bijstand van de Unie (EUR) (a) (b) (c) (d) (e) = (a) + (c) (f) = (b) + (d) Appelen Peren Totaal appelen en peren Pruimen Totaal pruimen Sinaasappelen Clementines Mandarijnen Citroenen Totaal citrusvruchten Perziken Nectarines Totaal perziken en nectarines Kersen Dadelpruimen Totaal andere TOTAAL Noot : Per kennisgeving wordt één afzonderlijk Excelformulier ingevuld. KENNISGEVING VAN NIET-OOGSTEN EN GROEN OOGSTEN Lidstaat:… Betrokken periode:… Datum: … Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Oppervlakte (ha) Hoeveelheid (ton) Financiële bijstand van de Unie (EUR) Oppervlakte (ha) Hoeveelheid (ton) Financiële bijstand van de Unie (EUR) (a) (b) (c) (d) (e) (f) (g) = (b) + (e) (h) = (c) + (f) Appelen Peren Totaal appelen en peren Pruimen Totaal pruimen Sinaasappelen Clementines Mandarijnen Citroenen Totaal citrusvruchten Perziken Nectarines Totaal perziken en nectarines Kersen Dadelpruimen Totaal andere TOTAAL Noot : Per kennisgeving wordt één afzonderlijk Excelformulier ingevuld. BIJLAGE IV Met de eerste kennisgeving mee te sturen tabellen als bedoeld in artikel 11, lid 2 UIT DE MARKT NEMEN — OVERIGE BESTEMMINGEN Door de lidstaten overeenkomstig artikel 79, lid 1, van Uitvoeringsverordening (EU) nr. 543/2011 en artikel 5 van de onderhavige verordening vastgestelde maximale steunbedragen Lidstaat:… Datum: … Product Bijdrage van de producentenorganisatie (EUR/100 kg) Financiële bijstand van de Unie (EUR/100 kg) Appelen Peren Pruimen Sinaasappelen Clementines Mandarijnen Citroenen Perziken Nectarines Kersen Dadelpruimen NIET-OOGSTEN EN GROEN OOGSTEN Door de lidstaten overeenkomstig artikel 85, lid 4, van Uitvoeringsverordening (EU) nr. 543/2011 en artikel 7 van de onderhavige verordening vastgestelde maximale steunbedragen Lidstaat:… Datum: … Product Vollegrondteelt Kasteelt Bijdrage van de producentenorganisatie (EUR/ha) Financiële bijstand van de Unie (EUR/ha) Bijdrage van de producentenorganisatie (EUR/ha) Financiële bijstand van de Unie (EUR/ha) Appelen Peren Pruimen Sinaasappelen Clementines Mandarijnen Citroenen Perziken Nectarines Kersen Dadelpruimen",
  "source": "EUR LEX"
}