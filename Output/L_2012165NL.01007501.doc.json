{
  "url": "http://www.w3.org/1999/xhtml\">",
  "content": "L_2012165NL.01007501.xml 26.6.2012 NL Publicatieblad van de Europese Unie L 165/75 UITVOERINGSBESLUIT 2012/334/GBVB VAN DE RAAD van 25 juni 2012 tot uitvoering van Besluit 2011/486/GBVB betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2011/486/GBVB van de Raad van 1 augustus 2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan ( 1 ) , en met name artikel 5, Overwegende hetgeen volgt: (1) De Raad heeft op 1 augustus 2011 Besluit 2011/486/GBVB vastgesteld. (2) Op 18 maart 2012 heeft het comité ingesteld krachtens punt 30 van Resolutie 1988 (2011) van de Veiligheidsraad van de Verenigde Naties, de lijst van personen, groepen, ondernemingen en entiteiten waarvoor beperkende maatregelen gelden, gewijzigd. (3) De bijlage bij Besluit 2011/486/GBVB moet derhalve dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2011/486/GBVB wordt gewijzigd zoals aangegeven in de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Luxemburg, 25 juni 2012. Voor de Raad De voorzitter C. ASHTON ( 1 ) PB L 199 van 2.8.2011, blz. 57 . BĲLAGE De vermeldingen in de bijlage bij Besluit 2011/486/GBVB voor de hieronder genoemde personen, worden vervangen door de hieronder aangegeven vermeldingen. A. Personen die banden hebben met de Taliban 1. Shams Ur-Rahman Abdul Zahir ( ook bekend als a) Shamsurrahman; b) Shams-u-Rahman, c) Shamsurrahman Abdurahman), d) Shams ur-Rahman Sher Alam) Titel: a) Moellah; b) Maulavi. Motivering voor plaatsing op de lijst: viceminister van Landbouw onder het Talibanregime. Geboortedatum: 1969. Geboorteplaats: Waka Uzbin, district Sarobi, provincie Kabul, Afghanistan. Nationaliteit: Afghaans. Nationaal identiteitsnr.: a) 2132370 (Afghaanse nationale identiteitskaart (tazkira)). b) 812673 (Afghaanse nationale identiteitskaart (tazkira)). Overige informatie: a) houdt zich vermoedelijk op in het grensgebied tussen Afghanistan en Pakistan, b) betrokken bij drugshandel, c) behoort tot de Ghilzai-stam. Datum van aanwijzing door de VN: 23.2.2001. Aanvullende informatie uit de beschrijving van de redenen die is verstrekt door het Sanctiecomité: In juni 2007 was Shams ur-Rahman Sher Alam het Talibanlid dat verantwoordelijk was voor de provincie Kabul. Hij was belast met militaire operaties in en rond Kabul en was betrokken bij een groot aantal aanvallen. 2. Ubaidullah Akhund Yar Mohammed Akhund ( ook bekend als a) Obaidullah Akhund; b) Obaid Ullah Akhund) Titel: a) Mullah, b) Hadji, c) Maulavi. Motivering voor plaatsing op de lijst: minister van Defensie onder het Talibanregime. Geboortedatum: a) ongeveer 1968; b) 1969. Geboorteplaats: a) Sangisar, district Panjwai, provincie Kandahar, Afghanistan, b) district Arghandab, provincie Kandahar, Afghanistan, c) Nalgham-gebied, district Zheray, provincie Kandahar, Afghanistan. Nationaliteit: Afghaans. Overige informatie: a) was een van de plaatsvervangers van Moellah Mohammed Omar; b) was lid van de hoogste raad van de Taliban, belast met militaire operaties; c) gearresteerd in 2007 en gedetineerd in Pakistan; d) zou overleden zijn in maart 2010, e) door huwelijk verbonden met Saleh Mohammad Kakar Akhtar Muhammad; f) behoorde tot de Alokozai-stam. Datum van aanwijzing door de VN: 25.1.2001. Aanvullende informatie uit de beschrijving van de redenen die is verstrekt door het Sanctiecomité: Ubaidullah Akhund was plaatsvervanger van Mohammed Omar en als lid van de leiding van de Taliban belast met militaire operaties. 3. Mohammad Jawad Waziri Motivering voor plaatsing op de lijst: ministerie van Buitenlandse Zaken, departement Verenigde Naties onder het Talibanregime. Geboortedatum: rond 1960. Geboorteplaats: a) district Jaghatu, provincie Maidan Wardak, Afghanistan, b) district Sharana, provincie Paktia, Afghanistan. Nationaliteit: Afghaans. Overige informatie: a) houdt zich vermoedelijk op in het grensgebied tussen Afghanistan en Pakistan; b) behoort tot de Waziri-stam. Datum van aanwijzing door de VN: 23.2.2001. 4. Nazir Mohammad Abdul Basir ( ook bekend als Nazar Mohammad) Titel: a) Maulavi, b) Sar Muallim. Motivering voor plaatsing op de lijst: a) burgemeester van de stad Kunduz, b) waarnemend gouverneur van de provincie Kunduz (Afghanistan) onder het Talibanregime. Geboortedatum: 1954. Geboorteplaats: Malaghi, district Kunduz, provincie Kunduz, Afghanistan. Nationaliteit: Afghaans. Overige informatie: zou overleden zijn op 9 november 2008. Datum van aanwijzing door de VN: 23.2.2001. 5. Abdulhai Salek Titel: Maulavi. Motivering voor plaatsing op de lijst: gouverneur van de provincie Uruzgan onder het Talibanregime. Geboortedatum: rond 1965. Geboorteplaats: Awlyatak, gebied Gardan Masjid, district Chaki Wardak, provincie Maidan Wardak, Afghanistan. Nationaliteit: Afghaans. Overige informatie: a) zou overleden zijn in Noord-Afghanistan 1999, b) behoorde tot de Wardak-stam. Datum van aanwijzing door de VN: 23.2.2001. 6. Abdul Latif Mansur ( ook bekend als a) Abdul Latif Mansoor; b) Wali Mohammad) Titel: Maulavi. Motivering voor plaatsing op de lijst: minister van Landbouw onder het Talibanregime. Geboortedatum: rond 1968. Geboorteplaats: a) district Zurmat, provincie Paktia, Afghanistan, b) district Garda Saray, provincie Paktia, Afghanistan. Nationaliteit: Afghaans. Overige informatie: a) lid van de Talibansjoera in Miram Shah sinds mei 2007, b) lid van de hoogste raad van de Taliban en hoofd van de politieke commissie van deze raad in 2009, c) Talibancommandant in oostelijk Afghanistan sinds 2010, d) lid van de Taliban verantwoordelijk voor de provincie Nangarhar, Afghanistan, sinds eind 2009, e) houdt zich vermoedelijk op in het grensgebied tussen Afghanistan en Pakistan, f) behoort tot de Sahak-stam (substam Ghilzai). Datum van aanwijzing door de VN: 31.1.2001. Aanvullende informatie uit de beschrijving van de redenen die is verstrekt door het Sanctiecomité: Abdul Latif Mansur was in mei 2007 lid van de „Miram Shah-raad” van de Taliban. Voor de Taliban was hij schaduwgouverneur van de provincie Nangarhar, Afghanistan, in 2009 en midden 2009 stond hij aan het hoofd van de politieke commissie van de Taliban. In mei 2010 was Abdul Latif Mansur een hooggeplaatst Talibancommandant in oostelijk Afghanistan. 7. Allah Dad Tayeb Wali Muhammad ( ook bekend als a) Allah Dad Tayyab; b) Allah Dad Tabeeb) Titel: a) Moellah; b) Hadji. Motivering voor plaatsing op de lijst: viceminister van Communicatie onder het Talibanregime. Geboortedatum: rond 1963. Geboorteplaats: a) district Ghorak, provincie Kandahar, Afghanistan; b) district Nesh, provincie Uruzgan, Afghanistan. Nationaliteit: Afghaans. Overige informatie: behoort tot de Popalzai-stam. Datum van aanwijzing door de VN: 25.1.2001. 8. Zabihullah Hamidi ( ook bekend als Taj Mir) Motivering voor plaatsing op de lijst: viceminister van Hoger Onderwijs onder het Talibanregime. Geboortedatum : 1958-1959. Geboorteplaats: Payeen Bagh, district Kahmard, provincie Bamyan, Afghanistan. Adres: regio Dashti Shor, Mazari Sharif, provincie Balkh, Afghanistan. Nationaliteit: Afghaans. Datum van aanwijzing door de VN: 23.2.2001. 9. Mohammad Yaqoub Titel: Maulavi. Motivering voor plaatsing op de lijst: hoofd van Bakhtar Information Agency (BIA) onder het Talibanregime. Geboortedatum : rond 1966. Geboorteplaats: a) district Shahjoi, provincie Zabul, Afghanistan b) district Janda, provincie Ghazni, Afghanistan. Nationaliteit: Afghaans. Overige informatie: a) lid van de culturele commissie van de Taliban, b) houdt zich vermoedelijk op in het grensgebied tussen Afghanistan en Pakistan, c) behoort tot de Kharoti-stam. Datum van aanwijzing door de VN: 23.2.2001. Aanvullende informatie uit de beschrijving van de redenen die is verstrekt door het Sanctiecomité: In 2009 was Mohammad Yaqoub een leidinggevend Talibanlid in het district Yousef Khel van de provincie Paktika. 10. Mohammad Shafiq Ahmadi Titel: Moellah. Motivering voor plaatsing op de lijst: gouverneur van de provincie Samangan onder het Talibanregime. Geboortedatum : 1956-1957. Geboorteplaats: district Tirin Kot, provincie Uruzgan, Afghanistan. Nationaliteit: Afghaans. Datum van aanwijzing door de VN: 23.2.2001. 11. Ahmad Jan Akhundzada Shukoor Akhundzada ( ook bekend als a) Ahmad Jan Akhunzada; b) Ahmad Jan Akhund Zada). Titel: a) Maulavi; b) Moellah. Motivering voor plaatsing op de lijst: gouverneur van de provincies Zabol en Uruzgan onder het Talibanregime. Geboortedatum : 1966-1967. Geboorteplaats: a) Lablan, district Dehrawood, provincie Uruzgan, Afghanistan; b) district Zurmat, provincie Paktia, Afghanistan. Nationaliteit: Afghaans. Overige informatie: a) lid van de Taliban verantwoordelijk voor de provincie Uruzgan, Afghanistan, begin 2007; b) zwager van Moellah Mohammed Omar; Datum van aanwijzing door de VN: 25.1.2001. Aanvullende informatie uit de beschrijving van de redenen die is verstrekt door het Sanctiecomité: Ahmad Jan Akhundzada Shukoor Akhundzada was begin 2007 als Talibanlid belast met de provincie Uruzgan. 12. Khalil Ahmed Haqqani ( ook bekend als a) Khalil Al-Rahman Haqqani; b) Khalil ur Rahman Haqqani; c) Khaleel Haqqani) Titel: Hadji. Adres: a) Peshawar, Pakistan; b) bij de Dergey Manday Madrassa in de Dergey Manday, nabij Miram Shah, Noord-Waziristan, federaal bestuurde stamgebieden, Pakistan; c) Kayla nabij Miram Shah, Noord-Waziristan, federaal bestuurde stamgebieden, Pakistan; d) Sarana Zadran, provincie Paktia, Afghanistan. Geboortedatum: a) 1.1.1966; b) tussen 1958 en 1964. Geboorteplaats : Sarana, regio Garda Saray, district Waza Zadran, provincie Paktia, Afghanistan. Nationaliteit: Afghaans. Overige informatie: a) eminent lid van het Haqqaninetwerk, dat opereert vanuit Noord-Waziristan in de federaal bestuurde stamgebieden van Pakistan; b) reisde eerder naar Dubai, Verenigde Arabische Emiraten, met het oog op fondsenwerving; c) broer van Jalaluddin Haqqani en oom van Sirajuddin Jallaloudine Haqqani. Datum van aanwijzing door de VN: 9.2.2011. Aanvullende informatie uit de beschrijving van de redenen die is verstrekt door het Sanctiecomité: Khalil Ahmed Haqqani is een hoge functionaris binnen het Haqqaninetwerk, een aan de Taliban gelieerde groep militanten die opereert vanuit Noord-Waziristan in de federaal bestuurde stamgebieden van Pakistan. Het Haqqaninetwerk, dat een prominente rol speelt onder de opstandelingen in Afghanistan, is opgericht door de broer van Khalil Haqqani, Jalaluddin Haqqani (TI.H.40.01.), die zich halverwege de jaren negentig achter het Talibanregime van Moellah Mohammed Omar schaarde. Khalil Haqqani houdt zich bezig met fondsenwerving voor de Taliban en het Haqqaninetwerk; hij is vaak in het buitenland om er geldschieters te ontmoeten. In september 2009 was hij al in de Golfregio geweest en had er fondsen geworven, zoals ook uit bronnen in Zuid- en Oost-Azië. Khalil Haqqani verstrekt ook steun aan de Taliban en het Haqqaninetwerk in Afghanistan. Begin 2010 al gaf hij financiële steun aan Talibancellen in de provincie Logar in Afghanistan. In 2009 leverde en controleerde hij ongeveer 160 soldaten in de provincie Logar in Afghanistan; hij was een van de schuldigen aan het vasthouden van tegenstanders die door de Taliban en het Haqqaninetwerk gevangen waren genomen. Voor Talibanoperaties stond Khalil Haqqani onder het bevel van zijn neef Sirajuddin Haqqani. Khalil Haqqani heeft voorts gewerkt voor rekening van Al Qaida, en is met hun militaire operaties in verband gebracht. In 2002 heeft hij troepen van Al Qaida in de provincie Paktia in Pakistan versterking geboden. 13. Badruddin Haqqani ( ook bekend als Atiqullah) Adres: Miram Shah, Pakistan. Geboortedatum: omstreeks 1975-1979. Geboorteplaats : Miramshah, Noord-Waziristan, Pakistan. Overige informatie: a) operationeel bevelhebber van het Haqqaninetwerk en lid van de Talibanraad in Miram Shah; b) heeft meegewerkt aan de leiding van aanvallen tegen doelwitten in Zuidoost-Afghanistan; c) zoon van Jalaluddin Haqqani, broer van Sirajuddin Jallaloudine Haqqani en Nasiruddin Haqqani, neef van Khalil Ahmed Haqqani. Datum van aanwijzing door de VN: 11.5.2011. Aanvullende informatie uit de beschrijving van de redenen die is verstrekt door het Sanctiecomité: Badruddin Haqqani is operationeel commandant van het Haqqaninetwerk, een aan de Taliban gelieerde groep militanten die opereert vanuit Noord-Waziristan in de federaal bestuurde stamgebieden van Pakistan. Het Haqqaninetwerk heeft steeds een prominente rol gespeeld onder de opstandelingen in Afghanistan, en is verantwoordelijk voor diverse opvallende aanslagen. De leiding van het Haqqaninetwerk wordt gevormd door de oudste drie zoons van oprichter Jalaluddin Haqqani, die zich halverwege de jaren negentig achter het Talibanregime van Moellah Mohammed Omar schaarde. Badruddin is de zoon van Jalaluddin en de broer van Nasiruddin Haqqani en Sirajuddin Haqqani, en een neef van Khalil Ahmed Haqqani. Badruddin gidst de met de Taliban samenwerkende opstandelingen en buitenlandse strijders naar doelwitten in Zuid-oost-Afghanistan. Hij heeft zitting in de Talibanshura van Miram Shah, waaronder de activiteiten van het Haqqaninetwerk ressorteren. Badruddin zou ook de man zijn achter ontvoeringen door het Haqqaninetwerk. Tal van Afghanen en buitenlanders zijn in de Afghaans-Pakistaanse grensstreek onder zijn verantwoordelijkheid ontvoerd. 14. Malik Noorzai ( ook bekend als : a) Hadji Malik Noorzai; b) Hadji Malak Noorzai; c) Hadji Malek Noorzai; d) Hadji Maluk; e) Hadji Aminullah Titel : Hadji. Adres : a) Boghra Road, Miralzei, Chaman, provincie Baluchistan, Pakistan, b) Kalay Rangin, district Spin Boldak, provincie Kandahar, Afghanistan. Geboortedatum : a) 1957, b) 1960. Geboorteplaats : grensstad Chaman, Pakistan. Nationaliteit : Afghaans. Overige informatie : a) financier van de Taliban; b) is eigenaar van ondernemingen in Japan en reist regelmatig naar Dubai, de Verenigde Arabische Emiraten en Japan; c) faciliteerde vanaf 2009 Talibanactiviteiten, onder meer door werving van leden en het verstrekken van logistieke steun; d) houdt zich vermoedelijk op in het grensgebied tussen Afghanistan en Pakistan; e) behoort tot de Nurzai-stam; f) broer van Faizullah Khan Noorzai. Datum van aanwijzing door de VN : 4.10.2011. Aanvullende informatie uit de beschrijving van de redenen die is verstrekt door het Sanctiecomité : Malik Noorzai is een in Pakistan gevestigde zakenman die financiële steun aan de Taliban heeft verstrekt. Malik en zijn broer Faizullah Noorzai Akhtar Mohammed Mira Khan hebben voor de Taliban miljoenen dollars geïnvesteerd in verscheidene ondernemingen. Eind 2008 hebben vertegenwoordigers van de Taliban contact gezocht met Malik met de bedoeling dat hij als zakenman investeringen met gelden van de Taliban zou verrichten. Malik heeft zeker sedert 2005 persoonlijk tienduizenden dollars bijgedragen en honderdduizenden dollars uitgedeeld aan de Taliban; dat geld was gedeeltelijk ingezameld bij donoren in de Golfregio en Pakistan en gedeeltelijk Maliks eigen geld. Malik beheerde tevens een hawala-rekening in Pakistan waarop tienduizenden dollars werden gestort die om de zoveel maanden vanuit de Golfregio werden overgedragen om de Talibanactiviteiten te steunen. Malik heeft tevens Talibanactiviteiten gefaciliteerd. In 2009 was Malik reeds 16 jaar hoofdverantwoordelijke van een madrassa (religieuze school) in het grensgebied tussen Afghanistan en Pakistan die door de Taliban werd gebruikt om rekruten te indoctrineren en op te leiden. Malik bracht onder andere de middelen aan ter ondersteuning van de madrassa. Malik heeft samen met zijn broer ook een rol gespeeld bij de opslag van voertuigen die zouden worden gebruikt bij zelfmoordbomaanslagen van de Taliban, en heeft geholpen bij de verplaatsingen van Talibanstrijders in de provincie Helmand, Afghanistan. Malik is eigenaar van ondernemingen in Japan, en bezoekt regelmatig Dubai en Japan voor zakelijke aangelegenheden. Reeds in 2005 was Malik in Afghanistan eigenaar van een bedrijf voor de import van voertuigen vanuit Dubai en Japan. Hij importeerde auto's, auto-onderdelen en kleding uit Dubai en Japan voor zijn bedrijven, waarin twee Talibancommandanten hebben geïnvesteerd. Medio 2010 zorgden Malik en zijn broer voor het vrijgeven van honderden goederencontainers die naar verluidt miljoenen dollars waard waren en die door de Pakistaanse autoriteiten eerder dat jaar in beslag waren genomen omdat zij vermoedden dat de ontvangers banden hadden met het terrorisme. 15. Faizullah Khan Noorzai ( ook bekend als : a) Hadji Faizullah Khan Noorzai, b) Hadji Faizuulah Khan Norezai, c) Hadji Faizullah Khan, d) Hadji Fiazullah, e) Hadji Faizullah Noori, f) Hadji Faizullah Noor, g) Faizullah Noorzai Akhtar Mohammed Mira Khan, h) Hadji Pazullah Noorzai, i) Hadji Moellah Faizullah) Titel : Hadji. Adres: a) Boghra Road, Miralzei, Chaman, provincie Baluchistan, Pakistan, b) Kalay Rangin, district Spin Boldak, provincie Kandahar, Afghanistan. Geboortedatum : a) 1962, b) 1961, c) tussen 1968 en 1970, d) 1962. Geboorteplaats : a) Lowy Kariz, district Spin Boldak, provincie Kandahar, Afghanistan; b) Kadanay, district Spin Boldak, provincie Kandahar, Afghanistan; c) Chaman, provincie Baluchistan, Pakistan. Nationaliteit : Afghaans. Overige informatie : a) prominent financier van de Taliban; b) leverde vanaf medio 2009 wapens, munitie, explosieven en medische uitrusting aan Talibanstrijders; deed aan fondsenwerving voor de Taliban en verstrekte opleiding aan Talibanstrijders in het grensgebied tussen Afghanistan en Pakistan; c) organiseerde en financierde voorheen Talibanoperaties in de provincie Kandahar, Afghanistan; d) reisde vanaf 2010 naar Dubai, de Verenigde Arabische Emiraten en Japan en was eigenaar van ondernemingen aldaar; e) behoort tot de Nurzai-stam (substam Miralzai); f) broer van Malik Noorzai; g) naam van vader is Akhtar Mohammed ( ook bekend als : Hadji Mira Khan). Datum van aanwijzing door de VN : 04.10.2011. Aanvullende informatie uit de beschrijving van de redenen die is verstrekt door het Sanctiecomité : Faizullah Noorzai Akhtar Mohammed Mira Khan is een prominent Talibanfinancier die hooggeplaatste Talibanleiders heeft geholpen om gelden te investeren. Hij heeft meer dan 100 000 USD voor de Taliban ingezameld bij donoren in de Golfregio en droeg in 2009 een gedeelte van zijn eigen geld bij. Hij heeft tevens financiële steun verleend aan een Talibancommandant in de provincie Kandahar en heeft voor financiering gezorgd ter ondersteuning van de opleiding van strijders van de Taliban en van Al Qaida die aanvallen tegen de Coalitie en de Afghaanse strijdkrachten zouden uitvoeren. Vanaf medio 2005 organiseerde en financierde Faizullah Talibanoperaties in de provincie Kandahar, Afghanistan. Naast de financiële steun heeft Faizullah op andere manieren geholpen bij de opleiding en de operaties van de Taliban. Faizullah leverde vanaf medio 2009 wapens, munitie, explosieven en medische uitrusting aan Talibanstrijders van zuidelijk Afghanistan. Medio 2008 was Faizullah verantwoordelijk voor het verschaffen van onderdak aan Talibanstrijders die zelfmoordbomaanslagen wilden plegen, en bracht hij hen van Pakistan over de grens in Afghanistan. Faizullah leverde de Taliban tevens luchtdoelraketten, hielp Talibanstrijders bij verplaatsingen in de provincie Helmand, Afghanistan, gaf steun bij zelfmoordbomaanslagen van de Taliban en verstrekte radio's en voertuigen aan Talibanleden in Pakistan. Vanaf medio 2009 leidde Faizullah een madrassa (religieuze school) in het grensgebied tussen Afghanistan en Pakistan, waar tienduizenden dollars werden ingezameld voor de Taliban. De terreinen van de madrassa van Faizullah werden gebruikt om Talibanstrijders op te leiden in het bouwen en gebruiken van geïmproviseerde explosieven (improvised explosive devices (IED's)). Vanaf eind 2007 werd de madrassa van Faizullah gebruikt voor de opleiding van Al Qaidastrijders die later naar de provincie Kandahar, Afghanistan, werden gezonden. In 2010 had Faizullah kantoren en mogelijkerwijs eigendommen, waaronder hotels, in Dubai, de Verenigde Arabische Emiraten. Faizullah reisde regelmatig naar Dubai en Japan met zijn broer, Malik Noorzai, met het oog op de invoer van auto's, auto-onderdelen en kleding. Vanaf begin 2006 was Faizullah eigenaar van ondernemingen in Dubai en Japan.",
  "source": "EUR LEX"
}