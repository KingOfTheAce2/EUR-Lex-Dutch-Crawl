{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R2839:NL:HTML\">",
  "content": "EUR-Lex - 31993R2839 - NL Avis juridique important | 31993R2839 Verordening (EEG) nr. 2839/93 van de Commissie van 18 oktober 1993 betreffende de bijzondere verkoop van interventieboter voor uitvoer naar de Republieken die als gevolg van de ontbinding van de Sowjetunie zijn ontstaan Publicatieblad Nr. L 260 van 19/10/1993 blz. 0008 - 0012 VERORDENING (EEG) Nr. 2839/93 VAN DE COMMISSIE van 18 oktober 1993 betreffende de bijzondere verkoop van interventieboter voor uitvoer naar de Republieken die als gevolg van de ontbinding van de Sowjetunie zijn ontstaan DE COMMISSIE VAN  DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (1), laatstelijk gewijzigd bij Verordening (EEG) nr. 2071/92 (2), en met name op artikel 6, lid  7, en artikel 28, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (3), en met name op artikel 4, Overwegende dat in artikel 6 van Verordening (EEG) nr. 985/68 van de Raad van 15 juli 1968 houdende vaststelling van de algemene voorschriften betreffende de interventiemaatregelen op de markt voor boter en room (4), laatstelijk gewijzigd bij  Verordening (EEG) nr. 2045/91 (5), is bepaald dat bij verkoop voor uitvoer bijzondere voorwaarden kunnen worden vastgesteld ten einde rekening te houden met de speciale vereisten voor deze verkoop en te waarborgen dat de bestemming van het produkt niet  wordt gewijzigd; Overwegende dat op 22 juni 1993 het Comité van het Protocol betreffende melkvet in het kader van de Algemene Overeenkomst betreffende Tarieven en Handel (GATT) heeft toegestaan dat van artikel 3 van het Protocol betreffend melkvet wordt afgeweken om de  verkoop van boter aan de als gevolg van de ontbinding van de Sowjetunie ontstane Republieken tegen lagere prijzen dan de GATT-minimumprijs mogelijk te maken; Overwegende dat, gezien de hoeveelheden boter die zich momenteel in openbare opslag bevinden, van deze hoeveelheden gebruik moet worden gemaakt voor de betrokken verkopen; dat het bijgevolg dienstig is bepaalde hoeveelheden boter uit openbare opslag ter  beschikking van de exporteurs te stellen en een openbare inschrijving te houden om met name de minimumverkoopprijs te bepalen; Overwegende dat, om te waarborgen dat de bestemming van de betrokken boter niet wordt gewijzigd, een controle moet worden uitgevoerd vanaf de uitslag van de boter tot de aankomst ervan op de plaats van bestemming in het betrokken derde land; dat er  duidelijkheidshalve op moet worden gewezen dat Verordening (EEG) nr. 3002/92 van de Commissie van 16 oktober 1992 tot vaststelling van gemeenschappelijke bepalingen inzake de controle op het gebruik en/of de bestemming van produkten uit interventie (6),  laatstelijk gewijzigd bij Verordening (EEG) nr. 1938/93 (7), van toepassing is; dat bovendien, gezien het specifieke karakter van de maatregel, aanvullende voorwaarden moeten worden vastgesteld; Overwegende dat bij Verordening (EEG) nr. 1756/93 van de Commissie van 30 juni 1993 tot vaststelling van de voor de sector melk en zuivelprodukten toe te passen ontstaansfeiten voor de landbouwomrekeningskoers (8) met name de nadere bepalingen zijn  vastgesteld voor de omrekening in nationale valuta van minimum- en verkoopprijzen die vergelijkbaar zijn met de in de onderhavige verordening bedoelde prijzen; dat voor deze laatste prijzen dezelfde bepalingen voor de omrekening in nationale valuta  dienen te worden vastgesteld; Overwegende dat de in deze verordening vervatte maatregelen in overeenstemming zijn met het advies van het Comité van beheer voor melk en zuivelprodukten, HEEFT DE VOLGENDE VERORDENING VASTGESTELD: Artikel 1 1. Onder de in deze verordening vastgestelde voorwaarden wordt overgegaan tot de verkoop van ten hoogste 50 000 ton boter met een vetgehalte van 82 % of meer, die is aangekocht overeenkomstig artikel 6, lid 1, van Verordening (EEG) nr.  804/68. De verdeling van de te verkopen hoeveelheden boter over de Lid-Staten is vermeld in de bijlage. 2. De op grond van deze verordening verkochte boter wordt in ongewijzigde staat uitgevoerd naar de Republieken die als gevolg van de ontbinding van de Sowjetunie zijn ontstaan (Armenië, Azerbeidzjan, Wit-Rusland, Georgië, Kazachstan, Kirgizië, Moldavië,  Rusland, Tadzjikistan, Turkmenistan, Oezbekistan, Oekraïne, Estland, Letland en Litouwen). Artikel 2 1. De boter wordt af koelhuis verkocht in het kader van een permanente openbare inschrijving tot en met 14 december 1993. De inschrijving wordt door elk interventiebureau gehouden voor de betrokken hoeveelheden boter die het in zijn bezit  heeft. 2. De bijlage geldt als bericht van openbare inschrijving. Gegevens over de hoeveelheden boter, alsmede over de plaatsen waar deze zijn opgeslagen, worden aan de gegadigden verstrekt op de in de bijlage vermelde adressen. De interventiebureaus kunnen  bovendien berichten van inschrijving bekendmaken door middel van aanplakking en overgaan tot aanvullende publikaties. 3. Het interventiebureau houdt gedurende de periode waarin de permanente inschrijving loopt, bijzondere inschrijvingen. Elke bijzondere inschrijving heeft betrekking op het nog beschikbare gedeelte van de in artikel 1 bedoelde boter. 4. Iedere gegadigde moet zijn bod voor aankoop uiterlijk op de tweede en de vierde dinsdag van de betrokken maand om 12.00 uur indienen bij een van de in de bijlage genoemde interventiebureaus. Is de dinsdag een feestdag, dan wordt de termijn verlengd  tot en met de eerstvolgende werkdag om 12.00 uur. Na het verstrijken van de bovengenoemde termijn en vóór de daaropvolgende donderdag delen de interventiebureaus de ontvangen biedingen aan de Commissie mede. De eerste termijn voor de indiening van de  biedingen verstrijkt evenwel op 26 oktober 1993 om 12.00 uur en de laatste op 14 december 1993 om 12.00 uur. Artikel 3 1. Het interventiebureau houdt de lijst bij van de koelhuizen waar de te koop aangeboden boter is opgeslagen en van de aldaar beschikbare hoeveelheden, en het stelt deze lijst ter beschikking van de Commissie en van de gegadigden die daarom  vragen. 2. Het interventiebureau treft de nodige maatregelen opdat de gegadigden op hun kosten monsters van de te koop aangeboden boter kunnen onderzoeken voordat zij een bod doen. Artikel 4 1. Gegadigden kunnen aan de bijzondere inschrijving deelnemen hetzij door hun schriftelijke bod tegen bewijs van ontvangst bij het interventiebureau in te dienen, hetzij door hun bod per aangetekende brief of via schriftelijke  telecommunicatie aan het interventiebureau toe te zenden. 2. In het bod worden vermeld: a) de naam en het adres van de inschrijver, b) de gevraagde hoeveelheid, c) de geboden prijs per ton boter, binnenlandse belastingen niet inbegrepen, af koelhuis, uitgedrukt in ecu, d) het koelhuis of de koelhuizen waar de boter zich bevindt. 3. Een bod is slechts geldig indien: a) het betrekking heeft op ten minste 500 ton, b) het vergezeld gaat van een schriftelijke verbintenis van de inschrijver dat hij afziet van klachten over de kwaliteit en de kenmerken van de verkochte boter en dat hij de toegewezen boter in ongewijzigde staat, binnen de in artikel 8, lid 3, bedoelde  termijn, naar de in artikel 1 aangegeven bestemmingen zal uitvoeren, c) het bewijs wordt geleverd dat de inschrijver vóór het verstrijken van de termijn voor het indienen van de biedingen de in artikel 5 bedoelde inschrijvingszekerheid voor de betrokken bijzondere inschrijving heeft gesteld. 4. Na het verstrijken van de in artikel 2, lid 4, bedoelde termijn voor de indiening van de biedingen voor de betrokken bijzondere inschrijving mag het bod niet meer worden ingetrokken. Artikel 5 1. In het kader van deze verordening zijn de handhaving van het bod na het verstrijken van de indieningstermijn, de betaling van de prijs binnen de in artikel 7, lid 1, eerste alinea, bedoelde termijn en de betaling van de eventueel  verschuldigde opslagkosten de primaire eisen, waarvan de inachtneming wordt gewaarborgd door het stellen van een inschrijvingszekerheid van 25 ecu per ton. 2. De inschrijvingszekerheid wordt gesteld in de Lid-Staat waar het bod wordt ingediend. Artikel 6 1. Rekening houdend met de ontvangen biedingen wordt volgens de procedure van artikel 30 van Verordening (EEG) nr. 804/68 voor elke bijzondere inschrijving een minimumverkoopprijs vastgesteld voor boter die bestemd is voor uitvoer in  ongewijzigde staat. Een bod wordt afgewezen wanneer de geboden prijs lager is dan de minimumprijs. Wanneer bij aanvaarding van een aantal biedingen met, voor produkten uit een zelfde opslagplaats, dezelfde prijzen of met hetzelfde verschil ten opzichte  van de minimumprijs, de nog beschikbare hoeveelheid zou worden overschreden, wordt deze hoeveelheid toegewezen in verhouding tot de in de betrokken biedingen opgegeven hoeveelheden. Er kan worden besloten aan de bijzondere inschrijving geen gevolg te geven. 2. Tegelijk met de minimumverkoopprijs en volgens dezelfde procedure wordt het bedrag vastgesteld van de zekerheid die de inachtneming moet garanderen van de primaire eisen betreffende de invoer van de boter in ongewijzigde staat in de als gevolg van de  ontbinding van de Sowjetunie ontstane Republieken binnen de in artikel 8, lid 3, bedoelde termijn. 3. De prijzen die de kopers moeten betalen, worden in nationale valuta omgerekend aan de hand van de landbouwomrekeningskoers die geldt op de dag waarop de in artikel 7, lid 2, bedoelde prijs wordt betaald. 4. De uit de openbare inschrijving voortvloeiende verplichtingen zijn niet overdraagbaar. 5. Elke inschrijver wordt door het interventiebureau onmiddellijk in kennis gesteld van het resultaat van zijn deelneming aan de bijzondere inschrijving. 6. Het interventiebureau geeft een afhaalbon af waarin zijn vermeld: a) de hoeveelheid waarvoor overeenkomstig artikel 7, gesteld, 2, de prijs is betaald en de zekerheid is gesteld b) het koelhuis waar deze hoeveelheid is opgeslagen, c) de uiterste datum voor de afhaling. Artikel 7 1. De koper haalt de aan hem verkochte boter af binnen 21 dagen na de uiterste datum voor de indiening van de biedingen voor de betrokken bijzondere inschrijving. De boter mag worden afgehaald in gedeelten van ten minste 15 ton. Behalve in geval van overmacht komen, wanneer de boter niet binnen de in de eerste alinea bedoelde termijn is afgehaald, de kosten voor de opslag van de boter voor rekening van de koper vanaf de eerste dag na die waarop de termijn is verstreken. 2. De koper betaalt het interventiebureau binnen de in lid 1 bedoelde termijn, vóór de afhaling en voor iedere hoeveelheid die hij afhaalt, de in zijn bod aangegeven prijs en hij stelt de in artikel 6, lid 2, bedoelde zekerheid. Deze zekerheid wordt  gesteld in de Lid-Staat waar het bod is ingediend. Behalve in geval van overmacht wordt, wanneer de koper niet binnen de gestelde termijn overeenkomstig de eerste alinea de prijs heeft betaald of de zekerheid heeft gesteld, de in artikel 5, lid 1, bedoelde zekerheid verbeurd en het verkoopcontract voor  de resterende hoeveelheden geannuleerd. Artikel 8 1. De boter wordt door het interventiebureau geleverd in verpakkingen waarop in duidelijk zichtbare en leesbare letters de volgende vermelding in de taal of talen van het land van uitvoer en in de Russische taal is aangebracht: \"- Verordening (EEG) nr. 2839/93: boter voor de voormalige Sowjetunie\". 2. De in lid 1 bedoelde boter mag worden uitgevoerd in de oorspronkelijke verpakking of na overpakking in de Lid-Staat waar de boter is uitgeslagen. De bevoegde autoriteit van de Lid-Staat waar de overpakking plaatsvindt, draagt zorg voor de controle  daarop. De kosten van deze controle zijn voor rekening van de betrokken exporteur. Indien de boter is overgepakt, moet de in lid 1 bedoelde vermelding in duidelijk zichtbare en leesbare letters op de verpakkingen zijn aangebracht. 3. De douaneformaliteiten voor invoer tot verbruik in de Republieken, die als gevolg van de ontbinding van de Sowjetunie zijn ontstaan, moeten uiterlijk op 31 maart 1994 zijn vervuld. Artikel 9 1. Behalve in geval van overmacht wordt de in artikel 6, lid 2, bedoede zekerheid verbeurd in verhouding tot de hoeveelheden waarvoor het in artikel 15 van Verordening (EEG) nr. 3002/92 bedoelde bewijs niet wordt geleverd binnen een termijn  van twaalf maanden, te rekenen vanaf de datum waarop de aangifte ten uitvoer is aanvaard. Indien de bewijzen evenwel binnen twaalf maanden na de bovenbedoelde termijn worden geleverd, wordt 85 % van het zekerheidsbedrag terugbetaald. 2. Indien de boter is uitgevoerd naar en tot verbruik is ingevoerd in een ander derde land dan de voorgeschreven landen van bestemming en indien het bewijs wordt geleverd dat het produkt het douanegebied van de Gemeenschap heeft verlaten, wordt van de  in artikel 6, lid 2, bedoelde zekerheid slechts dat deel verbeurd dat overeenkomt met het verschil tussen die zekerheid en het laagste restitutiebedrag dat voor het betrokken produkt gold op de dag waarop de aangifte ten uitvoer is aanvaard. 3. De Verordeningen (EEG) nr. 3002/92 en (EEG) nr. 2220/85 van de Commissie (9) zijn van toepassing tenzij in de onderhavige verordening anders is bepaald. Artikel 10 1. Voor de in het kader van deze verordening verkochte boter worden geen uitvoerrestituties toegekend. 2. Het in artikel 3, lid 1, onder b), van Verordening (EEG) nr. 3002/92 bedoelde uitslagbewijs, de aangifte ten uitvoer en, in voorkomend geval, het controle-exemplaar T 5 worden aangevuld met de volgende vermelding: - Sin restitución [Reglamento (CEE) no 2839/93] - Uden restitution [Forordning (EOEF) nr. 2839/93] - Keine Erstattung [Verordnung (EWG) Nr. 2839/93] - Anef epistrofis [Kanonismos (EOK) arith. 2839/93] - Without refund [Regulation (EEC) No 2839/93] - Sans restitution [Règlement (CEE) no 2839/93] - Senza restituzione [Regolamento (CEE) n. 2839/93] - Zonder restitutie [Verordening (EEG) nr. 2839/93] - Sem restituiçao [Regulamento (CEE) no 2839/93]. 3. In vak 104 van het controle-exemplaar T 5 moeten behalve de in Verordening (EEG) nr. 3002/92 bedoelde vermeldingen ook een of meer van de volgende vermeldingen worden aangebracht: - Destinado a la exportación hacia las Repúblicas de la ex-Unión Soviética - Skal udfoeres til republikkerne i det tidligere Sovjetunionen - Zur Ausfuhr in die Republiken der ehemaligen Sowjetunion - Pros exagogi stis Dimokraties tis proin Sovietikis Enoseos - To be exported to the Republics of the ex-Soviet Union - Destiné à l'exportation vers les Republiques de l'ex-Union soviétique - Da esportare nelle Repubbliche dell'ex Unione Sovietica - Voor uitvoer naar de Republieken van de voormalige Sowjetunie - Destinada à exportaçao para às Repúblicas da ex-Uniao Soviética. Artikel 11 De Lid-Staten doen de Commissie wekelijks op dinsdag opgave van de hoeveelheden boter waarvoor in de voorafgaande week op grond van deze verordening een verkoopcontract is gesloten en/of afhaling heeft plaatsgevonden. Artikel 12 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 oktober 1993. Voor de Commissie René STEICHEN Lid van de Commissie (1) PB nr. L 148 van 28. 6. 1968, blz. 13. (2) PB nr. L 215 van 30. 7. 1992, blz. 64. (3) PB nr. L 387 van 31. 12. 1992, blz. 1. (4) PB nr. L 169 van 18. 7. 1968, blz. 1. (5) PB nr. L 187 van 13. 7. 1991, blz. 1. (6) PB nr. L 301 van 17. 10. 1992, blz. 17. (7) PB nr. L 176 van 20. 7. 1993, blz. 12. (8) PB nr. L 161 van 2. 7. 1993, blz. 48. (9) PB nr. L 205 van 3. 8. 1985, blz. 5. BIJLAGE Bericht van openbare inschrijving voor de verkoop, overeenkomstig Verordening (EEG) nr. 2839/93, van boter in het bezit van de onderstaande interventiebureaus  I. In artikel 1 bedoelde verdeling van de boter: /* Tabellen: zie PB */ - Bundesanstalt fuer landwirtschaftliche Marktordnung (BALM), Adickesallee 40, Postfach 180107, D-60 322 Frankfurt am Main (tel. (49-69) 156 40; telex 411727; telefax (49-69) 156 47 90/7 91; teletex 699 76 24/33) - Department of Agriculture, Food and Forestry, Intervention Unit, Agriculture House, Kildare Street, IRL-Dublin (tel.: (353-1) 678 90 11; telex 93607 AGRI-EI; telefax (353-1) 661 62 63) - Voedselvoorzienings In- en Verkoopbureau, Burgemeester Kessenplein 3, Postbus 960, NL-6430 AZ Hoensbroek (tel. (31-45) 23 83 83; telex 56396; telefax (31-45) 22 27 35) - Intervention Board for Agricultural Produce, Fountain House, 2 Queens Walk, UK-Reading Berks RG1 7QW (tel. (44) 734 58 36 26; telex 848302; telefax (44) 734 58 36 26 ext. 2370) - Servicio Nacional de Productos Agrarios (SENPA), Calle de la Beneficencia 8, E-28004 Madrid (tel. (34) 1 522 29 61; telex 41818 SENPA E - 23427; telefax (34) 1 521 98 32).",
  "source": "EUR LEX"
}