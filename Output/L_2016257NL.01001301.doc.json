{
  "url": "http://www.w3.org/1999/xhtml\"><!--",
  "content": "L_2016257NL.01001301.xml 23.9.2016 NL Publicatieblad van de Europese Unie L 257/13 BESLUIT (EU) 2016/1707 VAN DE RAAD van 20 september 2016 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van Eesti Pank DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 14 juli 2016 aan de Raad van de Europese Unie betreffende de externe accountants van Eesti Pank (ECB/2016/20) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, moeten worden gecontroleerd door onafhankelijke externe accountants, die door de Raad van bestuur van de ECB zijn aanbevolen en door de Raad aanvaard. (2) Het mandaat van de externe accountants van Eesti Pank is na de audit van het boekjaar 2015 geëindigd. Het is derhalve noodzakelijk om met ingang van het boekjaar 2016 externe accountants te benoemen. (3) Eesti Pank heeft KPMG Baltics OÜ als externe accountants geselecteerd voor de boekjaren 2016 tot en met 2020. (4) De Raad van bestuur van de ECB heeft aanbevolen dat KPMG Baltics OÜ benoemd worden als externe accountants van de Eesti Pank voor de boekjaren 2016 tot en met 2020. (5) Op grond van de aanbeveling van de Raad van bestuur van de ECB dient Besluit 1999/70/EG van de Raad ( 2 ) dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 17 vervangen door: „17.   KPMG Baltics OÜ worden aanvaard als externe accountants van de Eesti Pank voor de boekjaren 2016 tot en met 2020”. Artikel 2 Dit besluit wordt van kracht op de datum van kennisgeving ervan. Artikel 3 Dit besluit is gericht tot de ECB. Gedaan te Brussel, 20 september 2016. Voor de Raad De voorzitter I. KORČOK ( 1 ) PB C 266 van 22.7.2016, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}