{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3514:NL:HTML\">",
  "content": "EUR-Lex - 31991R3514 - NL Avis juridique important | 31991R3514 Verordening (EEG) Nr. 3514/91 van de Raad van 2 december 1991 tot wijziging van Verordening (EEG) nr. 450/89 voor wat betreft de aanpassing van het bij Verordening (EEG) nr. 3339/87 ingestelde definitieve anti-dumpingrecht op de invoer van ureum van oorsprong uit Saoedi-Arabië Publicatieblad Nr. L 334 van 05/12/1991 blz. 0001 - 0001 VERORDENING (EEG) Nr. 3514/91 VAN DE RAAD  van 2 december 1991  tot wijziging van Verordening (EEG) nr. 450/89 voor wat betreft de aanpassing van het bij Verordening (EEG) nr. 3339/87 ingestelde definitieve anti-dumpingrecht op de invoer van ureum  van oorsprong uit Saoedi-Arabië DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2423/88 van de Raad van 11 juli 1988 betreffende beschermende maatregelen tegen invoer met dumping of subsidiëring uit landen die geen lid zijn van de Europese Economische Gemeenschap (1), Gelet op het voorstel van de Commissie dat is ingediend na overleg in het kader van het bij bovenbedoelde verordening ingestelde Raadgevend Comité, Overwegende dat bij Verordening (EEG) nr. 3339/87 (2) een anti-dumpingrecht van 40 % op de invoer van ureum van oorsprong uit Saoedi-Arabië is ingesteld; Overwegende dat bij Verordening (EEG) nr. 450/89 (3) het bedrag van dit anti-dumpingrecht, na een gedeeltelijke herziening, tot 12,8 % is verlaagd; Overwegende dat artikel 1 van Verordening (EEG) nr. 3339/87 bij arrest van het Hof van Justitie van 27 juni 1991 in zaak C-49/88 nietig is verklaard voor zover het een anti-dumpingrecht instelt ten aanzien van de Saoedi-Arabische verzoeksters; Overwegende dat het in deze omstandigheden passend wordt geacht het bij Verordening (EEG) nr. 450/89 op de invoer van ureum van oorsprong uit Saoedi-Arabië ingestelde anti-dumpingrecht op te heffen aangezien de feiten die tot de goedkeuring hebben  geleid van Verordening (EEG) nr. 3339/87 die het voorwerp vormde van 's Hofs arrest in zaak C-49/88, in wezen tijdens het onderzoek dat tot de goedkeuring van Verordening (EEG) nr. 450/89 leidde niet zijn herzien; dat het bovendien passend wordt geacht  rekening te houden met het feit dat de betrokken invoer in de Gemeenschap sedert het oorspronkelijke onderzoek te verwaarlozen was, HEEFT DE VOLGENDE VERORDENING VASTGESTELD: Artikel 1 Het anti-dumpingrecht dat bij Verordening (EEG) nr. 450/89 is ingesteld op de invoer van ureum van oorsprong uit Saoedi-Arabië, wordt ingetrokken. Artikel 2 Deze verordening treedt in werking op de dag volgend op die van haar bekendmaking in het Publikatieblad van de Europese Gemeenschappen. Zij is van toepassing met ingang van 25 februari 1989. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 2 december 1991. Voor de Raad De Voorzitter H. VAN DEN BROEK (1) PB nr. L 209 van 2. 8. 1988, blz. 1. (2) PB nr. L 317 van 7. 11. 1987, blz. 1. (3) PB nr. L 52 van 24. 2. 1989, blz. 1.",
  "source": "EUR LEX"
}