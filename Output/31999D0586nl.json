{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0586:NL:HTML\">",
  "content": "EUR-Lex - 31999D0586 - NL Avis juridique important | 31999D0586 1999/586/EG: Beschikking van de Commissie van 28 juli 1999 betreffende een financiële bijdrage van de Gemeenschap voor de uitroeiing van vesiculaire varkensziekte in Italië in 1998 (kennisgeving geschied onder nummer C(1999) 2470) (Slechts de tekst in de Italiaanse taal is authentiek) Publicatieblad Nr. L 221 van 21/08/1999 blz. 0017 - 0018 BESCHIKKING VAN DE COMMISSIE van 28 juli 1999 betreffende een financiële bijdrage van de Gemeenschap voor de uitroeiing van vesiculaire varkensziekte in Italië in 1998 (kennisgeving geschied onder nummer C(1999) 2470) (SlechtsdetekstindeItaliaansetaalisauthentiek) (1999/586/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 1258/1999(2), en met name op artikel 3, (1) Overwegende dat in Italië in 1998 uitbraken van vesiculaire varkensziekte zijn gemeld; dat het uitbreken van deze ziekte een ernstige bedreiging vormt voor de varkensstapel van de Gemeenschap en dat de Gemeenschap, om deze ziekte zo snel mogelijk te helpen uitroeien, het geleden verlies kan vergoeden; (2) Overwegende dat de Italiaanse autoriteiten, zodra de besmetting met klassieke varkenspest officieel was bevestigd, hebben meegedeeld de nodige maatregelen te hebben getroffen, inclusief de in artikel 3, lid 2, van Beschikking 90/424/EEG genoemde maatregelen; (3) Overwegende dat, in afwachting van de afronding van de controles van de Commissie waarbij wordt nagegaan of, enerzijds, aan de veterinaire voorschriften van de Gemeenschap is voldaan en, anderzijds, de voorwaarden voor toekenning van een financiële bijdrage van de Gemeenschap zijn vervuld, moet worden voorzien in de uitkering van een eerste tranche van 0,78 miljoen EUR; (4) Overwegende dat de financiële bijdrage van de Gemeenschap zal worden uitbetaald nadat is geconstateerd dat de nodige maatregelen zijn uitgevoerd en dat de autoriteiten alle gevraagde informatie binnen de vastgestelde termijnen hebben meegedeeld; (5) Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De Gemeenschap kan aan Italië financiële bijstand verlenen in verband met de uitbraken van vesiculaire varkensziekte die zich in 1998 hebben voorgedaan. Onder voorbehoud van de resultaten van de controles, is de financiële bijdrage van de Gemeenschap gelijk aan: - 50 % van de door Italië gedane uitgaven inzake vergoeding van de eigenaars voor het slachten en vernietigen van varkens en voor het vernietigen van varkensproducten; - 50 % van de door Italië gedane uitgaven voor reiniging, insectenverdeling en ontsmetting van apparatuur en bedrijven; - 50 % van de door Italië gedane uitgaven voor schadeloosstelling van de eigenaars voor het vernietigen van verontreinigd diervoeder en gereedschap. Artikel 2 1. Onverminderd de verrichte controles, wordt de bijdrage van de Gemeenschap betaald na overlegging van de nodige bewijsstukken. 2. De in lid 1 bedoelde bewijsstukken omvatten: a) een epizoötiologisch verslag betreffende elk bedrijf waar varkens zijn geslacht. Het verslag bevat de volgende informatie: i) voor besmette bedrijven: - ligging en adres, - datum waarop de besmetting is vermoed en datum waarop het vermoeden is bevestigd, - aantal geslachte en vernietigde varkens, met vermelding van de datum, - slacht- en vernietigingsmethode, - type en aantal monsters dat op grond van de vermoedelijke besmetting is genomen en onderzocht; resultaten van de uitgevoerde onderzoeken, - type en aantal monsters dat bij de ontruiming van de besmette bedrijven is genomen en onderzocht; resultaten van de verrichte onderzoeken, - waarschijnlijke oorsprong van de besmetting, op grond van het volledige epizoötiologische onderzoek; ii) contactbedrijf: - de onder i), eerste, derde, vierde en zesde streepje, bedoelde informatie; - besmet bedrijf (haard) waarmee contact is geconstateerd of wordt vermoed; aard van het contact; b) een financieel verslag met een lijst van de begunstigden en hun adres, het aantal geslachte varkens, de datum van slachting en het betaalde bedrag, exclusief BTW en taksen. Artikel 3 1. De betalingsaanvraag wordt, samen met de in artikel 2 bedoelde bewijsstukken, bij de Commissie ingediend vóór 1 oktober 1999. 2. Aan Italië kan evenwel, indien het daarom verzoekt, een voorschot van 0,78 miljoen EUR worden uitgekeerd. Artikel 4 1. De Commissie kan, in samenwerking met de bevoegde nationale autoriteiten, controles ter plaatse verrichten met betrekking tot de uitgevoerde maatregelen en de gedane uitgaven. De Commissie stelt de lidstaten in kennis van de resultaten van de verrichte controles. 2. De artikelen 8 en 9 van Verordening (EEG) nr. 729/70 van de Raad(3) zijn van overeenkomstige toepassing. Artikel 5 Deze beschikking is gericht tot de Italiaanse Republiek. Gedaan te Brussel, 28 juli 1999. Voor de Commissie Franz FISCHLER Lid van de Commissie (1) PB L 224 van 18.8.1990, blz. 19. (2) PB L 160 van 26.6.1999, blz. 103. (3) PB L 94 van 28.4.1970, blz. 13.",
  "source": "EUR LEX"
}