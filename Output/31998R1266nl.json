{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1266:NL:HTML\">",
  "content": "EUR-Lex - 31998R1266 - NL Avis juridique important | 31998R1266 Verordening (EG) nr. 1266/98 van de Commissie van 18 juni 1998 tot wijziging van Verordening (EG) nr. 996/97 betreffende de opening en de wijze van beheer van een tariefcontingent voor de invoer van bevroren omlopen van runderen van GN-code 0206 29 91 Publicatieblad Nr. L 175 van 19/06/1998 blz. 0009 - 0010 VERORDENING (EG) Nr. 1266/98 VAN DE COMMISSIE van 18 juni 1998 tot wijziging van Verordening (EG) nr. 996/97 betreffende de opening en de wijze van beheer van een tariefcontingent voor de invoer van bevroren omlopen van runderen van GN-code 0206 29 91 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1095/96 van de Raad van 18 juni 1996 betreffende de tenuitvoerlegging van de concessies in de lijst CXL die is opgesteld naar aanleiding van de voltooiing van de onderhandelingen in het kader van artikel XXIV, lid 6, van de GATT (1), en met name op artikel 1, lid 1, Overwegende dat bij Verordening (EG) nr. 996/97 van de Commissie (2), laatstelijk gewijzigd bij Verordening (EG) nr. 260/98 (3), uitvoeringsbepalingen zijn vastgesteld voor het meerjarige invoercontingent van 1 500 ton bevroren omlopen; dat moet worden aangegeven op welke wijze de echtheidscertificaten moeten worden ingevuld en welke vermeldingen op de bijbehorende invoercertificaten moeten worden aangebracht; Overwegende dat bepaalde criteria aan de hand waarvan wordt bepaald welke marktdeelnemers in aanmerking komen met die van de andere invoerregelingen moeten worden geharmoniseerd, en dat tevens het een en ander moet worden verduidelijkt; Overwegende dat de in deze verordening vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE VERORDENING VASTGESTELD: Artikel 1 Verordening (EG) nr. 996/97 wordt als volgt gewijzigd: 1. Artikel 2 wordt vervangen door: \"Artikel 2 1. De in artikel 1, lid 3, bedoelde hoeveelheden vlees mogen slechts tegen overlegging van een invoercertificaat worden ingevoerd. 2. De certificaataanvraag en het invoercertificaat moeten de volgende gegevens bevatten: a) in vak 8 de vermelding van het land van oorsprong; b) in vak 20 één van de volgende vermeldingen: - Músculos del diafragma y delgados [Reglamento (CE) n° 996/97] - Mellemgulv (forordning (EF) nr. 996/97) - Saumfleisch (Verordnung (EG) Nr. 996/97) - ÄéÜöñáãìá [êáíïíéóìüò (ÅÊ) áñéè. 996/97] - Thin skirt (Regulation (EC) No 996/97) - Hampe [règlement (CE) n° 996/97] - Pezzi detti «hampes» [regolamento (CE) n. 996/97] - Omloop (Verordening (EG) nr. 996/97) - Diafragma [Regulamento (CE) nº 996/97] - Kuveliha (asetus (EY) N:o 996/97) - Mellangärde (förordning (EG) nr 996/97). 3. De geldigheidsduur van de invoercertificaten loopt af op 30 juni volgende op de datum van afgifte.\". 2. Aan artikel 3 wordt het volgende lid 4 toegevoegd: \"4. Het origineel en de kopieën moeten met de schrijfmachine of met de hand worden ingevuld. In het laatste geval moet dit met zwarte inkt en in blokletters gebeuren.\". 3. In artikel 5, lid 3, worden de woorden \"in artikel 11, lid 1, bedoelde\" geschrapt. 4. Artikel 7, onder a), wordt vangen door: \"a) moet de aanvrager van een invoercertificaat een natuurlijke of rechtspersoon zijn en moet deze bij de indiening van de aanvraag ten genoegen van de bevoegde instanties van de betrokken lidstaat aantonen dat hij in de laatste twaalf maanden minstens eenmaal een commerciële activiteit heeft uitgeoefend in de rundvleeshandel met derde landen; de aanvrager moet ingeschreven zijn in een nationaal BTW-register;\". 5. In artikel 7 worden de punten c) en d) geschrapt. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 juni 1998. Voor de Commissie Franz FISCHLER Lid van de Commissie (1) PB L 146 van 20. 6. 1996, blz. 1. (2) PB L 144 van 4. 6. 1997, blz. 6. (3) PB L 25 van 31. 1. 1998, blz. 42.",
  "source": "EUR LEX"
}