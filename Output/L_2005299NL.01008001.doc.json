{
  "url": "http://www.w3.org/1999/xhtml\">",
  "content": "L_2005299NL.01008001.xml 16.11.2005 NL Publicatieblad van de Europese Unie L 299/80 GEMEENSCHAPPELIJK STANDPUNT 2005/793/GBVB VAN DE RAAD van 14 november 2005 betreffende de tijdelijke opvang van een aantal Palestijnen door lidstaten van de Europese Unie DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 15, Overwegende hetgeen volgt: (1) Op 21 mei 2002 heeft de Raad Gemeenschappelijk Standpunt 2002/400/GBVB betreffende de tijdelijke opvang van een aantal Palestijnen door lidstaten van de Europese Unie ( 1 ) vastgesteld, op grond waarvan aan deze Palestijnen nationale vergunningen worden verleend om hun grondgebied te betreden en daar voor een periode van hoogstens twaalf maanden te verblijven. (2) Middels de gemeenschappelijke standpunten 2003/366/GBVB ( 2 ) , 2004/493/GBVB ( 3 ) en 2004/748/GBVB ( 4 ) heeft de Raad besloten de geldigheidsduur van die vergunningen met respectievelijk 12 en vervolgens 6 en twaalf maanden te verlengen. (3) De geldigheidsduur van die vergunningen moet met nog eens twaalf maanden worden verlengd, HEEFT HET VOLGENDE GEMEENSCHAPPELIJK STANDPUNT VASTGESTELD: Artikel 1 De in artikel 2 van Gemeenschappelijk Standpunt 2002/400/GBVB bedoelde lidstaten verlengen de geldigheidsduur van de overeenkomstig artikel 3 van dat gemeenschappelijk standpunt verleende nationale vergunningen om hun grondgebied te betreden en daar te verblijven met nog eens twaalf maanden. Artikel 2 De Raad evalueert de toepassing van Gemeenschappelijk Standpunt 2002/400/GBVB uiterlijk zes maanden na de aanneming van dit gemeenschappelijk standpunt. Artikel 3 Dit gemeenschappelijk standpunt wordt van kracht op de dag van zijn aanneming. Artikel 4 Dit gemeenschappelijk standpunt wordt bekendgemaakt in het Publicatieblad van de Europese Unie . Gedaan te Brussel, 14 november 2005. Voor de Raad De voorzitster T. JOWELL ( 1 ) PB L 138 van 28.5.2002, blz. 33 . ( 2 ) PB L 124 van 20.5.2003, blz. 51 . ( 3 ) PB L 181 van 18.5.2004, blz. 24 . ( 4 ) PB L 329 van 4.11.2004, blz. 20 .",
  "source": "EUR LEX"
}