{
  "url": "http://www.w3.org/1999/xhtml\">",
  "content": "L_2008195NL.01000301.xml 24.7.2008 NL Publicatieblad van de Europese Unie L 195/3 VERORDENING (EG) N r. 694/2008 VAN DE RAAD van 8 juli 2008 tot wijziging van Verordening (EG) nr. 2866/98 met betrekking tot de omrekeningskoers naar de euro voor Slowakije DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 123, lid 5, Gezien het voorstel van de Commissie, Gezien het advies van de Europese Centrale Bank ( 1 ) , Overwegende hetgeen volgt: (1) Verordening (EG) nr. 2866/98 van de Raad van 31 december 1998 over de omrekeningskoersen tussen de euro en de munteenheden van de lidstaten die de euro aannemen ( 2 ) stelt met ingang van 1 januari 1999 de omrekeningskoersen vast. (2) Overeenkomstig artikel 4 van het Toetredingsverdrag van 2003 is Slowakije een lidstaat met een derogatie als bedoeld in artikel 122 van het Verdrag. (3) Krachtens Beschikking 2008/608/EG van de Raad van 8 juli 2008 overeenkomstig artikel 122, lid 2, van het Verdrag betreffende de aanneming van de eenheidsmunt door Slowakije op 1 januari 2009 ( 3 ) voldoet Slowakije aan de nodige voorwaarden voor de aanneming van de eenheidsmunt en wordt de derogatie voor Slowakije met ingang van 1 januari 2009 ingetrokken. (4) De invoering van de euro in Slowakije maakt het noodzakelijk de omrekeningskoers tussen de euro en de Slowaakse kroon vast te stellen. Deze omrekeningskoers wordt vastgesteld op 30,1260 Slowaakse kroon voor 1 euro, hetgeen overeenstemt met de huidige spilkoers van de kroon in het wisselkoersmechanisme (ERM II). (5) Verordening (EG) nr. 2866/98 dient bijgevolg dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 2866/98 wordt de volgende regel ingevoegd tussen de toepasselijke omrekeningskoersen voor de Sloveense tolar en de Finse mark: „= 30,1260 Slowaakse kroon”. Artikel 2 Deze verordening treedt in werking op 1 januari 2009. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 juli 2008. Voor de Raad De voorzitster C. LAGARDE ( 1 ) Advies uitgebracht op 3 juli 2008 (nog niet bekendgemaakt in het Publicatieblad). ( 2 ) PB L 359 van 31.12.1998, blz. 1 . Verordening laatstelijk gewijzigd bij Verordening (EG) nr. 1135/2007 ( PB L 256 van 2.10.2007, blz. 2 ). ( 3 ) Zie bladzijde 24 van dit Publicatieblad.",
  "source": "EUR LEX"
}