{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0762:NL:HTML\">",
  "content": "EUR-Lex - 32003R0762 - NL Avis juridique important | 32003R0762 Verordening (EG) nr. 762/2003 van de Commissie van 30 april 2003 tot wĳziging van Verordening (EG) nr. 2368/2002 van de Raad tot uitvoering van de Kimberleyprocescertificering voor de internationale handel in ruwe diamant Publicatieblad Nr. L 109 van 01/05/2003 blz. 0010 - 0011 Verordening (EG) nr. 762/2003 van de Commissie van 30 april 2003 tot wijziging van Verordening (EG) nr. 2368/2002 van de Raad tot uitvoering van de Kimberleyprocescertificering voor de internationale handel in ruwe diamant DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2368/2002 van de Raad van 20 december 2002 tot uitvoering van de Kimberleyprocescertificering voor de internationale handel in ruwe diamant(1), laatstelijk gewijzigd bij Verordening (EG) nr. 418/2003 van de Commissie(2), inzonderheid op artikel 17, Overwegende hetgeen volgt: (1) De Commissie is door Antwerpsche Diamantkring CV, Beurs voor Diamanthandel CV, Diamantclub van Antwerpen CV en Vrije Diamanthandel NV benaderd met het verzoek om te worden opgenomen in de lijst in bijlage V bij Verordening (EG) nr. 2368/2002 (hierna \"de verordening\" genoemd). (2) Antwerpsche Diamantkring CV, Beurs voor Diamanthandel CV, Diamantclub van Antwerpen CV en Vrije Diamanthandel NV hebben de Commissie informatie verstrekt om aan te tonen dat zij voldoen aan de vereisten van artikel 17 van de verordening, met name door een voor al hun leden bindende gedragscode aan te nemen. (3) Op basis van de verstrekte informatie concludeert de Commissie dat Antwerpsche Diamantkring CV, Beurs voor Diamanthandel CV, Diamantclub van Antwerpen CV en Vrije Diamanthandel NV kunnen worden opgenomen in de lijst in bijlage V bij de verordening. (4) De in deze verordening vervatte maatregelen zijn in overeenstemming met het advies van het bij artikel 22 van Verordening (EG) nr. 2368/2002 ingestelde comité, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2368/2002 wordt als volgt gewijzigd: De in de bijlage bij deze verordening vervatte tekst wordt toegevoegd aan bijlage V bij Verordening (EG) nr. 2368/2002. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 30 april 2003. Voor de Commissie Christopher Patten Lid van de Commissie (1) PB L 358 van 31.12.2002, blz. 28. (2) PB L 64 van 7.3.2003, blz. 13. BIJLAGE De volgende tekst wordt toegevoegd na de titel van bijlage V bij Verordening (EG) nr. 2368/2002: Antwerpsche Diamantkring CV Hoveniersstraat 2 bus 515 B - 2018 Antwerpen Beurs voor Diamanthandel CV Pelikaanstraat 78 B - 2018 Antwerpen Diamantclub van Antwerpen CV Pelikaanstraat 62 B - 2018 Antwerpen Vrije Diamanthandel NV Pelikaanstraat 62 B - 2018 Antwerpen",
  "source": "EUR LEX"
}