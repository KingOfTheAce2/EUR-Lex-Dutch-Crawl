{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0404:NL:HTML\">",
  "content": "EUR-Lex - 32004D0404 - NL Avis juridique important | 32004D0404 2004/404/EG,Euratom: Besluit van de Raad van 19 april 2004 tot wijziging van de artikelen 16 en 17 van het Statuut van het Hof van Justitie Publicatieblad Nr. L 132 van 29/04/2004 blz. 0001 - 0001 Besluit van de Raad van 19 april 2004 tot wijziging van de artikelen 16 en 17 van het Statuut van het Hof van Justitie (2004/404/EG, Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 245, tweede alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 160, tweede alinea, Gezien het verzoek van het Hof van Justitie van 14 november 2003, Gezien het advies van het Europees Parlement van 30 maart 2004, Gezien het advies van de Commissie van 16 maart 2004, Overwegende hetgeen volgt: (1) In verband met de inwerkingtreding van het Verdrag betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie(1) zal het aantal rechters waaruit het Hof van Justitie bestaat, overeenkomstig artikel 221, eerste alinea, van het Verdrag tot oprichting van de Europese Gemeenschap en artikel 137, eerste alinea, van het Verdrag tot oprichting van de Europese Gemeenschap voor Atoomenergie van 15 op 25 worden gebracht. (2) Bijgevolg dient het aantal rechters in de samenstelling van de grote kamer te worden aangepast. (3) Bovendien dient het vereiste quorum voor de beslissingen van het Hof in voltallige zitting te worden aangepast, BESLUIT: Artikel 1 Het Protocol betreffende het Statuut van het Hof van Justitie wordt gewijzigd als volgt: 1. In artikel 16, tweede alinea, wordt \"elf\" vervangen door \"13\". 2. In artikel 17, vierde alinea, wordt \"elf\" vervangen door \"15\". Artikel 2 Dit besluit wordt van kracht met de inwerkingtreding van het Verdrag betreffende de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. Gedaan te Brussel, 19 april 2004. Voor de Raad De voorzitter B. Cowen (1) PB L 236 van 23.9.2003, blz. 17.",
  "source": "EUR LEX"
}