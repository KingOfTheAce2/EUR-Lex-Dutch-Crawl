{
  "url": "http://www.w3.org/1999/xhtml\">",
  "content": "L_2007280NL.01001001.xml 24.10.2007 NL Publicatieblad van de Europese Unie L 280/10 VERORDENING (EG) N r. 1238/2007 VAN DE COMMISSIE van 23 oktober 2007 tot vaststelling van regels voor de kwalificaties van de leden van de kamer van beroep van het Europees Agentschap voor chemische stoffen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (REACH), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 1 ) , en met name op artikel 76, lid 1, onder h), en artikel 89, Overwegende hetgeen volgt: (1) Verordening (EG) nr. 1907/2006 verleent het Europees Agentschap voor chemische stoffen („het Agentschap”) de bevoegdheid om afzonderlijke besluiten te nemen ten aanzien van de registratie van chemische stoffen; de verordening stelt tevens een kamer van beroep in waarbij tegen die afzonderlijke besluiten van het Agentschap in beroep kan worden gegaan. (2) Artikel 89 van Verordening (EG) nr. 1907/2006 verleent de Commissie de bevoegdheid om nadere regels vast te stellen betreffende de voor de leden van de kamer vereiste kwalificaties. (3) De kamer zou moeten worden voorgezeten door een persoon met erkende ervaring in het Gemeenschapsrecht. (4) De in deze verordening vervatte maatregelen zijn in overeenstemming met het advies van het bij artikel 133 van Verordening (EG) nr. 1907/2006 ingestelde comité, HEEFT DE VOLGENDE VERORDENING VASTGESTELD: Artikel 1 Kwalificaties van de leden van de kamer van beroep 1.   De kamer van beroep bestaat uit technisch en juridisch gekwalificeerde leden. De voorzitter moet juridisch gekwalificeerd zijn. 2.   De technisch gekwalificeerde leden en hun plaatsvervangers moeten in het bezit zijn van een universitair diploma of een daarmee gelijkgesteld getuigschrift en ruime beroepservaring hebben op het gebied van risico- en blootstellingsbeoordeling of risicobeheersing met betrekking tot de gevaren van chemische stoffen voor de gezondheid van de mens en voor het milieu, of op aanverwante gebieden. 3.   De juridisch gekwalificeerde leden en hun plaatsvervangers moeten een titel in de rechten hebben behaald en erkende ervaring in het Gemeenschapsrecht hebben. Artikel 2 Inwerkingtreding Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2007. Voor de Commissie Günter VERHEUGEN Vicevoorzitter ( 1 ) PB L 396 van 30.12.2006, blz. 1 . Gerectificeerd in PB L 136 van 29.5.2007, blz. 3 .",
  "source": "EUR LEX"
}