{
  "url": "http://www.w3.org/1999/xhtml\"><!--",
  "content": "L_2022304NL.01003101.xml 24.11.2022 NL Publicatieblad van de Europese Unie L 304/31 UITVOERINGSVERORDENING (EU) 2022/2293 VAN DE COMMISSIE van 18 november 2022 tot wijziging van Uitvoeringsverordening (EU) 2021/405 wat betreft de lijst van derde landen met een goedgekeurd controleplan voor het gebruik van farmacologisch werkzame stoffen, de maximumwaarden voor residuen van farmacologisch werkzame stoffen en bestrijdingsmiddelen en de maximumgehalten aan verontreinigingen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 96/23/EG van de Raad van 29 april 1996 inzake controlemaatregelen ten aanzien van bepaalde stoffen en residuen daarvan in levende dieren en in producten daarvan en tot intrekking van de Richtlijnen 85/358/EEG en 86/469/EEG en de Beschikkingen 89/187/EEG en 91/664/EEG ( 1 ) , en met name artikel 29, lid 1, vierde alinea, en artikel 29, lid 2, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 2 ) , en met name artikel 127, lid 2, Overwegende hetgeen volgt: (1) In Verordening (EU) 2017/625 zijn voorschriften vastgelegd voor officiële controles en andere controleactiviteiten die de bevoegde autoriteiten van de lidstaten uitvoeren om na te gaan of de wetgeving van de Unie op het gebied van onder andere voedselveiligheid wordt nageleefd in alle stadia van de productie, verwerking en distributie. Bij die verordening is met name vastgesteld dat alleen zendingen van bepaalde dieren en goederen uit derde landen of regio’s daarvan die zijn opgenomen in een daartoe door de Commissie opgestelde lijst, de Unie mogen binnenkomen. (2) Gedelegeerde Verordening (EU) 2022/2292 van de Commissie ( 3 ) vult Verordening (EU) 2017/625 aan wat betreft de voorwaarden voor de binnenkomst in de Unie van zendingen van voedselproducerende dieren en bepaalde voor menselijke consumptie bestemde goederen uit derde landen of regio’s daarvan om te verzekeren dat zij voldoen aan de desbetreffende vereisten in de regels inzake voedselveiligheid bedoeld in artikel 1, lid 2, punt a), van Verordening (EU) 2017/625 of aan voorschriften waarvan erkend is dat zij daaraan ten minste gelijkwaardig zijn. Gedelegeerde Verordening (EU) 2022/2292 omvat met name de identificatie van de voor menselijke consumptie bestemde dieren en goederen die afkomstig moeten zijn uit derde landen of regio’s daarvan die voorkomen op de lijst zoals bedoeld in artikel 126, lid 2, punt a), van Verordening (EU) 2017/625. (3) In Uitvoeringsverordening (EU) 2021/405 van de Commissie ( 4 ) worden de lijsten vastgesteld van derde landen of regio’s daarvan waaruit zendingen van bepaalde voor menselijke consumptie bestemde dieren en goederen de Unie mogen binnenkomen overeenkomstig artikel 126, lid 2, punt a), van Verordening (EU) 2017/625. (4) Bij Verordening (EU) 2017/625 werd Richtlijn 96/23/EG ingetrokken maar wordt bepaald dat artikel 29, leden 1 en 2, van die richtlijn van toepassing blijven tot 14 december 2022. (5) In Besluit 2011/163/EU van de Commissie ( 5 ) is een lijst vastgesteld van derde landen waarvan de controleplannen zijn goedgekeurd voor het gebruik van farmacologisch werkzame stoffen, maximumwaarden voor residuen van farmacologisch werkzame stoffen, maximumgehalten aan bestrijdingsmiddelenresiduen en maximumgehalten aan contaminanten, die in artikel 29, lid 1, van Richtlijn 96/23/EG in samenhang met bijlage I bij die richtlijn worden bedoeld. (6) Artikel 7 van Gedelegeerde Verordening (EU) 2022/2292 bepaalt dat, naast de in Verordening (EU) 2017/625 vastgestelde voorwaarden, zendingen van voedselproducerende dieren, producten van dierlijke oorsprong en samengestelde producten de Unie alleen mogen binnenkomen vanuit een derde land dat is opgenomen in de lijst van derde landen waaruit de binnenkomst in de Unie van de desbetreffende voedselproducerende dieren of voor menselijke consumptie bestemde producten van dierlijke oorsprong is toegestaan. (7) Om de transparantie en consistentie te waarborgen en de binnenkomst in de Unie van zendingen van bepaalde voor menselijke consumptie bestemde dieren en goederen te vergemakkelijken, moeten alle lijsten van derde landen die moeten verzekeren dat goederen en dieren die naar de Unie worden uitgevoerd, bij binnenkomst in de Unie voldoen aan de desbetreffende vereisten als bedoeld in artikel 1, lid 2, van Verordening (EU) 2017/625, in één enkele uitvoeringshandeling worden vastgesteld. Daarom moet Besluit 2011/163/EU worden ingetrokken en de lijst in de bijlage bij dat besluit in Uitvoeringsverordening (EU) 2021/405 worden ingevoegd. (8) Uitvoeringsverordening (EU) 2021/405 moet daarom dienovereenkomstig worden gewijzigd. (9) Aangezien Gedelegeerde Verordening (EU) 2022/2292 met ingang van 15 december 2022 van toepassing is, moet ook deze verordening met ingang van dezelfde datum van toepassing zijn. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijzigingen van Uitvoeringsverordening (EU) 2021/405 Uitvoeringsverordening (EU) 2021/405 wordt als volgt gewijzigd: 1) Na artikel 2 wordt het volgende artikel 2 bis ingevoegd: “Artikel 2 bis Lijst van derde landen met goedgekeurde controleplannen voor farmacologisch werkzame stoffen, bestrijdingsmiddelen en verontreinigingen in bepaalde voedselproducerende dieren en in voor menselijke consumptie bestemde producten van dierlijke oorsprong 1.   De controleplannen voor farmacologisch werkzame stoffen, bestrijdingsmiddelen en verontreinigingen, zoals bedoeld in artikel 6, lid 1, van Gedelegeerde Verordening (EU) 2022/2292 van de Commissie ( *1 ) , die de derde landen of regio’s daarvan die in de tabel in bijlage -I bij deze verordening zijn opgenomen, bij de Commissie hebben ingediend, zijn goedgekeurd voor de voedselproducerende dieren en de voor menselijke consumptie bestemde producten van dierlijke oorsprong die in die tabel met een “X” zijn gemarkeerd. 2.   De derde landen of regio’s daarvan die een verzoek hebben ingediend om in de lijst als bedoeld in artikel 6, lid 2, van Gedelegeerde Verordening (EU) 2022/2292, te worden opgenomen maar die geen controleplannen voor farmacologisch werkzame stoffen, bestrijdingsmiddelen en verontreinigingen hebben ingediend en die, overeenkomstig dat verzoek, van plan zijn om voor het vervaardigen van producten die bestemd zijn voor de uitvoer naar de Unie, alleen grondstoffen te gebruiken uit de lidstaten of uit andere derde landen die zijn goedgekeurd voor de invoer van dergelijke grondstoffen naar de Unie in overeenstemming met lid 1 van dit artikel, worden in de tabel in bijlage -I bij deze verordening voor de desbetreffende soorten of goederen met een “Δ” gemarkeerd. 3.   De derde landen of regio’s daarvan die een verzoek hebben ingediend om in de lijst als bedoeld in artikel 6, lid 2, van Gedelegeerde Verordening (EU) 2022/2292, te worden opgenomen maar die geen controleplannen voor farmacologisch werkzame stoffen, bestrijdingsmiddelen en verontreinigingen voor runderen, schapen/geiten, varkens, paardachtigen. konijnen en pluimvee hebben ingediend, en die, overeenkomstig dat verzoek, van plan zijn om samengestelde producten die zijn vervaardigd met gebruik van verwerkte producten van dierlijke oorsprong afkomstig van die soorten, die zijn verkregen uit een lidstaat of een derde land of regio daarvan die/dat beschikt over controleplannen voor farmacologisch werkzame stoffen, bestrijdingsmiddelen en verontreinigingen, naar de Unie uit te voeren, worden in de tabel in bijlage -I bij deze verordening voor de soorten die onder dit verzoek vallen, met een “O” gemarkeerd. 4.   De derde landen of regio’s daarvan die een verzoek hebben ingediend om in de lijst als bedoeld in artikel 6, lid 2, van Gedelegeerde Verordening (EU) 2022/2292, te worden opgenomen, en die in de tabel in bijlage -I bij deze verordening voor de categorieën “aquacultuur”, “melk” of “eieren” met een “X” zijn gemarkeerd, en die, overeenkomstig dat verzoek, van plan zijn om samengestelde producten te vervaardigen, worden daarnaast voor de resterende van deze categorieën die niet met een “X” zijn gemarkeerd, in de tabel in bijlage -I met een “O” gemarkeerd. 5.   De derde landen of regio’s daarvan die een verzoek hebben ingediend om in de lijst als bedoeld in artikel 6, lid 2, van Gedelegeerde Verordening (EU) 2022/2292, te worden opgenomen, en die in de tabel in bijlage -I bij deze verordening voor de categorieën “runderen”, “schapen/geiten”, “varkens”, “paardachtigen”, “pluimvee”, “aquacultuur”, “melk”, “eieren”, “konijnen”, “vrij wild” of “gekweekt wild” met een “X” zijn gemarkeerd, en die samengestelde producten produceren uit verwerkte producten die afkomstig zijn van tweekleppige weekdieren van oorsprong uit de lidstaten of uit derde landen of regio’s daarvan die in de lijst in bijlage VIII bij deze verordening zijn opgenomen, worden daarnaast in de tabel in bijlage -I bij deze verordening met een “P” gemarkeerd. ( *1 ) Gedelegeerde Verordening (EU) 2022/2292 van de Commissie van 6 september 2022 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van voedselproducerende dieren en bepaalde voor menselijke consumptie bestemde goederen ( PB L 304 van 24 11.2022, blz. 1 ).”.\" 2) In artikel 3 worden de woorden “en die worden vermeld in de lijst in Besluit 2011/163/EU” vervangen door “en die in de lijst in bijlage -I bij deze verordening zijn opgenomen”. 3) In artikel 6, eerste alinea, worden de woorden “en die worden vermeld in de lijst in Besluit 2011/163/EU” vervangen door “en die in de lijst in bijlage -I bij deze verordening zijn opgenomen”. 4) In artikel 7, eerste alinea, worden de woorden “en die voor “eieren” worden vermeld in de lijst in Besluit 2011/163/EU” vervangen door “en die voor “eieren” in de lijst in bijlage -I bij deze verordening zijn opgenomen”. 5) In artikel 10, tweede alinea, worden de woorden “en die worden vermeld in de lijst in Besluit 2011/163/EU” vervangen door “en die in de lijst in bijlage -I bij deze verordening zijn opgenomen”. 6) In artikel 11 worden de woorden “en die voor “casings” worden vermeld in de lijst in Besluit 2011/163/EU” vervangen door “en die voor “casings” in de lijst in bijlage -I bij deze verordening zijn opgenomen”. 7) In artikel 15 worden de woorden “en die voor “melk” worden vermeld in de lijst in Besluit 2011/163/EU” vervangen door “en die voor “melk” in de lijst in bijlage -I bij deze verordening zijn opgenomen”. 8) In artikel 16 worden de woorden “en die voor “melk” worden vermeld in de lijst in Besluit 2011/163/EU” vervangen door “en die voor “melk” in de lijst in bijlage -I bij deze verordening zijn opgenomen”. 9) In artikel 21 worden de woorden “die voor “honing” worden vermeld in de lijst in Besluit 2011/163/EU” vervangen door “die voor “honing” in de lijst in bijlage -I bij deze verordening zijn opgenomen”. 10) In artikel 25, punt a), worden de woorden “en die waar van toepassing worden vermeld in de lijst in Besluit 2011/163/EU” vervangen door “en die waar van toepassing in de lijst in bijlage -I bij deze verordening worden opgenomen”. 11) In artikel 25, punt c), worden de woorden “en die waar van toepassing worden vermeld in de lijst in Besluit 2011/163/EU” vervangen door “en die waar van toepassing in de lijst in bijlage -I bij deze verordening worden opgenomen”. 12) De in de bijlage bij deze verordening opgenomen tekst wordt als bijlage -I voor bijlage I ingevoegd. Artikel 2 Intrekking Besluit 2011/163/EU wordt ingetrokken. Artikel 3 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 15 december 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 november 2022. Voor de Commissie De voorzitter Ursula VON DER LEYEN ( 1 ) PB L 125 van 23.5.1996, blz. 10 . ( 2 ) PB L 95 van 7.4.2017, blz. 1 . ( 3 ) Gedelegeerde Verordening (EU) 2022/2292 van de Commissie van 6 september 2022 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van voedselproducerende dieren en bepaalde voor menselijke consumptie bestemde goederen (zie bladzijde 1 van dit Publicatieblad). ( 4 ) Uitvoeringsverordening (EU) 2021/405 van de Commissie van 24 maart 2021 tot vaststelling van de lijsten van derde landen of regio’s daarvan waaruit de binnenkomst in de Unie van bepaalde voor menselijke consumptie bestemde dieren en goederen is toegestaan overeenkomstig Verordening (EU) 2017/625 van het Europees Parlement en de Raad ( PB L 114 van 31.3.2021, blz. 118 ). ( 5 ) Besluit 2011/163/EU van de Commissie van 16 maart 2011 tot goedkeuring van de door derde landen ingediende plannen overeenkomstig artikel 29 van Richtlijn 96/23/EG van de Raad ( PB L 70 van 17.3.2011, blz. 40 ). BIJLAGE “BIJLAGE -I Lijst van derde landen of regio’s daarvan met goedgekeurde controleplannen voor bepaalde voedselproducerende dieren en voor menselijke consumptie bestemde producten van dierlijke oorsprong, als bedoeld in artikel 2 bis, artikel 3, artikel 6, eerste alinea, artikel 7, eerste alinea, artikel 10, tweede alinea, de artikelen 11, 15, 16 en 21 en artikel 25, punten a) en c) ISO-code land Derde land ( 1 ) of regio’s daarvan Runderen Schapen/geiten Varkens Paardachtigen Pluimvee Aquacultuur ( 17 ) Melk Eieren Konijnen Vrij wild Gekweekt wild Honing Casings AD Andorra X X Δ X P X AE Verenigde Arabische Emiraten Δ P X ( 2 ) O O X ( 3 ) AL Albanië X X ( 14 ) P O X X AM Armenië X ( 14 ) P O O X AR Argentinië X X X X X ( 14 ) P X X X X X X X AU Australië X X X X M X X X X X X BA Bosnië en Herzegovina X X X X X ( 14 ) P X X X BD Bangladesh X P O O BF Burkina Faso X BJ Benin X BN Brunei X ( 15 ) P O O BR Brazilië X X X X P O O X X BW Botswana X P BY Belarus X ( 8 ) X ( 14 ) P X X X X BZ Belize X ( 15 ) P O O CA Canada X X X X X X M X X X X X X CH Zwitserland ( 7 ) X X X X X X ( 14 ) M X X X X X X X CL Chili X X ( 5 ) X X X ( 14 ) M X O X X X CM Kameroen X CN China X X P O X X X X CO Colombia X P X Δ X CR Costa Rica X P O O CU Cuba X ( 15 ) P O O X DO Dominicaanse Republiek X EC Ecuador X P O O EG Egypte X ET Ethiopië X FK Falklandeilanden X X ( 5 ) X ( 14 ) P O O FO Faeröer X ( 14 ) P O O GB Verenigd Koninkrijk ( 6 ) X X X X X X ( 14 ) Δ M X X X X X X X GE Georgië X GG Guernsey O M X O GL Groenland X ( 5 ) M X GT Guatemala X ( 15 ) P O O X HK Hongkong Δ P Δ HN Honduras X P O O ID Indonesië X P O O IL Israël ( 4 ) X X ( 14 ) P X X X IM Man X X X X ( 14 ) M X O X IN India O X P O X X X IR Iran X ( 15 ) X ( 16 ) P O O X JE Jersey X M X O JM Jamaica M X JP Japan X X X X ( 14 ) M X X Δ X KE Kenia X ( 14 ) P O O KR Zuid-Korea X X M O O Δ LB Libanon X LK Sri Lanka X P O O MA Marokko X X ( 14 ) Δ M O O X MD Moldavië X X ( 14 ) P X X X ME Montenegro X X ( 5 ) X X X ( 14 ) P X X X MG Madagaskar X P O O X MK Noord-Macedonië X X X X X ( 14 ) P X X X X MM Myanmar/Birma X P O O X MN Mongolië X MU Mauritius X ( 14 ) P O O Δ MX Mexico Δ X P O X X MY Maleisië Δ X P O O MZ Mozambique X ( 15 ) P O O NA Namibië X X ( 5 ) P X NC Nieuw-Caledonië X ( 15 ) P O O X X NG Nigeria X ( 15 ) P O O NI Nicaragua X ( 15 ) P O O X NZ Nieuw-Zeeland X X O X O X ( 14 ) M X O O X X X X PA Panama X P O O PE Peru X M O O PH Filipijnen X P O O PK Pakistan X PM Saint-Pierre en Miquelon X P PN Pitcairneilanden X PY Paraguay X P X RS Servië X X X X ( 8 ) X X ( 14 ) P X X X X X X RU Rusland X X X X O P X X X ( 9 ) X X RW Rwanda X SA. Saudi-Arabië X P O O SG Singapore Δ Δ Δ X ( 10 ) Δ X ( 14 ) P Δ Δ X ( 10 ) X ( 10 ) SM San Marino X Δ O P X O X SV El Salvador X SY Syrië X SZ Eswatini X P TG Togo X TH Thailand O O X X M O Δ X TN Tunesië X ( 14 ) M O O X TR Turkije X X ( 14 ) M X X X X TW Taiwan X P O X X TZ Tanzania X ( 15 ) P O O X UA Oekraïne X X X X ( 14 ) M X X X X X UG Uganda X US Verenigde Staten X X ( 11 ) X X X M X X X X X X UY Uruguay X X X X ( 14 ) M X O X X X UZ Oezbekistan X VE Venezuela X ( 15 ) P O O VN Vietnam X M O O X WF Wallis en Futuna X XK Kosovo ( 12 ) Δ ZA Zuid-Afrika P X X ( 13 ) ZM Zambia X ( 1 ) Lijst van derde landen en gebieden (niet beperkt tot derde landen die door de EU zijn erkend). ( 2 ) Alleen kamelenmelk. ( 3 ) Alleen de regio Ras al Khaimah. ( 4 ) De Staat Israël met uitzondering van de gebieden onder bestuur van de Staat Israël sinds 5 juni 1967, namelijk de Golanhoogvlakte, de Gazastrook, Oost-Jeruzalem en de rest van de Westelijke Jordaanoever. ( 5 ) Alleen schapen. ( 6 ) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, gelden vermeldingen van het Verenigd Koninkrijk in deze bijlage niet voor Noord-Ierland. ( 7 ) Overeenkomstig de Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten van 21 juni 1999 ( PB L 114 van 30.4.2002, blz. 132 ). ( 8 ) Uitvoer naar de Unie van levende paardachtigen die bestemd zijn voor de slacht (uitsluitend voedselproducerende dieren). ( 9 ) Alleen rendieren. ( 10 ) Alleen voor zendingen van vers vlees van oorsprong uit Nieuw-Zeeland die bestemd zijn voor de Unie en die al dan niet met opslag in Singapore worden gelost en overgeladen in een erkende inrichting tijdens de doorvoer via Singapore. ( 11 ) Alleen geiten. ( 12 ) Deze benaming laat de standpunten over de status van Kosovo onverlet, en is in overeenstemming met Resolutie 1244 (1999) van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 13 ) Alleen loopvogels. ( 14 ) Alleen vis. ( 15 ) Alleen schaaldieren. ( 16 ) Alleen hom en kuit en kaviaar. ( 17 ) Onder aquacultuur valt vis, met inbegrip van aal, en visproducten (zoals hom en kuit en kaviaar) en schaaldieren. De derde landen of regio’s daarvan die in bijlage VIII voor levende, gekoelde, bevroren of bewerkte tweekleppige weekdieren, stekelhuidigen, manteldieren en mariene buikpotigen zijn opgenomen, worden in deze kolom met een “M” gemarkeerd.”",
  "source": "EUR LEX"
}