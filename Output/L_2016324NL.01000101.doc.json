{
  "url": "http://www.w3.org/1999/xhtml\">",
  "content": "L_2016324NL.01000101.xml 30.11.2016 NL Publicatieblad van de Europese Unie L 324/1 BESLUIT (EU) 2016/2087 VAN DE RAAD van 14 november 2016 betreffende de ondertekening, namens de Europese Unie, van de Overeenkomst in de vorm van een briefwisseling tussen de Europese Unie en IJsland inzake aanvullende handelspreferenties voor landbouwproducten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) In artikel 19 van de Overeenkomst betreffende de Europese Economische Ruimte is bepaald dat de overeenkomstsluitende partijen zich verplichten tot voortzetting van hun inspanningen met het oog op de geleidelijke liberalisering van de onderlinge handel in landbouwproducten. (2) Op 24 april 2012 heeft de Raad de Commissie gemachtigd met IJsland onderhandelingen te beginnen met het oog op de verdere liberalisering van de bilaterale handel in landbouwproducten in het kader van artikel 19 van de Overeenkomst betreffende de Europese Economische Ruimte. De onderhandelingen zijn op 17 september 2015 met succes afgerond en een Overeenkomst in de vorm van een briefwisseling tussen de Europese Unie en IJsland inzake aanvullende handelspreferenties voor landbouwproducten (hierna „de overeenkomst” genoemd) is geparafeerd. (3) De overeenkomst moet derhalve namens de Unie worden ondertekend, onder voorbehoud van de sluiting ervan op een latere datum, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening, namens de Europese Unie, van de Overeenkomst in de vorm van een briefwisseling tussen de Europese Unie en IJsland inzake aanvullende handelspreferenties voor landbouwproducten, onder voorbehoud van de sluiting van de overeenkomst ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 3 Dit besluit treedt in werking op datum waarop het wordt vastgesteld. Gedaan te Brussel, 14 november 2016. Voor de Raad De voorzitter G. MATEČNÁ ( 1 ) De tekst van de overeenkomst zal samen met het besluit houdende de sluiting ervan in het Publicatieblad worden bekendgemaakt.",
  "source": "EUR LEX"
}