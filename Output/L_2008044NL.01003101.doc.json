{
  "url": "http://www.w3.org/1999/xhtml\">",
  "content": "L_2008044NL.01003101.xml 20.2.2008 NL Publicatieblad van de Europese Unie L 44/31 BESCHIKKING VAN DE COMMISSIE van 21 september 2007 betreffende de staatssteun ter bevordering van investeringen om de wijnbouw op steile hellingen in Rijnland-Palts te rationaliseren (Kennisgeving geschied onder nummer C(2007) 4462) (Slechts de tekst in de Duitse taal is authentiek) (2008/139/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 88, lid 2, Na de belanghebbenden overeenkomstig het genoemde artikel te hebben aangemaand hun opmerkingen te maken ( 1 ) , Overwegende hetgeen volgt: I.   PROCEDURE (1) Bij schrijven van 30 september 1994, geregistreerd op 7 oktober 1994, heeft Duitsland de steunmaatregel overeenkomstig artikel 93 (thans artikel 88), lid 3, van het EG-Verdrag aangemeld. (2) Bij schrijven nr. SG(95) D/4615 van 7 april 1995 heeft de Commissie de procedure van artikel 93 (thans artikel 88), lid 2, van het EG-Verdrag ingeleid ( 2 ) . Duitsland heeft daarover bij schrijven van 29 mei 1995 en van 24 juni 1996 een standpunt ingenomen. De Commissie heeft geen opmerkingen van belanghebbenden ontvangen. De Duitse autoriteiten hebben de Commissie bij schrijven van 1 juni 2007 aanvullende gegevens verstrekt. (3) Bij schrijven van 24 juni 1996 heeft Duitsland te kennen gegeven de aanmelding van de maatregel in te trekken. Duitsland heeft bovendien op verzoek van de Commissie bevestigd dat de investeringssteun niet is toegekend. II.   CONCLUSIE (4) Toen Duitsland meedeelde de aanmelding in te trekken, had de Commissie er nog geen formele beschikking over gegeven. Onder deze omstandigheden stemt de Commissie in met de intrekking van de aanmelding in de zin van artikel 8, lid 1, van Verordening (EG) nr. 659/1999 van de Raad van 22 maart 1999 tot vaststelling van nadere bepalingen voor de toepassing van artikel 93 van het EG-Verdrag ( 3 ) . (5) Bijgevolg moet de formele onderzoeksprocedure overeenkomstig artikel 8, lid 2, van Verordening (EG) nr. 659/1999 worden beëindigd, daar deze zonder voorwerp is geworden, HEEFT DE VOLGENDE BESCHIKKING GEGEVEN: Artikel 1 De formele onderzoeksprocedure met betrekking tot de staatssteun ter bevordering van investeringen om de wijnbouw op steile hellingen in Rijnland-Palts te rationaliseren wordt overeenkomstig artikel 8, lid 2, van Verordening (EG) nr. 659/1999 beëindigd. Artikel 2 Deze beschikking is gericht tot de Bondsrepubliek Duitsland. Gedaan te Brussel, 21 september 2007. Voor de Commissie Mariann FISCHER BOEL Lid van de Commissie ( 1 ) PB C 169 van 5.7.1995, blz. 12 . ( 2 ) PB C 359 van 11.12.1999, blz. 27 . ( 3 ) PB L 83 van 27.3.1999 .",
  "source": "EUR LEX"
}