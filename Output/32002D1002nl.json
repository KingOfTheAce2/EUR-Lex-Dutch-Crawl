{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D1002:NL:HTML\">",
  "content": "EUR-Lex - 32002D1002 - NL Avis juridique important | 32002D1002 2002/1002/EG: Beschikking van de Commissie van 17 december 2002 betreffende de publicatie van de referentie van norm EN 848-3 \"Veiligheid van houtbewerkingsmachines — Freesmachines voor éénzĳdige bewerking met draaiend gereedschap — Deel 3: Numeriek bestuurde boor- en freesmachines\" in het Publicatieblad van de Europese Gemeenschappen in het kader van de uitwerking van Richtlĳn 98/37/EG van het Europees Parlement en de Raad (Voor de EER relevante tekst) (kennisgeving geschied onder nummer C(2002) 5065) Publicatieblad Nr. L 349 van 24/12/2002 blz. 0103 - 0104 Beschikking van de Commissie van 17 december 2002 betreffende de publicatie van de referentie van norm EN 848-3 \"Veiligheid van houtbewerkingsmachines - Freesmachines voor éénzijdige bewerking met draaiend gereedschap - Deel 3: Numeriek bestuurde boor- en freesmachines\" in het Publicatieblad van de Europese Gemeenschappen in het kader van de uitwerking van Richtlijn 98/37/EG van het Europees Parlement en de Raad (kennisgeving geschied onder nummer C(2002) 5065) (Voor de EER relevante tekst) (2002/1002/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/37/EG(1) van het Europees Parlement en de Raad van 22 juni 1998 inzake de onderlinge aanpassing van de wetgevingen van de lidstaten betreffende machines, gewijzigd door Richtlijn 98/79/EG(2), en met name op artikel 6, Gezien het advies van het comité opgericht bij Richtlijn 98/34/EG van het Europees Parlement en de Raad van 22 juni 1998 betreffende een informatieprocedure op het gebied van normen en technische voorschriften(3), gewijzigd bij Richtlijn 98/48/EG(4), Overwegende hetgeen volgt: (1) Artikel 2 van Richtlijn 98/37/EG bepaalt dat de machines uitsluitend in de handel kunnen worden gebracht en in bedrijf gesteld indien zij geen gevaar opleveren voor de veiligheid van personen, huisdieren of goederen en indien zij op passende wijze worden geïnstalleerd en onderhouden en overeenkomstig hun bestemming worden gebruikt. (2) Indien een nationale norm een omzetting is van een geharmoniseerde norm waarvan de referentie in het Publicatieblad van de Europese Gemeenschappen is gepubliceerd en een of meer fundamentele veiligheidsvoorschriften omvat, wordt aangenomen dat de volgens deze norm gebouwde machine aan de desbetreffende fundamentele voorschriften voldoet. (3) De lidstaten moeten de referenties publiceren van de nationale normen die een omzetting zijn van de geharmoniseerde normen. (4) Ingevolge artikel 6, lid 1, van Richtlijn 98/37/EG heeft Zweden kennis gegeven van een vrijwaringsclausule ten aanzien van norm EN 848-3 op grond van het ontoereikende veiligheidsniveau van de onder deze norm vallende machines. (5) De Commissie heeft norm EN 848-3 onderzocht, maar zij heeft niet kunnen vaststellen dat deze norm niet aan de fundamentele voorschriften van Richtlijn 98/37/EG voldoet. Dit werd bevestigd door een aanvullend onderzoek door de deskundigen van het Europees Comité voor Normalisatie. De Groep machines, die hierover werd geraadpleegd tijdens de vergadering van 4 december 2000, heeft bevestigd dat de oplossingen die in norm EN 848-3 zijn opgenomen aan de stand van de techniek beantwoorden. Uit dit onderzoek is eveneens naar voren gekomen dat onderzoek op het gebied van beschermingsmiddelen noodzakelijk is en dat bij de herziening van norm EN 848-3 rekening moet worden gehouden met de opmerkingen van Zweden over punt 5.2.7.1.2 van deze norm, HEEFT DE VOLGENDE BESCHIKKING GEGEVEN: Artikel 1 De referenties van norm EN 848-3 \"Veiligheid van houtbewerkingsmachines - Freesmachines voor éénzijdige bewerking met draaiend gereedschap - Deel 3: Numeriek bestuurde boor- en freesmachines\", in juli 1999 goedgekeurd door het Europees Comité voor Normalisatie, worden niet geschrapt van de lijst van in het Publicatieblad van de Europese Gemeenschappen gepubliceerde normen. De norm blijft bijgevolg een vermoeden van overeenstemming met de bepalingen van Richtlijn 98/37/EG verschaffen. Artikel 2 Deze beschikking is gericht tot de lidstaten. Gedaan te Brussel, 17 december 2002. Voor de Commissie Erkki Liikanen Lid van de Commissie (1) PB L 207 van 23.7.1998, blz. 1. (2) PB L 331 van 7.12.1998, blz. 1. (3) PB L 204 van 21.7.1998, blz. 37. (4) PB L 217 van 5.8.1998, blz. 18.",
  "source": "EUR LEX"
}