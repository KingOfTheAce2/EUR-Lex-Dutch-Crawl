{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R1161:NL:HTML\">",
  "content": "EUR-Lex - 31995R1161 - NL Avis juridique important | 31995R1161 Verordening (EG) Nr. 1161/95 van de Raad van 22 mei 1995 tot wijziging van het aantal extra referentieperiodes in het kader van de agromonetaire regeling Publicatieblad Nr. L 117 van 24/05/1995 blz. 0001 - 0001 VERORDENING (EG) Nr.  1161/95 VAN DE RAAD van 22 mei 1995 tot wijziging van het aantal extra referentieperiodes in het  kader van de agromonetaire regeling DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gezien het voorstel van de Commissie, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid  en de omrekeningskoersen die in het kader van het gemeenschappelijk landbouwbeleid moeten worden  toegepast  (1), inzonderheid op artikel  9, Overwegende dat in artikel 4, lid 5, van Verordening (EEG) nr. 3813/92 is bepaald dat ingeval een  te verwachten wijziging van de landbouwomrekeningskoers voor een valuta tot een aanzienlijke  verlaging leidt, die wijziging voor de betrokken valuta wordt uitgesteld gedurende een bepaalde  termijn waarin de monetaire ontwikkeling zich dient te bevestigen wil de wijziging doorgaan; Overwegende dat de huidige monetaire ontwikkeling tot een situatie heeft geleid waarin aan  bovengenoemde voorwaarden is voldaan, met name voor de Belgische en Luxemburgse frank; dat een  soortgelijk probleem zich in de nabije toekomst ook kan voordoen voor andere communautaire  valuta's; dat de ontwikkeling echter niet zeker schijnt te zijn; dat het daarom, bij wijze van  uitzondering en rekening houdend met de budgettaire gevolgen van de situatie, dienstig is het  aantal referentieperiodes dat de wachttijd vormt voor de betrokken valuta's te verhogen, HEEFT DE VOLGENDE VERORDENING VASTGESTELD: Artikel 1 Ingeval de toepassing van artikel 4, van Verordening (EEG) nr.  3813/92 vóór 26 mei 1995 zou leiden tot een daling van de landbouwomrekeningskoers voor een  bepaalde valuta, wordt de wijziging van de betrokken landbouwomrekeningskoers in de volgende  referentieperiode uitgesteld. Artikel 2 Deze verordening treedt in werking op de dag volgende op die van haar bekendmaking in  het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 22 mei 1995. Voor de Raad De Voorzitter A. MADELIN",
  "source": "EUR LEX"
}