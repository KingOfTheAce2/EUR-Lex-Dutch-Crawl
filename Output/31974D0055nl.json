{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974D0055:NL:HTML\">",
  "content": "EUR-Lex - 31974D0055 - NL Avis juridique important | 31974D0055 74/55/EEG: Besluit van de Commissie van 22 januari 1974 houdende bevoegdverklaring inzake de controle op de communautaire ontvangsten en uitgaven in de Lid-Staten Publicatieblad Nr. L 034 van 07/02/1974 blz. 0028 - 0029 Bijzondere uitgave in het Fins: Hoofdstuk 1 Deel 1 blz. 0108 Bijzondere uitgave in het Zweeds: Hoofdstuk 1 Deel 1 blz. 0108 ++++ BESLUIT VAN DE COMMISSIE van 22 januari 1974 houdende bevoegdverklaring inzake de controle op de communautaire ontvangsten en uitgaven in de Lid-Staten ( 74/55/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot instelling van één Raad en één Commissie welke de Europese Gemeenschappen gemeen hebben , Gezien het voorlopig huishoudelijk reglement van de Commissie van 6 juli 1967 , zoals laatstelijk gewijzigd bij besluit van 6 januari 1973 , Overwegende dat artikel 9 , lid 2 , 3e en 4e alinea , van Verordening ( EEG ) nr . 729/70 van de Raad van 21 april 1970 betreffende de financiering van het gemeenschappelijk landbouwbeleid ( 1 ) bepaalt dat de Commissie de Lid-Staten kan verzoeken over te gaan tot verificatie of enquêtes en eventueel overheidsdiensten van andere Lid-Staten hierbij kan betrekken ; Overwegende dat artikel 14 , lid 2 , eerste alinea , van Verordening ( EEG , Euratom , EGKS ) nr . 2/71 van de Raad van 2 januari 1971 houdende toepassing van het besluit van 21 april 1970 betreffende de vervanging van de financiële bijdragen van de Lid-Staten door eigen middelen van de Gemeenschappen ( 2 ) bepaalt dat de Commissie van de Lid-Staten aanvullende controles kan verlangen en bij de door hen uitgevoerde controles kan worden betrokken ; Overwegende dat artikel 6 , lid 1 , eerste alinea , van Verordening ( EEG ) nr . 283/72 van de Raad van 7 februari 1972 betreffende onregelmatigheden in het kader van de financiering van het gemeenschappelijk landbouwbeleid en terugvordering van bedragen die in dat kader onverschuldigd zijn betaald , alsmede de organisatie van een informatiesysteem op dit gebied ( 3 ) bepaalt dat de Commissie een Lid-Staat kan verzoeken een administratief onderzoek in te stellen indien zij van oordeel is dat er onregelmatigheden of nalatigheden hebben plaatsgevonden ; Overwegende dat artikel 5 , lid 3 , van Verordening  ( EEG ) nr . 858/72 van de Raad van 24 april 1972 betreffende een aantal administratieve en financiële bepalingen nopens de werkwijze van het Europees Sociaal Fonds ( 4 ) bepaalt dat de Commissie de Lid-Staten kan verzoeken over te gaan tot verificaties of onderzoeken en hierbij eventueel overheidsdiensten van andere Lid-Staten kan betrekken ; Overwegende dat het voor een doeltreffende uitoefening van deze bevoegdheden dringend noodzakelijk is dat de Commissie de nodige maatregelen op zeer korte termijn kan treffen en dat het te dien einde wenselijk is het lid van de Commissie waaronder de financiële controle ressortert , en handelt in naam van en onder verantwoordelijkheid van de Commissie na goedkeuring van de voorzitter en het lid van de Commissie waaronder de desbetreffende communautaire ontvangsten en uitgaven ressorteren en het lid van de Commissie waaronder de vaststelling van de van toepassing zijnde douanevoorschriften ressorteert bevoegd te verklaren tot het nemen van de nodige maatregelen ; Overwegende dat de bevoegdheid wordt uitgeoefend onder toezicht van de Commissie en volgens de door haar gegeven aanwijzingen ; Overwegende dat elk gebruik van de bevoegdheid aan de Commissie zal worden medegedeeld ; Overwegende dat de bevoegdverklaring de Commissie niet belet wanneer zij dit nodig oordeelt als college van gedachten te wisselen , BESLUIT : Artikel 1 1 . Het lid van de Commissie waaronder de financiële controle ressorteert en handelt na goedkeuring van de voorzitter , is met het lid waaronder de desbetreffende ontvangsten en uitgaven ressorteren en met het lid waaronder de vaststelling van de van toepassing zijnde douanevoorschriften ressorteert bevoegd , overeenkomstig de door haar gegeven aanwijzingen , maatregelen te nemen ter uitvoering van artikel 9 , lid 2 , 3e en 4e alinea , van Verordening ( EEG ) nr . 729/70 , van artikel 14 , lid 2 , eerste alinea , van Verordening  ( EEG , Euratom , EGKS ) nr . 2/71 , van artikel 6 , lid 1 , eerste alinea , van Verordening ( EEG ) nr . 283/72 en van artikel 5 , lid 3 , van Verordening ( EEG ) nr . 858/72 . In urgente gevallen en bij afwezigheid van in deze bevoegdverklaarde leden met uitzondering van het lid waaronder de financiële controle ressorteert kan de goedkeuring worden verleend door de respectieve directeuren-generaal of hoofden van dienst voor de desbetreffende ontvangsten en uitgaven en voor de vaststelling van de van toepassing zijnde douanevoorschriften . Bij afwezigheid van de voorzitter kan de goedkeuring worden verleend door zijn kabinetschef . 2 . Het lid van de Commissie dat krachtens lid 1 bevoegd is verklaard , handelt in naam van en onder verantwoordelijkheid van de Commissie . Hij brengt aan de Commissie verslag uit over het genomen besluit . 3 . Elke maatregel die uit hoofde van lid 1 van dit artikel zal worden getroffen wordt aan de Commissie medegedeeld . Artikel 2 Dit besluit treedt in werking op 23 januari 1974 . Gedaan te Brussel , 22 januari 1974 . Voor de Commissie De Vice-Voorzitter W . HAFERKAMP ( 1 ) PB nr . L 94 van 28 . 4 . 1970 , blz . 13 . ( 2 ) PB nr . L 3 van 5 . 1 . 1971 , blz . 1 . ( 3 ) PB nr . L 36 van 10 . 2 . 1972 , blz . 1 . ( 4 ) PB nr . L 101 van 28 . 4 . 1972 , blz . 3 .",
  "source": "EUR LEX"
}