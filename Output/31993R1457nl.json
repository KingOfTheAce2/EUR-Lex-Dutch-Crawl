{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1457:NL:HTML\">",
  "content": "EUR-Lex - 31993R1457 - NL Avis juridique important | 31993R1457 Verordening (EEG) nr. 1457/93 van de Commissie van 11 juni 1993 tot vaststelling van de uitvoerrestituties in de sector rundvlees en tot wijziging van Verordening (EEG) nr. 3846/87 tot vaststelling van de landbouwproduktennomenclatuur voor de uitvoerrestituties Publicatieblad Nr. L 142 van 12/06/1993 blz. 0055 - 0060 VERORDENING (EEG) Nr. 1457/93 VAN DE COMMISSIE van 11 juni 1993 tot vaststelling van de uitvoerrestituties in de sector rundvlees en tot wijziging van Verordening (EEG) nr. 3846/87 tot vaststelling van de landbouwproduktennomenclatuur voor de  uitvoerrestituties DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (1), laatstelijk gewijzigd bij Verordening (EEG) nr. 125/93 (2), inzonderheid op artikel 18, Overwegende dat krachtens artikel 18 van Verordening (EEG) nr. 805/68 het verschil tussen de prijzen van de in artikel 1 van die verordening bedoelde produkten op de wereldmarkt en in de Gemeenschap kan worden overbrugd door een restitutie bij uitvoer; Overwegende dat bij Verordening (EEG) nr. 885/68 van de Raad (3), laatstelijk gewijzigd bij Verordening (EEG) nr. 427/77 (4), de algemene voorschriften betreffende de toekenning van restituties bij uitvoer in de sector rundvlees en de criteria voor het  bepalen van het bedrag ervan zijn vastgesteld; Overwegende dat de voorwaarden voor de toekenning van bijzondere restituties bij uitvoer van bepaalde soorten rundvlees en bepaalde soorten conserven zijn vastgesteld bij de Commissieverordeningen (EEG) nr. 32/82 (5), laatstelijk gewijzigd bij  Verordening (EEG) nr. 3169/87 (6), (EEG) nr. 1964/82 (7), gewijzigd bij Verordening (EEG) nr. 3169/87, en (EEG) nr. 2388/84 (8), laatstelijk gewijzigd bij Verordening (EEG) nr. 3661/92 (9); Overwegende dat de toepassing van deze voorschriften en criteria op de te verwachten marktsituatie in de sector rundvlees leidt tot het vaststellen van de restitutie zoals hierna volgt; Overwegende dat, in verband met de huidige toestand op de markt van de Gemeenschap en de mogelijkheden om vlees af te zetten, met name in bepaalde derde landen, restituties dienen te worden toegekend bij uitvoer enerzijds van slachtdieren met een levend  gewicht van meer dan 220 kg, doch niet meer dan 300 kg, en anderzijds van volwassen runderen met een levend gewicht van 300 kg of meer; dat de in de laatste jaren opgedane ervaring heeft aangetoond dat het dienstig is levende runderen, fokdieren van  zuiver ras, met een gewicht van 250 kg of meer voor vrouwelijke runderen en van 300 kg of meer voor mannelijke runderen, op dezelfde wijze te behandelen als andere runderen, mits bepaalde bijzondere administratieve formaliteiten worden vervuld; Overwegende dat restituties moeten worden toegekend bij uitvoer naar bepaalde bestemmingen van bepaalde vormen van vers en gekoeld vlees zoals vermeld in bijlage I onder GN-code 0201, van bepaalde vormen van bevroren vlees zoals vermeld in bijlage I  onder GN-code 0202, van bepaalde vormen van slachtafvallen zoals vermeld in bijlage I onder GN-code 0206 en van bepaalde andere bereidingen en conserven en vlees of slachtafvallen zoals vermeld in bijlage I onder GN-code 1602 50 10; Overwegende dat, gezien de zeer uiteenlopende kenmerken van produkten van de produktcodes 0201 20 90 700 en 0202 20 90 100 gebruikt bij restituties, de restitutie slechts dient te worden toegekend voor die deelstukken waarin het gewicht van het been  niet meer dan een derde van het gewicht van dat deelstuk uitmaakt; Overwegende dat met betrekking tot vlees van runderen, zonder been, gezouten en gedroogd, traditionele handelsstromen naar Zwitserland bestaan; dat het, in zoverre het noodzakelijk is deze handelsstromen te handhaven, dienstig is de restitutie vast te  stellen op een bedrag dat het verschil dekt tussen de prijzen op de Zwitserse markt en de prijzen bij uitvoer der Lid-Staten; dat er ook mogelijkheden zijn voor de uitvoer van dat vlees en van gezouten, gedroogd en gerookt vlees naar bepaalde derde  landen in Afrika, het Nabije Oosten en het Midden-Oosten; dat met deze situatie rekening moet worden gehouden en dat derhalve een restitutie moet worden vastgesteld; Overwegende dat voor bepaalde andere aanbiedingsvormen en conserven van vlees of van slachtafvallen zoals vermeld in bijlage I onder de GN-codes 1602 50 31 tot en met 1602 50 80 de deelname door de Gemeenschap aan de internationale handel kan worden  gehandhaafd door restituties toe te kennen waarvan het bedrag werd bepaald rekening houdende met hetgeen tot nu toe aan de exporteur werd verleend; Overwegende dat voor de overige produkten in de sector rundvlees vaststelling van een restitutie geen aanbeveling verdient vanwege de geringe omvang waarin de Gemeenschap daarmede aan de wereldhandel deelneemt; Overwegende dat de in artikel 1 van Verordening (EEG) nr. 3813/92 van de Raad (10) gedefinieerde representatieve marktkoersen worden gebruikt voor de omrekening van het in de valuta van derde landen aangegeven bedrag en dat deze koersen de grondslag  zijn voor de bepaling van de landbouwomrekeningskoersen van de valuta's van de Lid-Staten; dat de nadere voorschriften voor de toepassing en de vaststelling van deze omrekeningskoersen zijn vastgesteld bij Verordening (EEG) nr. 3819/92 van de Commissie  (11); Overwegende dat bij Verordening (EEG) nr. 3846/87 van de Commissie (12), laatstelijk gewijzigd bij Verordening (EEG) nr. 425/93 (13), de nomenclatuur voor de uitvoerrestituties voor landbouwprodukten is vastgesteld; Overwegende dat, om de douaneformaliteiten bij uitvoer voor de exporteurs te vereenvoudigen, voor bevroren vlees dezelfde restitutiebedragen moeten worden toegekend als voor vers of gekoeld vlees van andere runderen dan volwassen mannelijke runderen; Overwegende dat de ervaring leert dat het in bepaalde gevallen vaak moeilijk is in bereidingen en conserven van GN-code 1602 50 het aandeel van ander vlees dan rundvlees te bepalen; dat deze post derhalve uitsluitend voor met rundvlees bereide produkten  gereserveerd moet worden en een nieuwe post voor mengsels van vlees of slachtafvallen moet worden gecreëerd; dat voor een scherpere controle op andere produkten dan mengsels van vlees en slachtafvallen moet worden bepaald dat sommige van deze produkten  slechts voor een restitutie in aanmerking komen wanneer zij zijn vervaardigd in het kader van de regeling als bedoeld in artikel 4 van Verordening (EEG) nr. 565/80 van de Raad van 4 maart 1980 betreffende de vooruitbetaling van de uitvoerrestituties  voor landbouwprodukten (14), gewijzigd bij Verordening (EEG) nr. 2026/83 (15); Overwegende dat, om misbruiken bij de uitvoer van bepaalde fokdieren van zuiver ras te voorkomen, de restitutie voor vrouwelijke dieren moet worden gedifferentieerd al naar gelang van de leeftijd van de dieren; Overwegende dat bij Verordening (EEG) nr. 1432/92 van de Raad (16), laatstelijk gewijzigd bij Verordening (EEG) nr. 3534/92 (17), de handel tussen de Europese Economische Gemeenschap en de Republieken Servië en Montenegro verboden is; dat dit verbod  niet van toepassing is in bepaalde situaties die limitatief zijn opgesomd in de artikelen 2 en 3 van bovengenoemde verordening; dat hiermee rekening dient te worden gehouden bij de vaststelling van de restituties; Overwegende dat, ongeacht het feit dat de gecombineerde nomenclatuur in een onderverdeling voorziet voor bereidingen en conserven, andere dan niet gekookt en niet gebakken, van GN-code 1602 50, de ervaring leert dat in de restitutienomenclatuur  verscheidene produkten van GN-code 1602 50 31 kunnen worden geschrapt en de lijst van produkten van GN-code 1602 50 80 kan worden aangepast; Overwegende dat het Comité van beheer voor rundvlees geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 1. De lijst van de produkten waarvoor bij uitvoer de in artikel 18 van Verordening (EEG) nr. 805/68 bedoelde restitutie wordt toegekend en de bedragen van deze restitutie worden vastgesteld in bijlage I. 2. De omschrijving van GN-code 0102 in sector 6 van de bijlage bij Verordening (EEG) nr. 3846/87 wordt vervangen door bijlage II bij deze verordening. Artikel 2 Deze verordening treedt in werking op 12 juni 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 11 juni 1993. Voor de Commissie René STEICHEN Lid van de Commissie (1) PB nr. L 148 van 28. 6. 1968, blz. 24. (2) PB nr. L 18 van 27. 1. 1993, blz. 1. (3) PB nr. L 156 van 4. 7. 1968, blz. 2. (4) PB nr. L 61 van 5. 3. 1977, blz. 16. (5) PB nr. L 4 van 8. 1. 1982, blz. 11. (6) PB nr. L 301 van 24. 10. 1987, blz. 21. (7) PB nr. L 212 van 21. 7. 1982, blz. 48. (8) PB nr. L 221 van 18. 8. 1984, blz. 28. (9) PB nr. L 370 van 19. 12. 1992, blz. 16. (10) PB nr. L 387 van 31. 12. 1992, blz. 1. (11) PB nr. L 387 van 31. 12. 1992, blz. 17. (12) PB nr. L 366 van 24. 12. 1987, blz. 1. (13) PB nr. L 48 van 26. 2. 1993, blz. 26. (14) PB nr. L 62 van 7. 3. 1980, blz. 5. (15) PB nr. L 199 van 22. 7. 1983, blz. 12. (16) PB nr. L 151 van 3. 6. 1992, blz. 4. (17) PB nr. L 358 van 8. 12. 1992, blz. 16. BIJLAGE I /* Tabellen: zie PB */ (1) Indeling onder deze onderverdeling is onderworpen aan de overlegging van het in de bijlage bij Verordening (EEG) nr. 32/82 opgenomen attest. (2) Indeling onder deze onderverdeling is onderworpen aan de inachtneming van de voorwaarden van Verordening (EEG) nr. 1964/82. (3) De restitutie voor gepekeld rundvlees wordt verleend voor het nettogewicht van het vlees, na aftrek van het gewicht van de pekel. (4) PB nr. L 336 van 29. 12. 1979, blz. 44. (5) PB nr. L 221 van 19. 8. 1984, blz. 28. (6) Het gehalte aan mager rundvlees met uitzondering van vet wordt bepaald aan de hand van de analyseprocedure die is opgenomen in de bijlage bij Verordening (EEG) nr. 2429/86 van de Commissie. (7) De bestemmingen zijn de volgende: 01 derde landen, 02 derde landen van Noord-Afrika, het Nabije Oosten en het Midden-Oosten, met uitzondering van Cyprus, en derde landen van West-, Centraal-, Oost- en Zuid-Afrika, met uitzondering van Botswana, Kenia, Madagascar, Swaziland, Zimbabwe en Namibië, 03 Europese derde landen, Ceuta, Melilla, Cyprus, Groenland, Pakistan, Sri Lanka, Birma, Thailand, Viëtnam, Indonesië, de Filippijnen, China, Noord-Korea en Hong-Kong, alsook de bestemmingen bedoeld in artikel 34 van Verordening (EEG) nr. 3665/87 van de  Commissie met uitzondering van Oostenrijk, Zweden en Zwitserland, 04 Oostenrijk, Zweden en Zwitserland, 05 Verenigde Staten van Amerika, als bedoeld in Verordening (EEG) nr. 2973/79 van de Commissie, 06 Frans-Polynesië en Nieuw-Caledonië, 07 Canada, 08 derde landen van Noord-, West-, Centraal-, Oost- en Zuid-Afrika, met uitzondering van Botswana, Kenia, Madagascar, Swaziland, Zimbabwe en Namibië, 09 Zwitserland, 10 derde landen van Noord-Afrika, het Nabije Oosten en het Midden-Oosten, met uitzondering van Cyprus, en derde landen van Centraal-, Oost- en Zuid-Afrika, met uitzondering van Botswana, Kenia, Madagascar, Swaziland, Zimbabwe en Namibië, 11 derde landen van West-Afrika. (8) Krachtens artikel 7 van Verordening (EEG) nr. 885/68 wordt geen restitutie toegekend bij de uitvoer van produkten die uit derde landen worden ingevoerd en naar derde landen worden wederuitgevoerd. (9) De toekenning van de restitutie is afhankelijk van de vervaardiging in het kader van het bij artikel 4 van Verordening (EEG) nr. 565/80 vastgestelde stelsel. (10) De restituties voor uitvoer naar de Federatieve Republiek Joegoslavië (Servië en Montenegro) mogen slechts worden toegekend met inachtneming van het bepaalde in Verordening (EEG) nr. 990/93. NB: De derde landen zijn die, die in de gewijzigde Verordening (EEG) nr. 3518/91 van de Commissie zijn bepaald. Produktcodes en voetnoten: zie de gewijzigde Verordening (EEG) nr. 3846/87 van de Commissie. BIJLAGE II /* Tabellen: zie PB */",
  "source": "EUR LEX"
}