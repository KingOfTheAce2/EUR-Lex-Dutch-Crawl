{
  "url": "http://www.w3.org/1999/xhtml\">",
  "content": "L_2007323NL.01002301.xml 8.12.2007 NL Publicatieblad van de Europese Unie L 323/23 BESLUIT VAN DE RAAD van 5 juni 2007 inzake de ondertekening van de overeenkomst tussen de Europese Gemeenschap en de Republiek Turkije betreffende de deelneming van de Republiek Turkije aan de werkzaamheden van het Europees Waarnemingscentrum voor drugs en drugsverslaving (2007/800/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 152, in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) In artikel 13 van Verordening (EEG) nr. 302/93 van de Raad van 8 februari 1993 tot oprichting van een Europees Waarnemingscentrum voor drugs en drugsverslaving ( 1 ) , wordt bepaald dat het Centrum openstaat voor deelneming door derde landen die het belang van de Gemeenschap en van haar lidstaten bij de doelstellingen en het werk van het Centrum delen. (2) De Commissie heeft namens de Gemeenschap onderhandeld over een overeenkomst met de Republiek Turkije betreffende de deelneming van de Republiek Turkije aan de werkzaamheden van het Europees Waarnemingscentrum voor drugs en drugsverslaving. (3) Onder voorbehoud van sluiting moet deze overeenkomst namens de Gemeenschap worden ondertekend, BESLUIT: Artikel 1 De ondertekening van de overeenkomst tussen de Europese Gemeenschap en de Republiek Turkije betreffende de deelneming van de Republiek Turkije aan de werkzaamheden van het Europees Waarnemingscentrum voor drugs en drugsverslaving, wordt hierbij namens de Gemeenschap goedgekeurd, onder voorbehoud van het besluit van de Raad betreffende de sluiting van genoemde overeenkomst. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de pers(o)on(en) aan te wijzen die bevoegd (is) zijn de overeenkomst namens de Europese Gemeenschap, onder voorbehoud van sluiting, te ondertekenen. Gedaan te Luxemburg, 5 juni 2007. Voor de Raad De voorzitter P. STEINBRÃœCK ( 1 ) PB L 36 van 12.2.1993, blz. 1 . Verordening laatstelijk gewijzigd bij Verordening (EG) nr. 1651/2003 ( PB L 245 van 29.9.2003, blz. 30 ).",
  "source": "EUR LEX"
}