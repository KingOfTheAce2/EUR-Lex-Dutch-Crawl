{
  "url": "http://www.w3.org/1999/xhtml\"><!--",
  "content": "L_2019303NL.01002601.xml 25.11.2019 NL Publicatieblad van de Europese Unie L 303/26 BESLUIT (EU) 2019/1941 VAN DE RAAD van 18 november 2019 over het standpunt dat namens de Europese Unie moet worden ingenomen in het EPO-comité dat is opgericht bij de tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds, wat betreft de vaststelling van de lijst van scheidsrechters DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds (“de overeenkomst”) ( 1 ) , is namens de Unie ondertekend op grond van Besluit 2009/152/EG van de Raad ( 2 ) en wordt sinds 4 augustus 2014 voorlopig toegepast. (2) In artikel 85, lid 1, van de overeenkomst is bepaald dat het EPO-comité een lijst opstelt van personen die bereid en in staat zijn om als scheidsrechter te fungeren. (3) Het EPO-comité dient op zijn volgende jaarlijkse vergadering een besluit vast te stellen tot opstelling van de lijst van personen die bereid en in staat zijn om als scheidsrechter te fungeren. (4) Het is passend het standpunt vast te stellen dat namens de Unie in het EPO-comité moet worden ingenomen, aangezien bovengenoemd besluit voor de Unie bindend zal zijn. (5) Het standpunt van de Unie in het EPO-comité moet derhalve worden gebaseerd op het aangehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie moet worden ingenomen in het EPO-comité dat is opgericht bij de tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds, moet worden gebaseerd op het aan dit besluit gehechte ontwerpbesluit van het EPO-comité inzake de lijst van personen die bereid en in staat zijn om als scheidsrechter te fungeren. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 18 november 2019. Voor de Raad De voorzitter J. LEPPÄ ( 1 ) PB L 57 van 28.2.2009, blz. 2 . ( 2 ) Besluit 2009/152/EG van de Raad van 20 november 2008 tot ondertekening en voorlopige toepassing van een tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds ( PB L 57 van 28.2.2009, blz. 1 ). ONTWERP BESLUIT Nr. …/2019 VAN HET EPO-COMITÉ dat is opgericht bij de tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds, van … betreffende de vaststelling van de lijst van scheidsrechters HET EPO-COMITÉ, Gezien de tijdelijke economische partnerschapsovereenkomst tussen de Europese Gemeenschap en haar lidstaten, enerzijds, en Centraal-Afrika, anderzijds (“de overeenkomst”), die op 22 januari 2009 in Brussel is ondertekend en sinds 4 augustus 2014 voorlopig wordt toegepast, en met name artikel 85, lid 1, Overwegende hetgeen volgt: (1) Krachtens de overeenkomst en dit besluit bestaat de Centraal-Afrikapartij uit de Republiek Kameroen. (2) In de overeenkomst is bepaald dat het EPO-comité een lijst opstelt van 15 personen die bereid en geschikt zijn om als scheidsrechter te fungeren voor de beslechting van geschillen, HEEFT HET VOLGENDE BESLUIT VASTGESTELD: Artikel 1 1.   De lijst van 15 personen die bereid en geschikt zijn om als scheidsrechter te fungeren, is opgesteld overeenkomstig artikel 85, lid 1, van de overeenkomst en is opgenomen in de bijlage. 2.   De in lid 1 bedoelde lijst van scheidsrechters laat de specifieke voorschriften waarin de overeenkomst voorziet of die door het EPO-comité kunnen worden vastgesteld, onverlet. Artikel 2 De in artikel 1 bedoelde lijst van scheidsrechters kan worden gewijzigd bij besluit van het EPO-comité overeenkomstig artikel 92, lid 4, van de overeenkomst. Artikel 3 Dit besluit treedt in werking op de dag waarop het wordt ondertekend. Gedaan te …, Voor de Republiek Kameroen … Voor de Europese Unie … BIJLAGE LIJST VAN SCHEIDSRECHTERS (ARTIKEL 85, LID 1, VAN DE OVEREENKOMST) Door Centraal-Afrika (Kameroen) voorgedragen scheidsrechters: Mevr. Mildred Alugu BEJUKA — Kameroen Dhr. Jean Michel MBOCK BIUMLA — Kameroen Dhr. Henri-Désiré MODI KOKO BEBEY — Kameroen Dhr. David NYAMSI — Kameroen Dhr. Sadjo OUSMANOU — Kameroen Door de EU voorgedragen scheidsrechters: Dhr. Jacques BOURGEOIS — België Dhr. Claus-Dieter EHLERMANN — Duitsland Dhr. Pieter Jan KUIJPER — Nederland Dhr. Giorgio SACERDOTI — Italië Dhr. Ramon TORRENT — Spanje Gezamenlijk door de beide partijen voorgedragen scheidsrechters: Dhr. Thomas COTTIER — Zwitserland Dhr. Fabien GÉLINAS — Canada Mevr. Merit E. JANOW — Verenigde Staten Mevr. Anna KOUYATE — Mali Dhr. Helge SELAND — Noorwegen",
  "source": "EUR LEX"
}