{
  "url": "http://www.w3.org/1999/xhtml\">",
  "content": "L_2009094NL.01001501.xml 8.4.2009 NL Publicatieblad van de Europese Unie L 94/15 VERORDENING (EG) N r. 286/2009 VAN DE COMMISSIE van 7 april 2009 houdende inschrijving van een aantal benamingen in het register van beschermde oorsprongsbenamingen en beschermde geografische aanduidingen (Melva de Andalucía (BGA), Caballa de Andalucía (BGA), Ovos Moles de Aveiro (BGA), Castagna di Vallerano (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, en artikel 17, lid 2, van Verordening (EG) nr. 510/2006 zijn de door Spanje ingediende registratieaanvragen voor de benamingen „Melva de Andalucía” en „Caballa de Andalucía”, de door Portugal ingediende registratieaanvraag voor de benaming „Ovos Moles de Aveiro” en de door Italië ingediende registratieaanvraag voor de benaming „Castagna di Vallerano” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 7 van Verordening (EG) nr. 510/2006, moeten deze benamingen worden ingeschreven in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde benamingen worden ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 april 2009. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . ( 2 ) PB C 177 van 12.7.2008, blz. 18 (Melva de Andalucía), PB C 177 van 12.7.2008, blz. 21 (Caballa de Andalucía), PB C 184 van 22.7.2008, blz. 42 (Ovos Moles de Aveiro), PB C 190 van 29.7.2008, blz. 7 (Castagna di Vallerano). BIJLAGE 1. In bijlage I bij het Verdrag genoemde landbouwproducten voor menselijke consumptie: Categorie 1.6. Groenten en fruit en granen, in ongewijzigde staat of verwerk ITALIË Castagna di Vallerano (BOB) Categorie 1.7. Verse vis en schaal-, schelp- en weekdieren en producten op basis van verse vis en schaal-, schelp- en weekdieren SPANJE Melva de Andalucía (BGA) Caballa de Andalucía (BGA) 2. In bijlage I bij de verordening genoemde levensmiddelen: Categorie 2.4. Brood, gebak, suikerwerk, biscuits en andere bakkerswaren PORTUGAL Ovos Moles de Aveiro (BGA)",
  "source": "EUR LEX"
}