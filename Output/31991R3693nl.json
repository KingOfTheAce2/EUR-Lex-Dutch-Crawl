{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3693:NL:HTML\">",
  "content": "EUR-Lex - 31991R3693 - NL Avis juridique important | 31991R3693 VERORDENING (EEG) Nr. 3693/91 VAN DE COMMISSIE van 17 december 1991 tot wijziging van Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief  - Publicatieblad Nr. L 350 van 19/12/1991 blz. 0015 - 0016 VERORDENING (EEG) Nr. 3693/91 VAN DE COMMISSIE  van 17 december 1991  tot wijziging van Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief DE COMMISSIE  VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 3537/91 (2), en inzonderheid op  artikel 9, Overwegende dat bij Verordening (EEG) nr. 2658/87 een goederennomenclatuur is ingesteld, hierna  \"gecombineerde nomenclatuur\" genaamd, die zowel aan de vereisten van het gemeenschappelijk douanetarief als aan die van de statistieken van de buitenlandse  handel van de Gemeenschap voldoet; Overwegende dat, met het oog op een uniforme toepassing van de gecombineerde nomenclatuur, bepalingen dienen te worden vastgesteld voor kaas die bestemd is voor verwerking; Overwegende dat onderverdeling 0406 90 11 betrekking heeft op kaas die bestemd is voor verwerking; dat overeenkomstig bijlage I, onder i), van Verordening (EEG) nr. 1767/82 van de Commissie van 1 juli 1982 tot vaststelling van de uitvoeringsbepalingen  inzake de specifieke invoerheffing voor bepaalde zuivelprodukten (3), laatstelijk gewijzigd bij Verordening (EEG) nr. 1502/90 (4), een autonome verlaging van de heffing van toepassing is bij de invoer van bepaalde soorten kaas vallende onder genoemde  onderverdeling; dat deze kaas, indien de verlaagde heffing van toepassing is, onderworpen is aan de voorwaarden vastgesteld bij Verordening (EEG) nr. 4142/87 van de Commissie van 9 december 1987 tot vaststelling van de voorwaarden en bepalingen waaraan  voor bepaalde goederen, bij invoer, de toepassing van een gunstige tariefregeling in verband met een bijzondere bestemming van die produkten is onderworpen (5), laatstelijk gewijzigd bij Verordening (EEG) nr. 1419/91 (6); dat het dienstig is bij  onderverdeling 0406 90 11 te verwijzen naar de verlaagde heffing en de bijzondere bestemming; dat derhalve Verordening (EEG) nr. 2658/87 dient te worden gewijzigd; Overwegende dat de in deze verordening vervatte maatregelen in overeenstemming zijn met het advies van het Comit√© Nomenclatuur, HEEFT DE VOLGENDE VERORDENING VASTGESTELD: Artikel 1 Bijlage I opgenomen bij Verordening (EEG) nr. 2658/87 wordt als volgt gewijzigd: 1. Onderverdeling 0406 90 11 luidt als volgt: \"GN-code  Omschrijving  Invoerrecht   Bijzondere maatstaf     autonoom (%) of heffing (AGR)  conventioneel (%)         1  2  3  4  5        0406 90 11      bestemd voor verwerking (5)  23 (AGR) (2)  (3)  -\" 2. De volgende  voetnoot wordt opgenomen: \"(5) Indeling onder deze onderverdeling is onderworpen aan de voorwaarden en bepalingen die zijn vastgesteld bij de op dit gebied geldende communautaire bepalingen.\". Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 januari 1992. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 december 1991. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 335 van 6. 12. 1991, blz. 9. (3) PB nr. L 196 van 5. 7. 1982, blz. 1. (4) PB nr. L 141 van 2. 6. 1990, blz. 5. (5) PB nr. L 387 van 31. 12. 1987, blz. 1. (6) PB nr. L 135 van 30. 5. 1991,  blz. 30.",
  "source": "EUR LEX"
}