{
  "url": "http://www.w3.org/1999/xhtml\"><!--",
  "content": "L_202402971NL.000101.fmx.xml Publicatieblad van de Europese Unie NL L-serie 2024/2971 28.11.2024 BESLUIT (EU) 2024/2971 VAN DE RAAD van 5 november 2024 houdende machtiging tot het openen van onderhandelingen met de Republiek Singapore voor een overeenkomst, inzake de algemene beginselen voor de deelname van de Republiek Singapore aan programma’s van de Unie en inzake de associatie van de Republiek Singapore met Horizon Europa — het kaderprogramma voor onderzoek en innovatie (2021-2027) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 186 en 212, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: (1) Onderhandelingen moeten worden geopend met het oog op het sluiten van een overeenkomst inzake de algemene beginselen voor de deelname van de Republiek Singapore aan programma’s van de Unie en inzake de associatie van de Republiek Singapore met Horizon Europa — het kaderprogramma voor onderzoek en innovatie (2021-2027). (2) De Republiek Singapore voldoet aan de criteria voor associatie met Horizon Europa zoals vastgesteld in artikel 16, lid 1, punt d), van Verordening (EU) 2021/695 van het Europees Parlement en de Raad ( 1 ) , HEEFT HET VOLGENDE BESLUIT VASTGESTELD: Artikel 1 1.   De Commissie wordt gemachtigd onderhandelingen met de Republiek Singapore te openen over een overeenkomst inzake de algemene beginselen voor de deelname van de Republiek Singapore aan programma’s van de Unie en inzake de associatie van de Republiek Singapore met Horizon Europa — het kaderprogramma voor onderzoek en innovatie (2021-2027). 2.   De onderhandelingen worden gevoerd op basis van de onderhandelingsrichtsnoeren van de Raad in het addendum bij dit besluit. Artikel 2 De onderhandelingen worden gevoerd in overleg met de Groep Azië-Oceanië voor zaken in verband met de algemene voorwaarden voor de deelname van de Republiek Singapore aan programma’s van de Unie, en met de Groep onderzoek voor zaken in verband met de specifieke voorwaarden voor de deelname van de Republiek Singapore aan het programma Horizon Europa. Artikel 3 Dit besluit is gericht tot de Commissie. Gedaan te Brussel, 5 november 2024. Voor de Raad De voorzitter VARGA M. ( 1 ) Verordening (EU) 2021/695 van het Europees Parlement en de Raad van 28 april 2021 tot vaststelling van Horizon Europa — het kaderprogramma voor onderzoek en innovatie, tot vaststelling van de regels voor deelname en verspreiding en tot intrekking van Verordeningen (EU) nr. 1290/2013 en (EU) nr. 1291/2013 ( PB L 170 van 12.5.2021, blz. 1 ). ELI: http://data.europa.eu/eli/dec/2024/2971/oj ISSN 1977-0758 (electronic edition)",
  "source": "EUR LEX"
}