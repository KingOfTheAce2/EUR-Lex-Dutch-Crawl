{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977H0243:NL:HTML\">",
  "content": "EUR-Lex - 31977H0243 - NL Avis juridique important | 31977H0243 77/243/EEG: Aanbeveling van de Commissie van 16 maart 1977 aan de Regering van het Koninkrijk der Nederlanden betreffende een wetsontwerp houdende de tenuitvoerlegging van een aantal bepalingen van Richtlijn nr. 74/561/EEG van de Raad Publicatieblad Nr. L 077 van 25/03/1977 blz. 0043 - 0044 ++++ AANBEVELING VAN DE COMMISSIE van 16 maart 1977 aan de Regering van het Koninkrijk der Nederlanden betreffende een wetsontwerp houdende de tenuitvoerlegging van een aantal bepalingen van Richtlijn nr . 74/561/EEG van de Raad ( 77/243/EEG ) Bij schrijven van 22 oktober 1976 heeft de Permanente Vertegenwoordiging van Nederland bij de Europese Gemeenschappen aan de Commissie ter raadpleging de tekst van een wetsontwerp doen toekomen betreffende de tenuitvoerlegging van de Richtlijn 74/561/EEG van de Raad van 12 november 1974 inzake de toegang tot het beroep van ondernemer van nationaal en internationaal goederenvervoer over de weg ( 1 ) . Deze kennisgeving vindt plaats op grond van artikel 7 , lid 1 , van de richtlijn , waarvan de tekst als volgt luidt : \" De Lid-Staten stellen , na raadpleging van de Commissie , voor 1 januari 1977 de maatregelen vast die nodig zijn voor de tenuitvoerlegging van deze richtlijn en met name van artikel 3 , lid 4 \" . Ten aanzien van bovengenoemd wetsontwerp beveelt de Commissie het volgende aan : 1 . De Commissie stelt vast dat het wetsontwerp van de Nederlandse Regering in beginsel - en onder voorbehoud van goedkeuring van de nog te nemen uitvoeringsmaatregelen - voldoet aan de voorschriften van artikel 7 , lid 1 , met betrekking tot : - het beginsel van betrouwbaarheid ( artikel 3 , lid 1 ) ; - de vaststelling van de personen die , naar gelang van het geval , moet voldoen aan de in artikel 3 , lid 1 , gestelde voorwaarden ( artikel 3 , leden 2 en 3 ) ; - de intrekking , door de bevoegde autoriteiten , van de vergunning tot uitoefening van het beroep van ondernemer van goederenvervoer over de weg , wanneer zij vaststellen dat niet meer wordt voldaan aan het bepaalde in artikel 3 , lid 1 , sub a ) , b ) of c ) , in combinatie met artikel 6 , lid 2 . 2 . De Commissie merkt eveneens op dat de voorwaarden inzake financiële draagkracht en vakbekwaamheid , zoals deze zijn neergelegd in artikel 3 van de richtlijn enerzijds en de wijze waarop de aanvrager hieraan moet voldoen anderzijds , reeds zijn neergelegd in wettelijke bepalingen die in Nederland worden toegepast . De Commissie herinnert de Nederlandse Regering er evenwel aan dat krachtens artikel 3 , lid 4 , de voor de vaststelling van de vakbekwaamheid in aanmerking te nemen kennis ten minste betrekking moet hebben op in de lijst van de bijlage aangegeven onderwerpen . Aangezien de Commissie niet op de hoogte is van de momenteel in Nederland geldende programma's beveelt zij de Nederlandse Regering aan haar de inhoud van deze documenten ter raadpleging voor te leggen . 3 . De Commissie stelt eveneens vast dat het nieuwe artikel 56 , lid 1 , de minister de bevoegdheid verleent om in bijzondere gevallen , die bij algemene maatregel van bestuur zullen worden vastgesteld , vrijstelling te verlenen alleen wat betreft de vakbekwaamheid . Overigens blijkt uit de memorie van toelichting op het wetsontwerp dat deze bepaling uitsluitend de tenuitvoerlegging van artikel 4 , lid 2 , van de richtlijn beoogt . De Commissie vestigt evenwel de aandacht van de Nederlandse Regering op het bestaan van lid 1 van artikel 4 , waarvan de tekst als volgt luidt : \" De Lid-Staten stellen de voorwaarden vast waaronder de exploitatie van een onderneming voor goederenvervoer over de weg , in afwijking van artikel 3 , lid 1 , voorlopig gedurende ten hoogste één jaar kan worden voortgezet , welke periode in naar behoren gemotiveerde speciale gevallen met maximaal zes maanden kan worden verlengd , in geval van overlijden of lichamelijke of wettelijke onbekwaamheid van de natuurlijke persoon die de werkzaamheden van vervoerder verricht of van de natuurlijke persoon die voldoet aan het bepaalde in artikel 3 , lid 1 , sub a ) en c ) . \" De Commissie beveelt derhalve de Nederlandse Regering aan de te beperkte inhoud van de laatste zin van artikel 56 , lid 1 , van het wetsontwerp te wijzigen , opdat rekening kan worden gehouden met de in artikel 4 , lid 1 , van de richtlijn bedoelde gevallen . Bovendien herinnert de Commissie de Nederlandse Regering eraan dat de op een later tijdstip vastgestelde uitvoeringsbesluiten , voor zover deze voor de tenuitvoerlegging van de richtlijn noodzakelijke uitvoeringsmaatregelen vormen , eveneens ter raadpleging aan de Commissie moeten worden voorgelegd , zulks overeenkomstig artikel 7 , lid 1 , van de richtlijn . 4 . De Commissie stelt vervolgens vast dat de momenteel in Nederland vigerende reglementering van het goederenvervoer over de weg voldoet aan de voorschriften van artikel 6 , leden 1 en 3 , respectievelijk wat betreft de verplichting om de besluiten tot afwijzing van een aanvraag om toegang tot het betrokken beroep met redenen te omkleden en wat betreft de mogelijkheid voor de betrokkenen om met passende middelen hun belangen te verdedigen met betrekking tot de besluiten bedoeld in de leden 1 en 2 van dit zelfde artikel . 5 . De in artikel II van het Nederlandse wetsontwerp neergelegde overgangsbepalingen voldoen over het geheel genomen aan artikel 5 van de richtlijn . De Commissie vestigt de aandacht van de Nederlandse Regering evenwel op het feit dat krachtens artikel 5 , leden 1 en 2 , eerste alinea , de voor de toepassing van de overgangsbepalingen in aanmerking te nemen periode op 1 januari 1978 verstrijkt . Aangezien artikel II van het wetsontwerp wat dit betreft uitsluitend verwijst naar de datum van inwerkingtreding van de wet , beveelt de Commissie de Nederlandse Regering aan , te bewerkstelligen dat in artikel 5 van de richtlijn vastgestelde termijnen - die per 1 januari 1978 verstrijken - in acht worden genomen . Gedaan te Brussel , 16 maart 1977 . Voor de Commissie Richard BURKE Lid van de Commissie ( 1 ) PB nr . L 308 van 19 . 11 . 1974 , blz . 18 .",
  "source": "EUR LEX"
}