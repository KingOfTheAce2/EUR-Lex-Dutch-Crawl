{
  "url": "http://www.w3.org/1999/xhtml\"><!--",
  "content": "L_2012202NL.01000101.xml 28.7.2012 NL Publicatieblad van de Europese Unie L 202/1 BESLUIT VAN DE RAAD van 24 juli 2012 over het door de Europese Unie in het Gemengd Comité van de EER in te nemen standpunt betreffende een wijziging van bijlage II (Technische voorschriften, normen, keuring en certificatie) bij de EER-overeenkomst (2012/442/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 2, en artikel 168, lid 4, onder b), in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) („de EER-overeenkomst”) is op 1 januari 1994 in werking getreden. (2) Volgens artikel 98 van de EER-overeenkomst kan het Gemengd Comité van de EER besluiten onder meer bijlage II bij de EER-overeenkomst te wijzigen. (3) Bijlage II bij de EER-overeenkomst bevat bepalingen en regelingen betreffende technische voorschriften, normen, keuring en certificatie. (4) Uitvoeringsverordening (EU) nr. 1274/2011 van de Commissie van 7 december 2011 inzake een in 2012, 2013 en 2014 uit te voeren gecoördineerd meerjarig controleprogramma van de Unie tot naleving van de maximumgehalten aan bestrijdingsmiddelenresiduen en ter beoordeling van de blootstelling van de consument aan bestrijdingsmiddelenresiduen in en op levensmiddelen van plantaardige en dierlijke oorsprong ( 3 ) moet in de EER-overeenkomst worden opgenomen. (5) Verordening (EG) nr. 1213/2008 van de Commissie van 5 december 2008 inzake een in 2009, 2010 en 2011 uit te voeren gecoördineerd meerjarig communautair controleprogramma tot naleving van de maximumgehalten en ter beoordeling van de blootstelling van de consument aan residuen van bestrijdingsmiddelen in en op voeding van plantaardige of dierlijke oorsprong ( 4 ) werd in de EER-overeenkomst opgenomen, met bepaalde aanpassingen voor de EVA-staten. (6) Aangezien Verordening (EG) nr. 1213/2008 is ingetrokken en bijgevolg uit de EER-overeenkomst moet worden gehaald, moeten die aanpassingen worden overgenomen in Uitvoeringsverordening (EU) nr. 1274/2011. De aanpassingen hebben betrekking op het aantal bestrijdingsmiddelen waarop IJsland toezicht moet houden, en op het aantal monsters dat van ieder product moet worden genomen en geanalyseerd door IJsland en Noorwegen; er wordt in het bijzonder rekening gehouden met de beperkte capaciteit van laboratoria in IJsland. (7) Bijlage II bij de EER-overeenkomst moet derhalve dienovereenkomstig worden gewijzigd. (8) Het door de Unie in het Gemengd Comité van de EER in te nemen standpunt moet gebaseerd zijn op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het door de Europese Unie in het Gemengd Comité van de EER in te nemen standpunt met betrekking tot de wijziging van bijlage II (Technische voorschriften, normen, keuring en certificatie) bij de EER-overeenkomst is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 24 juli 2012. Voor de Raad De voorzitter A. D. MAVROYIANNIS ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) PB L 325 van 8.12.2011, blz. 24 . ( 4 ) PB L 328 van 6.12.2008, blz. 9 . ONTWERP BESLUIT VAN HET GEMENGD COMITÉ VAN DE EER Nr. …/… van tot wijziging van bijlage II (Technische voorschriften, normen, keuring en certificatie) bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte, als gewijzigd bij het Protocol tot aanpassing van de Overeenkomst betreffende de Europese Economische Ruimte („de EER-overeenkomst”), en met name artikel 98, Overwegende hetgeen volgt: (1) Bijlage II bij de EER-overeenkomst werd gewijzigd bij Besluit nr. …/… van het Gemengd Comité van de EER van … ( 1 ) . (2) Uitvoeringsverordening (EU) nr. 1274/2011 van de Commissie van 7 december 2011 inzake een in 2012, 2013 en 2014 uit te voeren gecoördineerd meerjarig controleprogramma van de Unie tot naleving van de maximumgehalten aan bestrijdingsmiddelenresiduen en ter beoordeling van de blootstelling van de consument aan bestrijdingsmiddelenresiduen in en op levensmiddelen van plantaardige en dierlijke oorsprong ( 2 ) moet in de EER-overeenkomst worden opgenomen. (3) Verordening (EG) nr. 1213/2008 van de Commissie van 5 december 2008 inzake een in 2009, 2010 en 2011 uit te voeren gecoördineerd meerjarig communautair controleprogramma tot naleving van de maximumgehalten en ter beoordeling van de blootstelling van de consument aan residuen van bestrijdingsmiddelen in en op voeding van plantaardige of dierlijke oorsprong ( 3 ) , die is opgenomen in de EER-overeenkomst, is in de Europese Unie ingetrokken en moet dus ook uit de EER-overeenkomst worden gehaald. (4) Dit besluit heeft betrekking op wetgeving inzake voedingsmiddelen. Wetgeving inzake voedingsmiddelen is niet van toepassing op Liechtenstein, zolang de Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten van toepassing blijft in Liechtenstein, zoals bepaald in de inleiding van hoofdstuk XII van bijlage II bij de EER-overeenkomst. Dit besluit is derhalve niet van toepassing op Liechtenstein, BESLUIT: Artikel 1 Hoofdstuk XII van bijlage II bij de EER-overeenkomst wordt als volgt gewijzigd: 1) De tekst van punt 54zzzzb (Verordening (EG) nr. 1213/2008 van de Commissie) wordt geschrapt. 2) Na punt 65 (Verordening (EU) nr. 1171/2011 van de Commissie) wordt het volgende ingevoegd: „66. 32011 R 1274 : Uitvoeringsverordening (EU) nr. 1274/2011 van de Commissie van 7 december 2011 inzake een in 2012, 2013 en 2014 uit te voeren gecoördineerd meerjarig controleprogramma van de Unie tot naleving van de maximumgehalten aan bestrijdingsmiddelenresiduen en ter beoordeling van de blootstelling van de consument aan bestrijdingsmiddelenresiduen in en op levensmiddelen van plantaardige en dierlijke oorsprong ( PB L 325 van 8.12.2011, blz. 24 ). De bepalingen van de Verordening worden voor de toepassing van deze Overeenkomst als volgt aangepast: 1. In artikel 1 wordt het volgende toegevoegd: „In 2012, 2013 en 2014 mag IJsland voortgaan met het monsteren en analyseren van dezelfde 61 pesticiden als die waarop in 2011 op zijn markt in voedingsmiddelen werd toegezien.” 2. In punt 5 van bijlage II wordt het volgende toegevoegd: „IS 12 (*) 15 (**) NO 12 (*) 15 (**)” ”. Artikel 2 De in het EER-supplement bij het Publicatieblad van de Europese Unie in de IJslandse en de Noorse taal bekend te maken tekst van Uitvoeringsverordening (EU) nr. 1274/2011 is authentiek. Artikel 3 Dit besluit treedt in werking op …, mits alle in artikel 103, lid 1, van de EER-overeenkomst bedoelde kennisgevingen aan het Gemengd Comité van de EER hebben plaatsgevonden ( *1 ) . Artikel 4 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L … ( 2 ) PB L 325 van 8.12.2011, blz. 24 . ( 3 ) PB L 328 van 6.12.2008, blz. 9 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}