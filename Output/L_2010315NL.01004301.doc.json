{
  "url": "http://www.w3.org/1999/xhtml\">",
  "content": "L_2010315NL.01004301.xml 1.12.2010 NL Publicatieblad van de Europese Unie L 315/43 BESLUIT VAN DE COMMISSIE van 30 november 2010 tot goedkeuring van bepaalde gewijzigde programma’s voor de uitroeiing en de bewaking van dierziekten en zoönosen voor het jaar 2010 en tot wijziging van Beschikking 2009/883/EG wat betreft de financiële bijdrage van de Unie voor programma’s die bij die beschikking zijn goedgekeurd (Kennisgeving geschied onder nummer C(2010) 8290) (2010/732/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name artikel 27, leden 5 en 6, Overwegende hetgeen volgt: (1) Beschikking 2009/470/EG stelt de procedures vast voor de financiële bijdrage van de Unie aan programma’s voor de uitroeiing, bestrijding en bewaking van dierziekten en zoönosen. (2) Beschikking 2008/341/EG van de Commissie van 25 april 2008 tot vaststelling van communautaire criteria voor nationale programma’s voor de uitroeiing, bestrijding en bewaking van bepaalde dierziekten en zoönosen ( 2 ) bepaalt dat door de lidstaten bij de Commissie ingediende programma’s voor de uitroeiing, de bestrijding en de bewaking van de in de bijlage bij die beschikking opgenomen dierziekten en zoönosen alleen kunnen worden goedgekeurd in het kader van de bij artikel 27, lid 1, van Beschikking 2009/470/EG ingestelde maatregelen indien zij ten minste voldoen aan de in de bijlage bij Beschikking 2008/341/EG vastgestelde criteria. (3) Beschikking 2009/883/EG van de Commissie van 26 november 2009 tot goedkeuring van de door de lidstaten voor 2010 en volgende jaren ingediende nationale jaarlijkse en meerjarenprogramma’s en van de financiële bijdrage van de Gemeenschap voor de uitroeiing, bestrijding en bewaking van bepaalde dierziekten en zoönosen ( 3 ) keurt bepaalde nationale programma’s goed en stelt het percentage en het maximumbedrag van de financiële bijdrage van de Unie voor elk door de lidstaten ingediend programma vast. (4) De Commissie heeft de door de lidstaten ingediende verslagen over de uitgaven voor die programma’s beoordeeld. Daaruit blijkt dat sommige lidstaten het voor 2010 aan hen toegewezen bedrag niet in zijn geheel zullen besteden, terwijl andere lidstaten meer zullen uitgeven dan het toegewezen bedrag. (5) De rabiësprogramma’s zijn in de meeste lidstaten nu zo ver gevorderd dat de doelstelling van de uitroeiing van het van deze ziekte uitgaande risico voor de volks- en de diergezondheid weldra zal worden verwezenlijkt. Ter versterking van de inspanningen van de lidstaten om die ziekte zo spoedig mogelijk uit te roeien moet in bijkomende financiële steun voor deze programma’s worden voorzien door het financieringspercentage te verhogen. (6) De lidstaten hebben de Commissie meegedeeld dat het maximumbedrag voor terugbetaling per monitoringtest voor overdraagbare spongiforme encefalopathieën bij runderen, dat de laatste jaren is toegepast, niet meer realistisch is. Op grond van de resultaten van het onderzoek van de Commissie ter zake moet het maximumbedrag voor de terugbetaling van de kosten voor die tests worden verhoogd om het af te stemmen op de door de lidstaten voor de uitvoering daarvan gemaakte daadwerkelijke kosten. (7) Daarom moet de financiële bijdrage van de Unie voor een aantal nationale programma’s worden aangepast. Financiële middelen van nationale programma’s die geen gebruikmaken van het volledige toegewezen bedrag moeten opnieuw worden toegewezen aan lidstaten die naar verwachting het aan hen toegewezen bedrag zullen overschrijden. De hertoewijzing moet zijn gebaseerd op de meest recente gegevens betreffende de daadwerkelijk door de betrokken lidstaten gedane uitgaven. (8) Bovendien heeft Portugal een gewijzigd programma voor de uitroeiing van runderbrucellose ingediend, hebben Spanje, Nederland, Oostenrijk en Portugal gewijzigde programma’s voor de uitroeiing en de bewaking van bluetongue in endemische of hoogrisicogebieden ingediend en hebben Bulgarije en Polen gewijzigde programma’s voor de uitroeiing van rabiës ingediend. (9) De Commissie heeft die gewijzigde programma’s uit zowel veterinair als financieel oogpunt beoordeeld. Deze programma’s zijn in overeenstemming bevonden met de desbetreffende veterinaire wetgeving van de Unie en met name met de criteria van Beschikking 2008/341/EG. De gewijzigde programma’s moeten daarom worden goedgekeurd. (10) Beschikking 2009/833/EG moet daarom dienovereenkomstig worden gewijzigd. (11) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 Goedkeuring van het door Portugal ingediende gewijzigde programma voor runderbrucellose Het op 25 mei 2010 door Portugal ingediende gewijzigde programma voor de uitroeiing van runderbrucellose wordt goedgekeurd voor de periode van 1 januari 2010 tot en met 31 december 2010. Artikel 2 Goedkeuring van de door bepaalde lidstaten ingediende gewijzigde programma’s voor bluetongue in endemische of hoogrisicogebieden De volgende gewijzigde programma’s voor de bewaking en uitroeiing van bluetongue in endemische of hoogrisicogebieden worden goedgekeurd voor de periode van 1 januari 2010 tot en met 31 december 2010: a) het door Spanje op 17 mei 2010 ingediende programma; b) het door Nederland op 20 september 2010 ingediende programma; c) het door Oostenrijk op 29 maart 2010 ingediende programma; d) het door Portugal op 12 mei 2010 ingediende programma. Artikel 3 Goedkeuring van de door Bulgarije en Polen ingediende gewijzigde programma’s voor rabiës De volgende gewijzigde programma’s voor de uitroeiing van rabiës worden goedgekeurd voor de periode van 1 januari 2010 tot en met 31 december 2010: a) het door Bulgarije op 29 september 2010 ingediende programma; b) het door Polen op 28 september 2010 ingediende programma. Artikel 4 Wijzigingen in Beschikking 2009/883/EG Beschikking 2009/883/EG wordt als volgt gewijzigd: 1) In artikel 1 wordt lid 2 als volgt gewijzigd: a) in punt b) wordt „5 000 000 EUR” vervangen door „3 600 000 EUR”; b) de punten e) en f) worden vervangen door: „e) 1 200 000 EUR voor Portugal; f) 1 700 000 EUR voor het Verenigd Koninkrijk.”. 2) In artikel 2 wordt lid 2 vervangen door: „2.   De Unie draagt voor 50 % bij in de uitgaven die elke in lid 1 genoemde lidstaat doet voor de uitvoering van tuberculine- en laboratoriumtests en de schadeloosstelling van eigenaars voor de waarde van de dieren die in het kader van die programma’s zijn geslacht, met een maximum van: a) 12 500 000 EUR voor Ierland; b) 10 100 000 EUR voor Spanje; c) 2 800 000 EUR voor Italië; d) 1 000 000 EUR voor Portugal; e) 27 000 000 EUR voor het Verenigd Koninkrijk.”. 3) In artikel 3, lid 2, wordt punt a) vervangen door: „a) 3 000 000 EUR voor Spanje.”. 4) In artikel 4 wordt lid 2 als volgt gewijzigd: a) in punt c) wordt „1 600 000 EUR” vervangen door „1 650 000 EUR”; b) in punt e) wordt „16 800 000 EUR” vervangen door „1 700 000 EUR”; c) de punten i) en j) worden vervangen door: „i) 19 000 000 EUR voor Spanje; j) 33 500 000 EUR voor Frankrijk;”; d) de punten l) en m) worden vervangen door: „l) 20 000 EUR voor Letland; m) 10 000 EUR voor Litouwen;”; e) in punt o) wordt „780 000 EUR” vervangen door „70 000 EUR”; f) in punt q) wordt „110 000 EUR” vervangen door „130 000 EUR”; g) in punt t) wordt „5 200 000 EUR” vervangen door „2 100 000 EUR”; h) in punt v) wordt „590 000 EUR” vervangen door „40 000 EUR”; i) de punten x) en y) worden vervangen door: „x) 20 000 EUR voor Finland; y) 850 000 EUR voor Zweden.”. 5) In artikel 5 wordt lid 2 als volgt gewijzigd: a) in punt a) wordt „2 000 000 EUR” vervangen door „900 000 EUR”; b) de punten d) en e) worden vervangen door: „d) 400 000 EUR voor Denemarken; e) 25 000 EUR voor Estland;”; c) in punt i) wordt „2 500 000 EUR” vervangen door „1 400 000 EUR”; d) in punt k) wordt „1 250 000 EUR” vervangen door „900 000 EUR”; e) de punten m) en n) worden vervangen door: „m) 50 000 EUR voor Letland; n) 10 000 EUR voor Litouwen;”; f) de punten t) en u) worden vervangen door: „t) 4 600 000 EUR voor Polen; u) 55 000 EUR voor Portugal;”; g) de punten x) en y) worden vervangen door: „x) 600 000 EUR voor Slowakije; y) 80 000 EUR voor het Verenigd Koninkrijk.”. 6) In artikel 6 wordt lid 2 als volgt gewijzigd: a) in punt a) wordt „240 000 EUR” vervangen door „120 000 EUR”; b) in punt f) wordt „300 000 EUR” vervangen door „550 000 EUR”; c) in punt i) wordt „515 000 EUR” vervangen door „250 000 EUR”. 7) In artikel 7, lid 2, wordt „450 000 EUR” vervangen door „250 000 EUR”. 8) In artikel 8 wordt lid 2 als volgt gewijzigd: a) in punt e) wordt „350 000 EUR” vervangen door „450 000 EUR”; b) in punt k) wordt „650 000 EUR” vervangen door „1 300 000 EUR”; c) in punt t) wordt „200 000 EUR” vervangen door „40 000 EUR”. 9) Artikel 9 wordt als volgt gewijzigd: a) lid 2 wordt vervangen door: „2.   De Unie draagt voor 100 % bij in de uitgaven die elke in lid 1 genoemde lidstaat doet voor de uitvoering van de in artikel 12, lid 2, van Verordening (EG) nr. 999/2001, bijlage III, hoofdstuk A, delen I en II, punten 1 tot en met 5, van Verordening (EG) nr. 999/2001 en bijlage VII bij die verordening vermelde snelle tests bij dieren en de in bijlage X, hoofdstuk C, punt 3.2, onder c), i), van Verordening (EG) nr. 999/2001 vermelde bevestigende onderzoeken en primaire moleculaire onderscheidende tests. De Unie draagt voor 50 % bij in de uitgaven die elke lidstaat doet voor de schadeloosstelling van eigenaars voor de waarde van overeenkomstig de programma’s voor de uitroeiing van BSE en scrapie geruimde en vernietigde dieren, en voor 50 % in de uitgaven voor analysen van monsters met het oog op genotypering, met een maximum van: a) 2 340 000 EUR voor België; b) 440 000 EUR voor Bulgarije; c) 1 380 000 EUR voor Tsjechië; d) 1 420 000 EUR voor Denemarken; e) 11 260 000 EUR voor Duitsland; f) 300 000 EUR voor Estland; g) 4 700 000 EUR voor Ierland; h) 2 000 000 EUR voor Griekenland; i) 6 480 000 EUR voor Spanje; j) 16 980 000 EUR voor Frankrijk; k) 7 210 000 EUR voor Italië; l) 70 000 EUR voor Cyprus; m) 360 000 EUR voor Letland; n) 700 000 EUR voor Litouwen; o) 100 000 EUR voor Luxemburg; p) 1 230 000 EUR voor Hongarije; q) 30 000 EUR voor Malta; r) 3 370 000 EUR voor Nederland; s) 1 510 000 EUR voor Oostenrijk; t) 4 930 000 EUR voor Polen; u) 1 640 000 EUR voor Portugal; v) 1 000 000 EUR voor Roemenië; w) 240 000 EUR voor Slovenië; x) 650 000 EUR voor Slowakije; y) 610 000 EUR voor Finland; z) 970 000 EUR voor Zweden; (za) 5 920 000 EUR voor het Verenigd Koninkrijk.”; b) in lid 3, punt a), wordt „5 EUR per test” vervangen door „8 EUR per test;”. 10) In artikel 10 worden de leden 2 en 3 vervangen door: „2.   De Unie draagt voor 75 % bij in de uitgaven die elke in lid 1 genoemde lidstaat doet voor de uitvoering van laboratoriumtests om rabiësantigeen of -antistoffen op te sporen, het rabiësvirus te isoleren en te karakteriseren, biomarkers op te sporen en aaspakketjes met vaccin te titreren, en voor de aankoop en distributie van vaccins en aas in het kader van de programma’s, met een maximum van: a) 1 870 000 EUR voor Bulgarije; b) 680 000 EUR voor Hongarije; c) 7 380 000 EUR voor Polen; d) 820 000 EUR voor Roemenië; e) 490 000 EUR voor Slowakije. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een serologische test: 12 EUR per test; b) voor een test om tetracycline in bot op te sporen: 12 EUR per test; c) voor een immunofluorescentietest (FAT): 18 EUR per test.”. 11) In artikel 11 wordt lid 2 als volgt gewijzigd: a) in punt b) wordt „20 000 EUR” vervangen door „40 000 EUR”; b) in punt d) wordt „1 400 000 EUR” vervangen door „650 000 EUR”. 12) In artikel 12 wordt lid 2 vervangen door: „2.   De financiële bijdrage van de Unie voor de in lid 1 genoemde programma’s bedraagt 50 % van de uitgaven die de betrokken lidstaten doen voor laboratoriumtests, met een maximum van: a) 25 000 EUR voor Bulgarije; b) 300 000 EUR voor Hongarije; c) 1 000 000 EUR voor Polen; d) 700 000 EUR voor Spanje.”. 13) In artikel 13 worden de leden 3 en 4 vervangen door: „3.   De Unie draagt voor 75 % bij in de uitgaven die elke in de leden 1 en 2 genoemde lidstaat doet voor de uitvoering van laboratoriumtests om rabiësantigeen of -antistoffen op te sporen, het rabiësvirus te karakteriseren, biomarkers op te sporen, de leeftijd vast te stellen en aaspakketjes met vaccin te titreren, en voor de aankoop en distributie van vaccins en aas in het kader van de programma’s, met een maximum van: a) 1 360 000 EUR voor Estland; b) 1 400 000 EUR voor Letland; c) 540 000 EUR voor Litouwen; d) 200 000 EUR voor Oostenrijk; e) 830 000 EUR voor Slovenië; f) 150 000 EUR voor Finland. 4.   Voor de in de leden 1 en 2 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een serologische test: 12 EUR per test; b) voor een test om tetracycline in bot op te sporen: 12 EUR per test; c) voor een immunofluorescentietest (FAT): 18 EUR per test.”. 14) In artikel 14, lid 2, wordt „262 000 EUR” vervangen door „310 000 EUR”. 15) In artikel 15 wordt lid 2 als volgt gewijzigd: a) in punt a) wordt „800 000 EUR” vervangen door „600 000 EUR”; b) in punt c) wordt „750 000 EUR” vervangen door „500 000 EUR”. 16) In artikel 16, lid 2, wordt in de inleidende zin „8 200 000 EUR” vervangen door „4 000 000 EUR”. Artikel 5 Adressaten Dit besluit is gericht tot de lidstaten. Gedaan te Brussel, 30 november 2010. Voor de Commissie John DALLI Lid van de Commissie ( 1 ) PB L 155 van 18.6.2009, blz. 30 . ( 2 ) PB L 115 van 29.4.2008, blz. 44 . ( 3 ) PB L 317 van 3.12.2009, blz. 36 .",
  "source": "EUR LEX"
}