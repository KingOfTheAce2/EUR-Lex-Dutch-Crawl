{
  "url": "http://www.w3.org/1999/xhtml\">",
  "content": "L_2006089NL.01002801.xml 28.3.2006 NL Publicatieblad van de Europese Unie L 89/28 BESLUIT VAN DE RAAD van 27 februari 2006 betreffende de sluiting, namens de Europese Gemeenschap en haar lidstaten, van een Protocol bij de Overeenkomst tussen de Europese Gemeenschap en haar lidstaten, enerzijds, en de Zwitserse Bondsstaat, anderzijds, over het vrije verkeer van personen, met het oog op de deelname, als overeenkomstsluitende partijen, van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, op grond van hun toetreding tot de Europese Unie (2006/245/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310, juncto artikel 300, lid 2, tweede zin, eerste alinea, en artikel 300, lid 3, tweede alinea, Gelet op de aan het Toetredingsverdrag gehechte Toetredingsakte van 2003, en met name op artikel 6, lid 2, Gezien het voorstel van de Commissie, Gezien de instemming van het Europees Parlement ( 1 ) , Overwegende hetgeen volgt: (1) Na de op 5 mei 2003 aan de Commissie verleende machtiging zijn onderhandelingen gevoerd met de Zwitserse Bondsstaat over een Protocol bij de Overeenkomst tussen de Europese Gemeenschap en haar lidstaten, enerzijds, en de Zwitserse Bondsstaat, anderzijds, over het vrije verkeer van personen, met het oog op de deelname, als overeenkomstsluitende partijen, van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, op grond van hun toetreding tot de Europese Unie. (2) In afwachting van definitieve sluiting ervan op een later tijdstip, is dit Protocol overeenkomstig Besluit van de Raad van 26 oktober 2004, op 26 oktober 2004 namens de Europese Gemeenschap en haar lidstaten ondertekend, onder voorbehoud van sluiting op een later tijdstip. (3) Het Protocol dient te worden gesloten, BESLUIT: Artikel 1 Het Protocol bij de Overeenkomst tussen de Europese Gemeenschap en haar lidstaten, enerzijds, en de Zwitserse Bondsstaat, anderzijds, over het vrije verkeer van personen, met het oog op de deelname, als overeenkomstsluitende partijen, van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, op grond van hun toetreding tot de Europese Unie, wordt hierbij goedgekeurd namens de Europese Gemeenschap en haar lidstaten. De tekst van het Protocol is aan dit besluit gehecht. Artikel 2 De voorzitter van de Raad verricht, namens de Gemeenschap en haar lidstaten, de in artikel 6 van het Protocol bedoelde kennisgeving ( 2 ) . Gedaan te Brussel, 27 februari 2006. Voor de Raad De voorzitster U. PLASSNIK ( 1 ) Nog niet bekendgemaakt in het Publicatieblad. ( 2 ) De datum van inwerkingtreding van het Protocol zal door het secretariaat-generaal van de Raad bekend worden gemaakt in het Publicatieblad van de Europese Unie .",
  "source": "EUR LEX"
}