{
  "url": "http://www.w3.org/1999/xhtml\">",
  "content": "L_2007285NL.01005401.xml 31.10.2007 NL Publicatieblad van de Europese Unie L 285/54 GEMEENSCHAPPELIJK STANDPUNT 2007/705/GBVB VAN DE RAAD van 30 oktober 2007 betreffende de tijdelijke opvang van een aantal Palestijnen door lidstaten van de Europese Unie DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 15, Overwegende hetgeen volgt: (1) Op 7 november 2006 heeft de Raad Gemeenschappelijk Standpunt 2006/755/GBVB betreffende de tijdelijke opvang van een aantal Palestijnen door lidstaten van de Europese Unie ( 1 ) vastgesteld op grond waarvan de geldigheid van hun nationale vergunningen om het grondgebied van de in Gemeenschappelijk Standpunt 2002/400/GBVB ( 2 ) bedoelde lidstaten te betreden en daar te verblijven, met nog eens 12 maanden wordt verlengd. (2) Op basis van een evaluatie van de toepassing van Gemeenschappelijk Standpunt 2002/400/GBVB acht de Raad het gepast de geldigheidsduur van die vergunningen met nog eens 12 maanden te verlengen, HEEFT HET VOLGENDE GEMEENSCHAPPELIJK STANDPUNT VASTGESTELD: Artikel 1 De in artikel 2 van Gemeenschappelijk Standpunt 2002/400/GBVB bedoelde lidstaten verlengen de geldigheidsduur van de overeenkomstig artikel 3 van dat gemeenschappelijk standpunt verleende nationale vergunningen om hun grondgebied te betreden en daar te verblijven met nog eens 12 maanden. Artikel 2 De Raad evalueert de toepassing van Gemeenschappelijk Standpunt 2002/400/GBVB uiterlijk 6 maanden na de aanneming van dit gemeenschappelijk standpunt. Artikel 3 Dit gemeenschappelijk standpunt wordt van kracht op de dag van zijn aanneming. Artikel 4 Dit gemeenschappelijk standpunt wordt bekendgemaakt in het Publicatieblad van de Europese Unie . Gedaan te Luxemburg, 30 oktober 2007. Voor de Raad De voorzitter F. NUNES CORREIA ( 1 ) PB L 308 van 8.11.2006, blz. 18 . ( 2 ) PB L 138 van 28.5.2002, blz. 33 . Gemeenschappelijk standpunt laatstelijk gewijzigd bij Gemeenschappelijk Standpunt 2004/493/GBVB ( PB L 181 van 18.5.2004, blz. 24 ).",
  "source": "EUR LEX"
}