{
  "url": "http://www.w3.org/1999/xhtml\"><!--",
  "content": "L_2023040NL.01002001.xml 10.2.2023 NL Publicatieblad van de Europese Unie L 40/20 BESLUIT (EU) 2023/310 VAN DE RAAD van 6 februari 2023 betreffende het standpunt dat namens de Europese Unie moet worden ingenomen in het Gespecialiseerd Comité voor coördinatie van de sociale zekerheid — dat is opgericht uit hoofde van de handels- en samenwerkingsovereenkomst tussen de Europese Unie en de Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds — met betrekking tot het gebruik van het systeem voor de elektronische uitwisseling van gegevens betreffende sociale zekerheid voor de uitwisseling van gegevens tussen organen en verbindingsorganen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 48, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De handels- en samenwerkingsovereenkomst tussen de Europese Unie en de Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds ( 1 ) (de “handels- en samenwerkingsovereenkomst”), is door de Unie bij Besluit (EU) 2021/689 van de Raad ( 2 ) gesloten, op 1 mei 2021 in werking getreden en sinds 1 januari 2021 voorlopig toegepast. (2) Overeenkomstig artikel 778, lid 1, van de handels- en samenwerkingsovereenkomst maken de protocollen en bijlagen bij die overeenkomst integrerend deel uit van de overeenkomst. Overeenkomstig artikel 783, lid 3, van de handels- en samenwerkingsovereenkomst worden — vanaf de datum waarop de overeenkomst voorlopig werd toegepast — verwijzingen naar de datum van inwerkingtreding ervan verstaan als verwijzingen naar de datum met ingang waarvan de overeenkomst voorlopig werd toegepast. (3) Krachtens artikel 8, lid 4, punt c), van de handels- en samenwerkingsovereenkomst is het Gespecialiseerd Comité voor coördinatie van de sociale zekerheid (het “Gespecialiseerd Comité”) bevoegd besluiten vast te stellen, met inbegrip van wijzigingen, en aanbevelingen te doen over alle aangelegenheden waarin die overeenkomst voorziet. Overeenkomstig artikel 10 van de handels- en samenwerkingsovereenkomst zijn de door een comité vastgestelde besluiten bindend voor de partijen. (4) Artikel SSCI.71, lid 4, van het Protocol betreffende de coördinatie van de sociale zekerheid bij de handels- en samenwerkingsovereenkomst (het “Protocol betreffende de coördinatie van de sociale zekerheid”) bepaalt dat het Verenigd Koninkrijk — voor de uitvoering van dat protocol — aan het systeem voor de elektronische uitwisseling van gegevens betreffende sociale zekerheid kan deelnemen en de daaraan verbonden kosten draagt. (5) Overeenkomstig artikel SSCI.4, lid 2, van het Protocol betreffende de coördinatie van de sociale zekerheid kan de uitwisseling van gegevens tussen de organen of verbindingsorganen, onder voorbehoud van de goedkeuring van het Gespecialiseerd Comité, geschieden via het systeem voor de elektronische uitwisseling van gegevens betreffende sociale zekerheid. Voor zover formulieren en documenten worden uitgewisseld via het systeem voor de elektronische uitwisseling van gegevens betreffende sociale zekerheid, moeten de voorschriften die van toepassing zijn op het systeem voor de elektronische uitwisseling van gegevens betreffende sociale zekerheid in acht worden genomen. (6) Het gebruik van het systeem voor de elektronische uitwisseling van gegevens betreffende sociale zekerheid met het oog op de toepassing van het Protocol betreffende de coördinatie van de sociale zekerheid zou voor de lidstaten en het Verenigd Koninkrijk, de organen voor sociale zekerheid en personen die zich tussen de Europese Unie en het Verenigd Koninkrijk verplaatsen, voordelen opleveren, namelijk een snellere, nauwkeurigere en veiligere uitwisseling van gegevens over sociale zekerheid in het kader van het Protocol betreffende de coördinatie van de sociale zekerheid. Het Gespecialiseerd Comité moet daarom een besluit vaststellen om de uitwisseling van gegevens via het systeem voor de elektronische uitwisseling van gegevens betreffende sociale zekerheid goed te keuren. (7) Het is passend het standpunt te bepalen dat namens de Unie in het Gespecialiseerd Comité moet worden ingenomen, aangezien het beoogde besluit voor de Unie bindend zal zijn, HEEFT HET VOLGENDE BESLUIT VASTGESTELD: Artikel 1 Het standpunt dat namens de Europese Unie moet worden ingenomen in het bij artikel 8, lid 1, punt p), van de handels- en samenwerkingsovereenkomst opgericht Gespecialiseerd Comité voor coördinatie van de sociale zekerheid, is opgenomen in het aan dit besluit gehechte ontwerpbesluit van het Gespecialiseerd Comité. Artikel 2 Dit besluit treedt in werking op de datum van de vaststelling ervan. Gedaan te Brussel, 6 februari 2023. Voor de Raad De voorzitter J. ROSWALL ( 1 ) PB L 149 van 30.4.2021, blz. 10 . ( 2 ) Besluit (EU) 2021/689 van de Raad van 29 april 2021 betreffende de sluiting, namens de Unie, van de Handels- en samenwerkingsovereenkomst tussen de Europese Unie en de Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds, en van de Overeenkomst tussen de Europese Unie en het Verenigd Koninkrijk van Groot-Brittannië en Noord-Ierland inzake beveiligingsprocedures voor de uitwisseling en bescherming van gerubriceerde gegevens ( PB L 149 van 30.4.2021, blz. 2 ). ONTWERP BESLUIT NR. …/2023 VAN HET GESPECIALISEERD COMITÉ VOOR DE COÖRDINATIE VAN DE SOCIALE ZEKERHEID DAT IS OPGERICHT BIJ ARTIKEL 8, LID 1, PUNT p), VAN DE HANDELS- EN SAMENWERKINGSOVEREENKOMST TUSSEN DE EUROPESE UNIE EN DE EUROPESE GEMEENSCHAP VOOR ATOOMENERGIE, ENERZIJDS, EN HET VERENIGD KONINKRIJK VAN GROOT-BRITTANNIË EN NOORD-IERLAND, ANDERZIJDS van … met betrekking tot het gebruik van het systeem voor de elektronische uitwisseling van gegevens betreffende sociale zekerheid voor de uitwisseling van gegevens tussen organen en verbindingsorganen HET GESPECIALISEERD COMITÉ VOOR COÖRDINATIE VAN DE SOCIALE ZEKERHEID, Gezien de handels- en samenwerkingsovereenkomst tussen de Europese Unie en de Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds ( 1 ) (de “handels- en samenwerkingsovereenkomst”), en met name artikel SSCI.4, lid 2, van het Protocol betreffende de coördinatie van de sociale zekerheid bij de handels- en samenwerkingsovereenkomst, Overwegende hetgeen volgt: (1) Artikel SSCI.71, lid 4, van het Protocol betreffende de coördinatie van de sociale zekerheid bij de handels- en samenwerkingsovereenkomst (het “Protocol betreffende de coördinatie van de sociale zekerheid”) bepaalt dat het Verenigd Koninkrijk — voor de uitvoering van dat protocol — aan het systeem voor de elektronische uitwisseling van gegevens betreffende sociale zekerheid kan deelnemen en de daaraan verbonden kosten draagt. (2) Overeenkomstig artikel SSCI.4, lid 2, van het Protocol betreffende de coördinatie van de sociale zekerheid kan de uitwisseling van gegevens tussen de organen of verbindingsorganen, onder voorbehoud van de goedkeuring van het Gespecialiseerd Comité voor de coördinatie van de sociale zekerheid, geschieden via het systeem voor de elektronische uitwisseling van gegevens betreffende sociale zekerheid. Voor zover formulieren en documenten worden uitgewisseld via het systeem voor de elektronische uitwisseling van gegevens betreffende sociale zekerheid, moeten de voorschriften die van toepassing zijn op het systeem voor de elektronische uitwisseling van gegevens betreffende sociale zekerheid in acht worden genomen. (3) Het gebruik van het systeem voor de elektronische uitwisseling van gegevens betreffende sociale zekerheid met het oog op de toepassing van het Protocol betreffende de coördinatie van de sociale zekerheid zou voor de lidstaten en het Verenigd Koninkrijk, de organen voor sociale zekerheid en personen die zich tussen de Europese Unie en het Verenigd Koninkrijk verplaatsen, voordelen opleveren, namelijk een snellere, nauwkeurigere en veiligere uitwisseling van gegevens over sociale zekerheid in het kader van het Protocol betreffende de coördinatie van de sociale zekerheid. Het Gespecialiseerd Comité voor coördinatie van de sociale zekerheid moet daarom een besluit vaststellen om de uitwisseling van gegevens via het systeem voor de elektronische uitwisseling van gegevens betreffende sociale zekerheid goed te keuren. (4) Het Gespecialiseerd Comité voor coördinatie van de sociale zekerheid merkt op dat — hoewel de in het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 2 ) vastgestelde regels inzake de coördinatie van de sociale zekerheid juridisch gescheiden zijn van de in de handels- en samenwerkingsovereenkomst vastgestelde regels — artikel 34, lid 2, van het terugtrekkingsakkoord bepaalt dat het Verenigd Koninkrijk aan het systeem voor de elektronische uitwisseling van gegevens betreffende sociale zekerheid (EESSI) moet deelnemen en de daaraan verbonden kosten moet dragen, HEEFT HET VOLGENDE BESLUIT VASTGESTELD: Artikel 1 De uitwisseling van gegevens tussen de organen of de verbindingsorganen van de lidstaten en het Verenigd Koninkrijk gebeurt via het systeem voor de elektronische uitwisseling van gegevens betreffende sociale zekerheid. Dit laat uitzonderlijke en objectief gerechtvaardigde situaties onverlet. Artikel 2 Krachtens artikel SSCI.71, lid 4, van het Protocol betreffende de coördinatie van de sociale zekerheid draagt het Verenigd Koninkrijk de kosten die voortvloeien uit de deelname van het land aan het systeem voor de elektronische uitwisseling van gegevens betreffende sociale zekerheid. Artikel 3 Dit besluit treedt in werking op de datum van de vaststelling ervan. Gedaan te …, Voor het Gespecialiseerd Comité voor coördinatie van de sociale zekerheid De medevoorzitters ( 1 ) PB L 149 van 30.4.2021, blz. 10 . ( 2 ) PB EU L 29 van 31.1.2020, blz. 7 .",
  "source": "EUR LEX"
}