{
  "url": "http://www.w3.org/1999/xhtml\">",
  "content": "L_202401198NL.000101.fmx.xml Publicatieblad van de Europese Unie NL L-serie 2024/1198 23.4.2024 UITVOERINGSBESLUIT (EU) 2024/1198 VAN DE COMMISSIE van 19 april 2024 tot wijziging van Uitvoeringsbesluit (EU) 2023/2723 wat betreft geharmoniseerde normen voor dozen en omhulsels voor elektrisch installatiematerieel, buizen voor het onderbrengen van elektrische leidingen in de grond en laagspanningsschakelaars en controle-units (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Volgens artikel 12 van Richtlijn 2014/35/EU van het Europees Parlement en de Raad ( 2 ) wordt elektrisch materiaal dat in overeenstemming is met de geharmoniseerde normen of delen daarvan waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in artikel 3 van die richtlijn bedoelde en in bijlage I bij die richtlijn vastgestelde veiligheidsdoeleinden die door die geharmoniseerde normen of delen daarvan worden bestreken. (2) Bij brief M/511 van 8 november 2012 heeft de Commissie het Europees Comité voor normalisatie (CEN), het Europees Comité voor elektrotechnische normalisatie (Cenelec) en het Europees Instituut voor telecommunicatienormen (ETSI) verzocht om de eerste volledige lijst van de titels van geharmoniseerde normen op te stellen alsook geharmoniseerde normen op te stellen, te herzien en te vervolledigen voor elektrisch materiaal bestemd voor gebruik binnen bepaalde spanningsgrenzen, ter ondersteuning van Richtlijn 2014/35/EU (“het verzoek”). De in artikel 3 van Richtlijn 2014/35/EU bedoelde en in bijlage I bij die richtlijn vastgestelde veiligheidsdoeleinden zijn ongewijzigd gebleven sinds het verzoek aan het CEN, het Cenelec en het ETSI. (3) Op basis van het verzoek hebben het CEN en het Cenelec de nieuwe geharmoniseerde norm EN 50626-2: 2023 opgesteld betreffende de eisen voor vaste wandleidingen, fittings en het systeem voor speciale toepassingen. (4) Op basis van het verzoek hebben het CEN en het Cenelec de volgende geharmoniseerde normen herzien, waarvan de referenties bij Uitvoeringsbesluit (EU) 2023/2723 van de Commissie ( 3 ) in het Publicatieblad van de Europese Unie zijn bekendgemaakt: EN 60947-8:2003, zoals gewijzigd bij EN 60947-8:2003/A1:2006 en EN 60947-8:2003/A1:2012, voor laagspanningsschakelaars en controle-units, en EN 61386-24:2010 voor systemen van buizen voor het onderbrengen van elektrische leidingen voor aanleg in de grond. Dit heeft geleid tot de vaststelling van de geharmoniseerde normen EN IEC 60947-8:2023 en EN 50626-1:2023. (5) Op basis van het verzoek hebben het CEN en het Cenelec daarnaast de volgende geharmoniseerde normen gewijzigd, waarvan de referenties bij Uitvoeringsbesluit (EU) 2023/2723 van de Commissie in het Publicatieblad van de Europese Unie zijn bekendgemaakt: EN 60670-21:2007 betreffende speciale eisen voor dozen en omhulsels met een ophangmogelijkheid, EN 60670-23:2008 betreffende bijzondere eisen voor in de vloer aan te brengen dozen en omhulsels, en EN 60670-24:2013 betreffende bijzondere eisen voor omhulsels van toestellen voor huisbeveiliging en soortgelijke energieverbruikstoestellen. Dit heeft geleid tot de vaststelling van de volgende gewijzigde geharmoniseerde normen: EN 60670-21:2007/A11:2023, EN 60670-23:2008/A11:2023 en EN 60670-24:2013/A11:2023. (6) Samen met het CEN en het Cenelec is de Commissie nagegaan of die door het CEN en het Cenelec opgestelde normen en de wijzigingen daarvan voldoen aan het verzoek. (7) De volgende geharmoniseerde normen en de wijzigingen daarvan voldoen aan de in Richtlijn 2014/35/EU vastgestelde veiligheidsdoeleinden die zij beogen te bestrijken: EN 60670-21:2007 zoals gewijzigd bij EN 60670-21:2003/A11:2023; EN 60670-23:2008 zoals gewijzigd bij EN 60670-23:2008/A11:2023; EN 60670-24:2013 zoals gewijzigd bij EN 60670-24:2013/A11:2023; EN 50626-1:2023; EN 50626-2:2023; en EN IEC 60947-8:2023. Daarom is het passend de referentienummers van die normen en van de wijzigingen daarvan bekend te maken in het Publicatieblad van de Europese Unie . (8) Na onderzoek van geharmoniseerde norm EN IEC 60947-5-2:2020 is de Commissie tot de conclusie gekomen dat de norm niet voldoet aan de doelstellingen die zij beoogt te bestrijken en die zijn vastgesteld in Richtlijn 2014/35/EU, aangezien de norm geen duidelijke, objectieve en reproduceerbare criteria bevat. Daarom moet de referentie van die norm uit het Publicatieblad van de Europese Unie worden geschrapt. (9) In bijlage I bij Uitvoeringsbesluit (EU) 2023/2723 worden de referentienummers vermeld van geharmoniseerde normen die een vermoeden van conformiteit met Richtlijn 2014/35/EU vestigen. Om ervoor te zorgen dat de referentienummers van de geharmoniseerde normen die ter ondersteuning van Richtlijn 2014/35/EU zijn opgesteld, in één handeling worden vermeld, moeten de referentienummers van die normen en de wijzigingen daarvan in die bijlage worden opgenomen. (10) Daarom moeten de referentienummers van de geharmoniseerde normen EN 61386-24:2010 en EN 60947-8:2003 samen met de referentienummers van eventuele wijzigende of corrigerende normen daarvan uit het Publicatieblad van de Europese Unie worden geschrapt, aangezien zij zijn herzien of gewijzigd, alsmede dat van geharmoniseerde norm EN IEC 60947-5-2:2020, aangezien die norm niet voldoet aan de doelstellingen die zij beoogt te bestrijken. Het is daarom passend die referentienummers uit bijlage I bij Uitvoeringsbesluit (EU) 2023/2723 te schrappen. Bijlage II bij Uitvoeringsbesluit (EU) 2023/2723 bevat een lijst van de referenties van de ter ondersteuning van Richtlijn 2014/35/EU opgestelde geharmoniseerde normen die uit het Publicatieblad van de Europese Unie zijn geschrapt. Daarom is het passend die referentienummers in de bijlage op te nemen. (11) Om fabrikanten voldoende tijd te geven om hun elektrische apparatuur die onder de geharmoniseerde normen EN 61386-24:2010, EN 60947-8:2003 en EN IEC 60947-5-2:2020 en wijzigingen daarvan valt, aan te passen, moet de schrapping van de referenties van die normen worden uitgesteld. (12) Uitvoeringsbesluit (EU) 2023/2723 moet daarom dienovereenkomstig worden gewijzigd. (13) Het voldoen aan een geharmoniseerde norm vestigt een vermoeden van conformiteit met de overeenstemmende essentiële eisen, met inbegrip van de veiligheidsdoeleinden die in de harmonisatiewetgeving van de Unie zijn opgenomen, vanaf de datum van bekendmaking van het referentienummer van die norm in het Publicatieblad van de Europese Unie . Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2023/2723 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Punt 1 van bijlage I is van toepassing met ingang van 24 oktober 2025. Gedaan te Brussel, 19 april 2024. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2014/35/EU van het Europees Parlement en de Raad van 26 februari 2014 betreffende de harmonisatie van de wetgevingen van de lidstaten inzake het op de markt aanbieden van elektrisch materiaal bestemd voor gebruik binnen bepaalde spanningsgrenzen ( PB L 96 van 29.3.2014, blz. 357 ). ( 3 ) Uitvoeringsbesluit (EU) 2023/2723 van de Commissie van 6 december 2023 betreffende de ter ondersteuning van Richtlijn 2014/35/EU van het Europees Parlement en de Raad opgestelde geharmoniseerde normen voor elektrische apparatuur ( PB L, 2023/2723, 13.12.2023, ELI: http://data.europa.eu/eli/dec_impl/2023/2723/oj ). BIJLAGE Bijlage I wordt als volgt gewijzigd: 1) De rijen 299, 301, 302, 359, 371 en 461 worden geschrapt. 2) De volgende rijen worden in volgorde ingevoegd: Nr. Referentienummer van de norm “299 bis. EN 60670-21:2007 Dozen en omhulsels voor elektrisch installatiematerieel voor huishoudelijk en soortgelijk gebruik in vaste elektrische installaties — Deel 21: Speciale eisen voor dozen en omhulsels met een ophangmogelijkheid EN 60670-21:2007/A11:2023”; “301 bis. EN 60670-23:2008 Dozen en omhulsels voor elektrisch installatiematerieel voor huishoudelijk en soortgelijk gebruik in vaste elektrische installaties — Deel 23: Bijzondere eisen voor in de vloer aan te brengen dozen en omhulsels EN 60670-23:2008/A11:2023”; “302 bis. EN 60670-24:2013 Dozen en omhulsels voor elektrisch installatiematerieel voor huishoudelijk en soortgelijk gebruik in vaste elektrische installaties — Deel 24: Bijzondere eisen voor omhulsels van toestellen voor huisbeveiliging en soortgelijke energieverbruikstoestellen EN 60670-24:2013/A11:2023”; “371 bis. EN IEC 60947-8:2023 Laagspanningsschakelaars — Deel 8: Controle-units voor ingebouwde thermische bescherming (PTC) voor roterende elektrische machines”. 3) De volgende rijen worden ingevoegd: Nr. Referentienummer van de norm “107.I EN 50626-1:2023 Conduit systems buried underground for the protection and management of insulated electrical cables or communication cables — Part 1: General requirements 107.II EN 50626-2:2023 Conduit systems buried underground for the protection and management of insulated electrical cables or communication cables — Part 2: Polyethylene (PE), Polypropylene (PP) or Unplasticized poly (vinyl chloride) (PVC-U) conduit systems — Requirements for solid wall conduits, fittings and the system used in special applications”. ELI: http://data.europa.eu/eli/dec_impl/2024/1198/oj ISSN 1977-0758 (electronic edition)",
  "source": "EUR LEX"
}