{
  "url": "http://www.w3.org/1999/xhtml\"><!--",
  "content": "L_2014293NL.01003701.xml 9.10.2014 NL Publicatieblad van de Europese Unie L 293/37 UITVOERINGSBESLUIT 2014/701/GBVB VAN DE RAAD van 8 oktober 2014 tot uitvoering van Besluit 2011/486/GBVB betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2011/486/GBVB van de Raad van 1 augustus 2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan ( 1 ) , en met name artikel 5 en artikel 6, lid 1, Overwegende hetgeen volgt: (1) De Raad heeft op 1 augustus 2011 Besluit 2011/486/GBVB vastgesteld. (2) Het comité van de Veiligheidsraad van de Verenigde Naties, ingesteld krachtens punt 30 van Resolutie 1988 (2011) van de Veiligheidsraad, heeft op 11 februari, 18 maart, 16 mei, 30 juli en 20 augustus 2014 de lijst van personen, groepen, ondernemingen en entiteiten waarvoor beperkende maatregelen gelden, geactualiseerd en gewijzigd. (3) De bijlage bij Besluit 2011/486/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2011/486/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Luxemburg, 8 oktober 2014. Voor de Raad De voorzitter M. LUPI ( 1 ) PB L 199 van 2.8.2011, blz. 57 . BIJLAGE I. De volgende vermeldingen worden toegevoegd aan de lijst in de bijlage bij Besluit 2011/486/GBVB A. Met de Taliban verbonden personen 1. Qari Rahmat ( ook bekend als : Kari Rahmat). Motivering voor plaatsing op de lijst : Talibancommandant sinds ten minste februari 2010. Adres : a) Kamkai, district Achin, provincie Nangarhar, Afghanistan; b) provincie Nangarhar, Afghanistan. Geboortedatum : a) 1981; b) 1982. Geboorteplaats : Shadal (variant Shadaal) Bazaar, district Achin, provincie Nangarhar, Afghanistan. Overige informatie : a) int belasting- en omkoopgelden namens de Taliban; b) onderhoudt contact met Taliban-krachten in de provincie Nangarhar, Afghanistan, voorziet hen van informatie, begeleiding, huisvesting en wapens en heeft geïmproviseerde explosieven (Improvised Explosive Devices — IED's) geplaatst en aanvallen uitgevoerd tegen de Internationale strijdmacht voor bijstand aan de veiligheid (International Security Assistance Force — ISAF) en de Afghaanse strijdkrachten. Datum van plaatsing op de VN-lijst : 21.8.2014. Aanvullende informatie uit de beschrijving van de redenen die is verstrekt door het Sanctiecomité: Qari Rahmat is zeker sinds februari 2010 een Taliban-commandant. Begin 2013 heeft Rahmat in het gebied Shadaal Bazaar van het district Achin, provincie Nangarhar, Afghanistan, als Taliban-commandant gediend. Rahmat leidde de activiteiten van circa 300 Taliban-krachten in het district Achin en heeft deze krachten van operationele begeleiding en wapens voorzien. Eind 2012 heeft Rahmat een aanval op Afghaanse strijdkrachten in het district Kot, provincie Nangarhar, Afghanistan, geleid. Vanaf medio 2012 diende Rahmat onder het Taliban-schaduwdistrictshoofd voor het district Achin, provincie Nangarhar, Afghanistan. In die periode heeft Rahmat als Taliban-facilitator geïmproviseerde explosieven geplaatst en aanvallen uitgevoerd tegen de Internationale strijdmacht voor bijstand aan de veiligheid (International Security Assistance Force — ISAF) en tegen Afghaanse strijdkrachten. Rahmat int tevens belasting- en omkoopgelden namens de Taliban. Vanaf begin 2013 heeft Rahmat namens de Taliban belastinggelden geïnd bij drugssmokkelaars in Shadaal Bazaar, district Achin, provincie Nangarhar. Vanaf medio 2012 was Rahmat belast met het innen van belastinggelden bij drugshandelaren voor de Taliban. Rahmat verricht inlichtingenwerk voor de Taliban. Sedert begin 2013 verschaft Rahmat zijn Taliban-superieuren informatie betreffende de activiteiten van Afghaanse overheidsfunctionarissen en Afghaanse strijdkrachten in het district Achin, provincie Nangarhar. Sinds medio 2012 verzamelt Rahmat voor de Taliban inlichtingen bij medewerkers van de Afghaanse overheid en verricht hij onderzoeken om ten behoeve van de Taliban informanten van de ISAF en de Afghaanse overheid te ontmaskeren. Rahmat heeft ook dodelijke hulpgoederen, huisvesting en begeleiding aan Taliban-strijders verstrekt. Sinds eind 2012 verstrekt Rahmat raketgestuwde granaten, lichte PKM-machinegeweren en semi-automatische AK-47-oorlogsgeweren aan de Taliban. Rahmat heeft in diezelfde periode tevens in zijn pension onderdak verschaft aan Taliban-strijders en Taliban-strijders tactische begeleiding geboden. Sinds eind 2011 heeft Rahmat in het district Achin een pension waar vaak Taliban-strijders verblijven. 2. Qari Saifullah Tokhi ( ook bekend als : a) Qari Saifullah, b) Qari Saifullah Al Tokhi, c) Saifullah Tokhi, d) Qari Sahab). Titel : Qari. Motivering voor plaatsing op de lijst : adjunct van de Taliban-schaduwgouverneur en operationeel commandant in de provincie Zabul, Afghanistan. Adres : Chalo Bawari, Quetta, provincie Beloetsjistan, Pakistan. Geboortedatum : rond 1964. Geboorteplaats : Daraz, district Jaldak wa Tarnak, provincie Zabul, Afghanistan. Nationaliteit : Afghaan. Overige informatie : a) houdt zich vermoedelijk op in het grensgebied tussen Afghanistan en Pakistan; b) verantwoordelijk voor het plaatsen van geïmproviseerde explosieven en het organiseren van zelfmoordaanslagen; c) fysieke beschrijving: lengte: 180 cm; gewicht: circa 90 kg; postuur: atletisch gebouwd; ogen: bruin; haar: rood; huidkleur: middenbruin; d) bijzondere fysieke kenmerken: groot rond gezicht, volle baard, hinkt vanwege een kunststof prothese op de plaats van zijn linkeronderbeen. e) Etnische groep: Pasjtoen; behoort tot de Tokhi-stam (alternatieve spelling: Torchi), subgroep Barkozai (alternatieve spelling: Bakorzai), Kishta Barkorzai-clan (lager Barkorzai); f) burgerlijke staat: gehuwd; g) naam vader: Agha Mohammad; h) naam broer: Humdullah. Datum van plaatsing op de VN-lijst : 19.3.2014. Aanvullende informatie uit de beschrijving van de redenen die is verstrekt door het Sanctiecomité: Qari Saifullah Tokhi is de adjunct van de Taliban-schaduwgouverneur en operationeel commandant in het oostelijk deel van de provincie Zabul, Afghanistan. Hij heeft rechtstreeks het commando gevoerd over twee groepen van circa 50 Taliban-strijders en was bevelvoerder van de Taliban-commandanten in de provincie Zabul. Qari Saifullah Tokhi heeft die groepen ingezet voor terroristische activiteiten tegen de regering van de Islamitische Republiek Afghanistan en de coalitietroepen in het oostelijk deel van de provincie Zabul. De ondergeschikten van Qari Saifullah Tokhi hebben op zijn bevel in de provincie Zabul aanslagen met geïmproviseerde explosieven gepleegd en aanvallen met kleine vuurwapens en met raketten uitgevoerd. In de nacht van 2 december 2012 zijn in het district Qalat, provincie Zabul, Afghanistan, drie Taliban-strijders omgekomen. Zij werden betrapt toen zij IED's aan het plaatsen waren en werden vervolgens omgebracht. De mannen stonden alle drie bekend als mannen van Qari Saifullah Tokhi. Op 14 januari 2012 hebben zes Taliban-opstandelingen die onder Qari Saifullah Tokhi ressorteerden, een aanslag gepleegd op een konvooi van de Internationale strijdmacht voor bijstand aan de veiligheid (ISAF). De Taliban-opstandelingen hebben het konvooi in de buurt van het dorp Abdul Haq Kalay, district Tarnak Wa Jaldak, aangevallen met raketaangedreven granaten. Op 28 september 2011 hebben twee ondergeschikten van Taliban-commandant Qari Saifullah Tokhi die voornemens waren zelfmoordbomaanslagen te plegen aanslagen beraamd. Een van hen was voornemens een zelfmoordbomaanslag te plegen op het provinciale wederopbouwteam in het district Qalat, provincie Zabul. De andere had een zelfmoordbomaanslag op een ISAF-basis in het district Shajoy beraamd. De zelfmoordenaars waren van plan hun aanslagen op de bases van de coalitietroepen tussen 29 september en 1 oktober 2011 te plegen. Onder aanvoering van Qari Saifullah Tokhi zetten de Taliban de exploitanten van mobieletelefoonnetten er op 20 april 2011 toe aan hun dienstverlening in de provincie Zabul te staken. Als de exploitanten niet in gingen op het bevel van de Taliban om hun dienstverlening te staken, dan zouden de Taliban hun antennes langs de wegen in de provincie Zabul vernietigen, zo luidde het dreigement. Op 25 november 2010 had Qari Saifullah Tokhi een Taliban-commandant en adjunct van de Taliban-schaduwgouverneur van het district Athgar, provincie Zabul gelast een partij lichte wapens over te brengen naar de hoofdstad van de provincie Zabul, Qalat. De partij bestond uit circa 25 Kalashnikov-vuurwapens, 10 machinegeweren, 5 raketaangedreven granaten en 20 granaten. De zelfmoordenaars waren voornemens die wapens te gebruiken tegen de ISAF-troepen en de Afghaanse nationale veiligheidstroepen, met de tweede brigade van het nationale Afghaanse leger en het hoofdkwartier van de politie als specifiek doelwit. 3. Yahya Haqqani ( ook bekend als : a) Yaya, b) Qari Sahab) Motivering voor plaatsing op de lijst : Hooggeplaatst lid van het Haqqani-netwerk (HQN). Adres : Een Haqqani-madrassa in het grensgebied tussen Afghanistan en Pakistan. Geboortedatum : a) 1982; b) 1978. Nationaliteit : Afghaan. Overige informatie : a) nauw betrokken bij de militaire, financiële en propaganda-activiteiten van de groep; b) gewond aan een been; c) naam van vader is Hajji Meyawar Khan (overleden). Datum van plaatsing op de VN-lijst : 31.7.2014. Aanvullende informatie uit de beschrijving van de redenen die is verstrekt door het Sanctiecomité: Yahya Haqqani is een hooggeplaatst lid van het Haqqani-netwerk (HQN) die nauw betrokken is geweest bij de militaire, financiële en propaganda-activiteiten van de groep. Yahya is als de facto hoofd van de groep opgetreden wanneer de hoogste leiders Sirajuddin Jallaloudine Haqqani (Yahya's zwager), Badruddin Haqqani (overleden, voorheen op de lijst geplaatst), en Khalil Haqqani afwezig waren. Yahya heeft tevens taken op zich genomen als logistiek verantwoordelijke van het HQN en heeft financiering gefaciliteerd voor Haqqani-commandanten, waaronder een ondergeschikte van de inmiddels overleden HQN-commandant Sangin Zadran Sher Mohammad en het HQN-hoofd zelfmoordoperaties, Abdul Rauf Zakir. Yahya heeft ook als tolk Arabisch en boodschapper van Sirajuddin Jallaloudine Haqqani gefungeerd. Yahya heeft belangrijke faciliteringsactiviteiten ter ondersteuning van HQN-aanvallen en andere activiteiten uitgevoerd. Begin 2013 heeft hij financiering voor HQN-strijders gefaciliteerd. Tevens heeft Yahya begin 2013 de overdracht van voorraden van de Verenigde Arabische Emiraten aan de hooggeplaatste HQN-leider Khalil Haqqani gecoördineerd. In 2012 heeft Yahya de distributie van geïmproviseerde explosieven (IED's) en communicatieapparatuur gecoördineerd, en hij heeft ook de voorbereidingen gecontroleerd voor de HQN-aanslag van 7 augustus 2012 op een operationele voorpost van de coalitie in de provincie Logar, Afghanistan, waarbij dertien personen, waaronder elf Afghaanse burgers, gewond raakten. Yahya had waarschijnlijk voorkennis van de aanslag van juni 2011 op het Intercontinental Hotel in Kabul, Afghanistan, die geleid werd door Sirajuddin Haqqani en Badruddin Haqqani. Achttien personen zijn bij die aanslag gedood en twaalf gewond. Vanaf 2011 heeft Yahya geld van Sirajuddin Haqqani voor operaties overgedragen aan HQN-commandanten. Yahya heeft soms als verbindingspersoon tussen het HQN en Al Qaida (AQ) gefungeerd en heeft zeker sinds medio 2009 banden onderhouden met AQ. In deze hoedanigheid heeft Yahya aan AQ-leden in de regio geld verstrekt voor hun persoonlijke uitgaven. Sinds medio 2009 treedt hij op als voornaamste verbindingspersoon van het HQN met buitenlandse strijders, waaronder Arabieren, Oezbeken en Tsjetsjenen. Yahya heeft tevens media- en propaganda-activiteiten voor het HQN en de Taliban uitgevoerd en beheerd. Vanaf begin 2012 kwam Yahya gewoonlijk bijeen met Sirajuddin Haqqani om definitieve goedkeuring van de door hemzelf gemaakte Taliban-propagandavideo's te verkrijgen. Yahya is zeker sinds 2009 bezig geweest met HQN-media-activiteiten, toen hij werkte vanuit een mediastudio in een HQN-madrassa en aldaar video's van strijders in Afghanistan monteerde. Sinds eind 2011 ontving Yahya van Sirajuddin Haqqani of één van diens plaatsvervangers middelen voor media-uitgaven van het HQN. Sinds begin 2012 is Yahya circa tweemaal per maand, soms met Saidullah Jan, bijeengekomen met de inmiddels overleden financieel gezant van het HQN, Nasiruddin Haqqani. 4. Saidullah Jan ( ook bekend als : Abid Khan) Motivering voor plaatsing op de lijst : hooggeplaatst lid van het Haqqani-netwerk (HQN) vanaf 2013. Geboortedatum : 1982. Geboorteplaats : district Giyan, provincie Paktika, Afghanistan. Overige informatie : a) heeft kritieke faciliteringssteun verstrekt aan chauffeurs en voertuigen die HQN-munitie vervoerden; b) tevens betrokken bij de wervingsactiviteiten van de groep sinds 2011; c) naam vader: Bakhta Jan. Datum van aanwijzing door de VN : 31.7.2014. Aanvullende informatie uit de beschrijving van de redenen die is verstrekt door het Sanctiecomité: Saidullah Jan is op 31 juli 2014 overeenkomstig lid 2 van resolutie 2160 (2014) op de VN-lijst geplaatst wegens deelneming aan het financieren, plannen, faciliteren, voorbereiden of plegen van daden die zijn gepleegd of activiteiten die zijn uitgevoerd door of in samenwerking met de op de VN-lijst geplaatsten en andere met de Taliban verbonden personen, groepen, ondernemingen en entiteiten die een bedreiging voor de vrede, stabiliteit en veiligheid in Afghanistan vormen, dan wel uit hun naam, te hunnen behoeve of te hunner ondersteuning, of wegens het anderszins steun verlenen aan de bedoelde daden en activiteiten. Saidullah Jan is een hooggeplaatst lid van het Haqqani-netwerk (HQN) sinds 2013, die soms tevens is opgetreden als HQN-plaatsvervangend hoofd, als de HQN-commandant voor het noordelijk gebied van Afghanistan en als belangrijke logistiek coördinator van het HQN. Eind 2013 heeft Saidullah kritieke faciliteringssteun verstrekt aan chauffeurs en voertuigen die HQN-munitie vervoerden. Vanaf eind 2011 was Saidullah tevens betrokken bij de wervingsactiviteiten van de groep en voerde hij de beoordeling van ten minste één HQN-rekruut uit. Eind 2013 is Saidullah naar de Golf gereisd, samen met de HQN-fondsenwervers Khalil Ahmed Haqqani (TI.H.150.11.), Fazl Rabi en andere HQN-leden, waaronder een faciliteerder van aanvallen. In 2010 is Saidullah met een groep HQN-leiders, waaronder de inmiddels overleden HQN-functionaris Ahmed Jan Wazir Akhtar Mohammad, naar de Golf gereisd. Eind 2013 heeft Saidullah naar verluidt van Al Qaida-leden het vertrouwen gekregen als een met het HQN geassocieerde die bij allerlei problemen, waaronder arrestatie, zou kunnen helpen. Vanaf begin 2012 is Saidullah Jan soms met Yahya Haqqani op reis gegaan om de inmiddels overleden financieel gezant van het HQN, Nasiruddin Haqqani, te ontmoeten. 5. Muhammad Omar Zadran ( ook bekend als : Mohammad-Omar Jadran). Titel : a) Maulavi; b) Moellah. Motivering voor plaatsing op de lijst : leider van het Haqqani-netwerk (HQN) die het commando voert over meer dan 100 militanten in de provincie Khost, Afghanistan, sinds 2013. Geboortedatum : 1958. Geboorteplaats : Sultan Kheyl, district Spera, provincie Khost, Afghanistan. Adres : het grensgebied tussen Afghanistan en Pakistan. Overige informatie : betrokken bij de voorbereiding van aanvallen op Afghaanse en internationale troepen in Afghanistan. Datum van plaatsing op de VN-lijst : 31.7.2014. Aanvullende informatie uit de beschrijving van de redenen die is verstrekt door het Sanctiecomité: Muhammad Omar Zadran (Omar) is een leider van het Haqqani-netwerk (HQN) die sinds 2013 het commando voert over meer dan 100 militanten in de provincie Khost, Afghanistan. Omar heeft gediend als HQN-schaduwdistrictsgouverneur, en sinds 2005 als commandant onder HQN-leider Sirajuddin Jallaloudine Haqqani, en heeft zeker sinds 2006 plannen beraamd voor aanslagen namens het HQN of opdracht tot het plannen van aanslagen gekregen. Omar heeft met de Taliban samengewerkt en in 2010 gediend als lid van de Taliban-shura, die door de Taliban is opgericht om de logistiek voor opstandelingen, behoeften, opleiding, opdrachten voor commandanten, en de ontplooiing van terroristische cellen in zuidoostelijk Afghanistan te bespreken. Ook heeft Omar in 2010 orders van Sirajuddin Haqqani ontvangen. Omar heeft deelgenomen aan de voorbereiding en de planning van aanslagen op Afghaanse burgers, de Afghaanse regering en personeel van de coalitie in Afghanistan, namens zowel het HQN als de Taliban. Begin 2013 was Omar belast met het binnensmokkelen van explosieven in Afghanistan. In 2012 hebben Omar en tientallen andere HQN-leden gewerkt aan een aanslag met een op een voertuig geplaatst verbeterd explosief op een kamp van de coalitietroepen en is hij betrokken geweest bij het plannen van aanslagen op troepen in de provincie Paktiya, Afghanistan. Vanaf 2011 is Omar betrokken geweest bij het plannen van zelfmoordaanslagen. In 2010 heeft Omar van een HQN-commandant de opdracht gekregen om lokale Afghaanse burgers die voor de coalitietroepen werkten in de provincies Khost, Paktiya en Baghlan, Afghanistan, te ontvoeren en te vermoorden. In 2010 zijn Omar en andere militantenleiders in de regio overeengekomen de aanvallen tegen de Afghaanse regering en de coalitietroepen te intensiveren, verscheidene districten te veroveren en onder controle te houden, de verkiezingen voor de nationale assemblee en wegwerkzaamheden te verstoren en plaatselijke jongeren te rekruteren. II. De vermeldingen op de lijst in de bijlage bij Besluit 2011/486/GBVB worden vervangen door de onderstaande vermeldingen. A. Met de Taliban verbonden personen 1. Malik Noorzai ( ook bekend als : a) Hadji Malik Noorzai, b) Hadji Malak Noorzai, c) Hadji Malek Noorzai, d) Hadji Maluk, e) Hadji Aminullah). Titel : Hadji. Motivering voor plaatsing op de lijst : financier van de Taliban. Adres : a) Boghra Road, Miralzei, Chaman, provincie Beloetsjistan, Pakistan; b) Kalay Rangin, district Spin Boldak, provincie Kandahar, Afghanistan. Geboortedatum : a) 1957; b) 1960; c) 1 januari 1963. Geboorteplaats : a) grensstad Chaman, Pakistan; b) Pishin, provincie Beloetsjistan, Pakistan. Nationaliteit : Afghaans. Paspoortnr. : Pakistaans paspoort nummer FA0157612, afgegeven op 23 juli 2009, verstrijkt op 22 juli 2014, officieel geannuleerd met ingang van 2013, afgegeven op naam van Allah Muhammad. Nationaal identiteitsnr. : Pakistaans nationaal identiteitsnummer 54201-247561-5, officieel geannuleerd met ingang van 2013. Overige informatie : a) is eigenaar van ondernemingen in Japan en reist regelmatig naar Dubai, de Verenigde Arabische Emiraten en Japan; b) faciliteerde vanaf 2009 Taliban-activiteiten, onder meer door rekrutering en het verstrekken van logistieke steun; c) houdt zich vermoedelijk op in het grensgebied tussen Afghanistan en Pakistan; d) behoort tot de Noorzai-stam; e) broer van Faizullah Khan Noorzai; f) naam van zijn vader is Hadji Akhtar Muhammad. Datum van plaatsing op de VN-lijst : 4.10.2011. Aanvullende informatie uit de beschrijving van de redenen die is verstrekt door het Sanctiecomité: Malik Noorzai is een in Pakistan gevestigde zakenman die financiële steun aan de Taliban heeft verstrekt. Malik en zijn broer Faizullah Noorzai Akhtar Mohammed Mira Khan hebben voor de Taliban miljoenen dollars geïnvesteerd in verscheidene ondernemingen. Eind 2008 hebben vertegenwoordigers van de Taliban contact gezocht met Malik met de bedoeling dat hij als zakenman investeringen met gelden van de Taliban zou verrichten. Malik heeft zeker sedert 2005 persoonlijk tienduizenden dollars bijgedragen en honderdduizenden dollars uitgedeeld aan de Taliban; dat geld was gedeeltelijk ingezameld bij donoren in de Golfregio en Pakistan en gedeeltelijk Maliks eigen geld. Malik beheerde tevens een hawala-rekening in Pakistan waarop tienduizenden dollars werden gestort die om de paar maanden vanuit de Golfregio werden overgeschreven om de Taliban-activiteiten te steunen. Malik heeft tevens Taliban-activiteiten gefaciliteerd. In 2009 was Malik reeds 16 jaar hoofdverantwoordelijke van een madrassa (religieuze school) in het grensgebied tussen Afghanistan en Pakistan die door de Taliban werd gebruikt om rekruten te indoctrineren en op te leiden. Malik bracht onder andere de middelen aan die de madrassa in staat stelden te functioneren. Malik heeft samen met zijn broer ook een rol gespeeld bij de opslag van voertuigen die bestemd waren om te worden gebruikt bij zelfmoordbomaanslagen van de Taliban, en heeft geholpen bij de verplaatsingen van Taliban-strijders in de provincie Helmand, Afghanistan. Malik is eigenaar van ondernemingen in Japan, en bezoekt regelmatig Dubai en Japan voor zakelijke aangelegenheden. Reeds in 2005 was Malik in Afghanistan eigenaar van een bedrijf voor de import van voertuigen vanuit Dubai en Japan. Hij importeert auto's, auto-onderdelen en kleding uit Dubai en Japan voor zijn bedrijven, waarin twee Talibancommandanten hebben geïnvesteerd. Medio 2010 zorgden Malik en zijn broer voor het vrijgeven van honderden goederencontainers, die naar verluidt miljoenen dollars waard waren en die door de Pakistaanse autoriteiten eerder dat jaar in beslag waren genomen omdat zij vermoedden dat de ontvangers banden hadden met het terrorisme. 2. Khairullah Barakzai Khudai Nazar ( ook bekend als : a) Hadji Khairullah, b) Hadji Khair Ullah, c) Hadji Kheirullah, d) Hadji Karimullah, e) Hadji Khair Mohammad). Titel : Hadji. Motivering voor plaatsing op de lijst : mede-eigenaar van Haji Khairullah Haji Sattar Money Exchange. Geboortedatum : 1965. Geboorteplaats : a) Zumbaleh, district Nahr-e Saraj, provincie Helmand, Afghanistan; b) Mirmadaw, district Gereshk, provincie Helmand, Afghanistan; c) Qilla Abdullah, provincie Beloetsjistan, Pakistan. Paspoortnr. : BP4199631 (Pakistaans paspoort, verstrijkt op 25 juni 2014, officieel geannuleerd met ingang van 2013). Nationaal identiteitsnr. : Pakistaans nationaal identiteitsnummer 5440005229635, officieel geannuleerd met ingang van 2013. Adres : Abdul Manan Chowk, Pashtunabad, Quetta, provincie Beloetsjistan, Pakistan. Overige informatie : a) heeft ook banden met Abdul Satar Abdul Manan; b) behoort tot de Waziri-stam; c) naam van zijn vader is Hadji Khudai Nazar; d) andere naam van zijn vader is Nazar Mohammad. Datum van plaatsing op de VN-lijst : 29.6.2012. Aanvullende informatie uit de beschrijving van de redenen die is verstrekt door het Sanctiecomité: Khairullah Barakzai Khudai is mede-eigenaar en exploitant van Haji Khairullah Haji Sattar Money Exchange (HKHS). Vanaf eind 2009 hadden Khairullah en Abdul Satar Abdul Manan elk een even groot aandeel in HKHS. Zij werkten samen in hawalas onder de naam HKHS in Afghanistan, Pakistan, en Dubai en beheerden een afdeling van HKHS in de grenszone tussen Afghanistan en Pakistan. Vanaf begin 2010 stond Khairullah aan het hoofd van de HKHS-afdeling in Kaboel. Vanaf 2010 was Khairullah een hawala-makelaar voor hooggeplaatste Taliban-leiders en verleende hij financiële hulp aan de Taliban. Khairullah heeft samen met zijn zakenpartner Satar de Taliban duizenden dollars vertrekt voor Taliban-activiteiten in Afghanistan. Vanaf 2008 hebben Khairullah and Satar geld van donoren ingezameld en dat via hun hawala onder de Taliban verdeeld. 3. Ahmed Shah Noorzai Obaidullah ( ook bekend als : a) Moellah Ahmed Shah Noorzai, b) Hadji Ahmad Shah, c) Hadji Mullah Ahmad Shah, d) Maulawi Ahmed Shah, e) Moellah Mohammed Shah). Titel : a) Mullah; b) Maulavi. Motivering voor plaatsing op de lijst : heeft financiële diensten verleend aan Ghul Agha Ishakzai en andere leden van de Taliban in de provincie Helmand. Geboortedatum : a) 1 januari 1985; b) 1981. Geboorteplaats : Quetta, Pakistan. Paspoortnr. : Pakistaans paspoortnummer NC5140251, afgegeven op 23 oktober 2009, verstrijkt op 22 oktober 2014, officieel geannuleerd met ingang van 2013. Nationaal identiteitsnr. : Pakistaans nationaal identiteitskaartnummer 54401-2288025-9, officieel geannuleerd met ingang van 2013. Adres : Quetta, Pakistan. Overige informatie : is eigenaar en exploitant van Roshan Money Exchange. Datum van plaatsing op de VN-lijst : 26.2.2013. Aanvullende informatie uit de beschrijving van de redenen die is verstrekt door het Sanctiecomité: Ahmed Shah Noorzai Obaidullah is eigenaar en exploitant van Roshan Money Exchange, dat financiële, materiële, of technologische steun dan wel financiële of andere diensten verleent aan of ter ondersteuning van de Taliban. Roshan Money Exchange bewaart geld en draagt geld over om militaire operaties van de Taliban en de rol van de Taliban in de drugshandel in Afghanistan te ondersteunen. Sinds 2011 vormde Roshan Money Exchange een van de eerste financiëledienstverleners (of hawalas) waarvan Taliban-functionarissen in de provincie Helmand (Afghanistan) gebruikmaakten. Ahmed Shah heeft Taliban-leiders in de provincie Helmand gedurende verscheidene jaren hawala-diensten verleend, en is sinds 2011 een vertrouwde financiëledienstverlener van de Taliban. Begin 2012 gaf de Taliban Ahmed Shah de opdracht geld over te maken naar een aantal hawalas in Lashkar Gah, in de provincie Helmand, waarna een hoger geplaatste Taliban-commandant van daaruit de fondsen verder verdeelde. Eind 2011 heeft Ahmed Shah honderdduizenden Amerikaanse dollars bijeengebracht voor de financiële commissie van de Taliban en heeft hij honderdduizenden Amerikaanse dollars overgemaakt naar de Taliban, waaronder hoger geplaatste Taliban-commandanten. Eveneens eind 2011 is aan Ahmed Shah via zijn hawalas in Quetta, Pakistan, namens de Taliban een bedrag overgemaakt waarvan een gedeelte is gebruikt voor de aankoop van kunstmest en onderdelen voor geïmproviseerde explosieven (IED), onder meer batterijen en lont. Medio 2011 heeft het hoofd van de financiële commissie van de Taliban, Gul Agha Ishakzai, Ahmed Shah de opdracht gegeven verscheidene miljoenen Amerikaanse dollars bij Roshan Money Exchange te deponeren ten behoeve van de Taliban. Gul Agha legde uit dat wanneer er een geldtransfer nodig was, hij Ahmed Shah meedeelde wie de ontvanger bij de Taliban was. Ahmed Shah maakte dan het vereiste bedrag over via zijn systeem van hawalas. Vanaf medio 2010 transfereerde Ahmed Shah geld tussen Pakistan en Afghanistan ten behoeve van Taliban-commandanten en drugshandelaars. Naast het verlenen van faciliteiten, heeft Ahmed Shah in 2011 ook grote, niet nader gespecificeerde bedragen gedoneerd aan de Taliban. 4. Jalaluddin Haqqani ( ook bekend als : a) Jalaluddin Haqani, b) Jallalouddin Haqqani, c) Jallalouddine Haqani). Titel : Maulavi. Motivering voor plaatsing op de lijst : minister van Grensaangelegenheden onder het Taliban-regime. Geboortedatum : a) rond 1942; b) rond 1948. Geboorteplaats : a) regio Garda Saray, district Waza Zadran, provincie Paktia, Afghanistan; b) district Neka, provincie Paktika, Afghanistan. Nationaliteit : Afghaan. Overige informatie : a) vader van Sirajuddin Jallaloudine Haqqani; Nasiruddin Haqqani en Badruddin Haqqani (overleden); b) broer van Mohammad Ibrahim Omari en Khalil Ahmed Haqqani; c) hij is een actieve Talibanleider; d) wordt verondersteld zich op te houden in het grensgebied tussen Afghanistan en Pakistan; e) is hoofd van de Taliban Miram Shah Shura vanaf 2008; f) behoort tot de Zadran-stam. Datum van plaatsing op de VN-lijst : 31.1.2001. Aanvullende informatie uit de beschrijving van de redenen die is verstrekt door het Sanctiecomité: Jalaluddin Haqqani onderhoudt nauwe betrekkingen met Mohammed Omar en onderhield nauwe betrekkingen met Usama bin Laden (overleden). Hij is de vader van Sirajuddin Jallaloudine Haqqani, Nasiruddin Haqqani en Badruddin Haqqani (overleden), en de broer van Mohammad Ibrahim Omari en Khalil Ahmed Haqqani. Hij is actief Taliban-leider. Jalaluddin Haqqani verzorgde in 2007 ook de verbindingen tussen Al Qaida en de Taliban. In juni 2008 was hij voorzitter van de „Miram Shah-raad” van de Taliban. Aanvankelijk bekleedde hij een leidinggevende positie in de Mwalawi Hezbi Islami-partij in de provincies Khost, Paktika en Paktia. Later voegde hij zich bij de Taliban en werd hij benoemd tot minister van Grensaangelegenheden. Na de val van het Taliban-regime ontkwam hij samen met leden van de Taliban en van Al Qaida naar noord-Waziristan, waar hij zijn milities hergroepeerde met het oog op de strijd tegen de regering van Afghanistan. Haqqani is beschuldigd van betrokkenheid bij de bomaanslag op de Indiase ambassade in Kabul in 2008 en bij de poging om president Karzai te vermoorden tijdens een militaire parade in Kabul eerder dat jaar. Haqqani was ook betrokken bij een aanslag op gebouwen van ministeries in Kabul in februari 2009. Jalaluddin Haqqani is de stichter van het Haqqani-netwerk. 5. Nasiruddin Haqqani ( ook bekend als : a) Naseer Haqqani, b) Dr Naseer Haqqani, c) Nassir Haqqani, d) Nashir Haqqani, e) Naseruddin, f) Dr Alim Ghair). Motivering voor plaatsing op de lijst : een van de leiders van het Haqqani-netwerk, dat opereert vanuit Noord-Waziristan in de federaal bestuurde stamgebieden van Pakistan. Geboortedatum : rond 1970-1973. Geboorteplaats : district Neka, provincie Paktika, Afghanistan. Nationaliteit : Afghaan. Adres : Pakistan. Overige informatie : a) zoon van Jalaluddin Haqqani; b) hij heeft reizen gemaakt naar Saudi-Arabië en de Verenigde Arabische Emiraten om geld bijeen te brengen voor de Taliban; c) naar verluidt in 2013 overleden. Datum van aanwijzing door de VN : 20.7.2010. Aanvullende informatie uit de beschrijving van de redenen die is verstrekt door het Sanctiecomité: Het Haqqani-netwerk is een aan de Taliban gelieerde groep militanten die opereert vanuit Noord-Waziristan in de federaal bestuurde stamgebieden van Pakistan. Het Haqqani-netwerk heeft steeds een prominente rol gespeeld onder de opstandelingen in Afghanistan, en is verantwoordelijk voor diverse opvallende aanslagen. De leiding van het Haqqani-netwerk wordt gevormd door de oudste drie zonen van stichter Jalaluddin Haqqani; een van hen is Nasiruddin Haqqani. Nasiruddin Haqqani fungeert als afgezant voor het Haqqani-netwerk en besteedt veel tijd aan fondsenwerving. In 2004 reisde hij in gezelschap van een Talibanmedestander naar Saudi-Arabië om er geld te verzamelen voor de Taliban. Voorts heeft hij in 2004 geld verstrekt aan militanten in Afghanistan, om er de presidentsverkiezingen te saboteren. In ieder geval tussen 2005 en 2008 heeft hij diverse reizen ondernomen om geld bijeen te brengen voor het Haqqani-netwerk, met name op geregelde tijdstippen naar de Verenigde Arabische Emiraten in 2007, en eenmaal naar een andere Golfstaat in 2008. Medio 2007 zou Haqqani over drie grote financieringsbronnen hebben beschikt: schenkingen uit de Golfregio, drugshandel, en betalingen door Al Qaida. Eind 2009 ontving Nasiruddin Haqqani honderdduizenden dollars van medestanders van Al Qaida op het Arabisch schiereiland om er de activiteiten van het Haqqani-netwerk mee te bekostigen. 6. Abdul Habib Alizai ( ook bekend als : a) Hadji Agha Jan Alizai, b) Hadji Agha Jan, c) Agha Jan Alazai, d) Hadji Loi Lala, e) Loi Agha, f) Abdul Habib, g) Agha Jan Alizai (voordien op de lijst geplaatst als). Titel : Hadji. Motivering voor plaatsing op de lijst : beheerde een netwerk voor drugshandel in de provincie Helmand, Afghanistan. Geboortedatum : a) 15 oktober 1963; b) 14 februari 1973; c) 1967; d) rond 1957. Geboorteplaats : a) Yatimchai, district Musa Qala, provincie Helmand, Afghanistan; b) provincie Kandahar, Afghanistan. Nationaliteit : Afghaans. Overige informatie : maakte regelmatig reizen naar Pakistan. Datum van plaatsing op de VN-lijst : 4.11.2010. Aanvullende informatie uit de beschrijving van de redenen die is verstrekt door het Sanctiecomité: Agha Jan Alizai leidde een van de grootste drugshandelnetwerken in de provincie Helmand, Afghanistan, en betaalde de Taliban om zijn drugshandel te beschermen. In 2008 trof een groep drugshandelaren, onder wie Alizai, een regeling met de Taliban waarbij zij aan de Taliban een grondbelasting betaalden voor hun opiumplantages en de Taliban in ruil daarvoor instemden met het organiseren van drugstransporten. De Taliban stemden er ook mee in de drugshandelaren en hun opslagplaatsen bescherming te bieden, terwijl de drugshandelaren onderdak en vervoer verschaften aan Taliban-strijders. Alizai was ook betrokken bij de aankoop van wapens voor de Taliban en reisde regelmatig naar Pakistan om er hooggeplaatste Taliban-leiders te ontmoeten. Alizai speelde voorts een faciliterende rol bij de aanschaf van valse Iraanse paspoorten waarmee Taliban-leden naar Iran reisden voor trainingen. In 2009 bezorgde Alizai een Taliban-bevelhebber een paspoort en financiële middelen om naar Iran te reizen. 7. Ahmed Jan Wazir Akhtar Mohammad ( ook bekend als : a) Ahmed Jan Kuchi, b) Ahmed Jan Zadran) Motivering voor plaatsing op de lijst : a) een van de belangrijkste commandanten van het Haqqani-netwerk, dat zijn basis heeft in het grensgebied tussen Afghanistan en Pakistan; b) fungeert als plaatsvervanger, woordvoerder en adviseur voor Sirajuddin Jallaloudine Haqqani, hooggeplaatste leider van het Haqqani-netwerk. Geboortedatum : 1963. Geboorteplaats : Barlach, district Qareh Bagh, provincie Ghazni, Afghanistan. Overige informatie : a) functionaris op het ministerie van Financiën tijdens het Taliban-regime; b) onderhoudt de verbindingen met de hoge raad van de Taliban; c) heeft in het buitenland gereisd; d) zorgt voor de verbindingen met de Taliban-commandanten in de provincie Ghazni, Afghanistan, en voorziet hen van wapens, communicatieapparatuur en voorraden; e) naar verluidt in 2013 overleden. Datum van plaatsing op de VN-lijst : 6.1.2012. Aanvullende informatie uit de beschrijving van de redenen die is verstrekt door het Sanctiecomité: Ahmed Jan Wazir is een van de belangrijkste commandanten van het Haqqani-netwerk, een aan de Taliban gelieerde groep militanten die actief is in het grensgebied tussen Afghanistan en Pakistan. Ahmed Jan Wazir fungeert als plaatsvervanger, adviseur en woordvoerder van Sirajuddin Jallaloudine Haqqani, een hooggeplaatste leider van het Haqqani-netwerk, en belegt bijeenkomsten namens het Haqqani-netwerk. Eind 2010 is Ahmed Jan Wazir met hooggeplaatste leden van het Haqqani-netwerk naar de Golfstaten gereisd. Ahmed Jan Wazir heeft als vertegenwoordiger van het Haqqani-netwerk deelgenomen aan de Taliban-shura en heeft gediend als facilitator tussen het Haqqani-netwerk en de Taliban in de provincie Ghazni, Afghanistan. In 2008 is Ahmed Jan Wazir door militanten van de Taliban en van Al Qaida aangesteld als Taliban-commandant in de provincie Ghazni. Hij heeft andere Taliban-commandanten in de provincie Ghazni voorzien van geld en voorraden, waaronder wapens en communicatieapparatuur. Hij was tijdens het Taliban-regime werkzaam op het ministerie van Financiën. 8. Bakht Gul ( ook bekend als : a) Bakhta Gul, b) Bakht Gul Bahar, c) Shuqib). Motivering voor plaatsing op de lijst : a) communicatieassistent van Badruddin Haqqani (overleden); b) coördineert tevens de bewegingen van Haqqani-opstandelingen, buitenlandse strijders en wapens in het grensgebied tussen Afghanistan en Pakistan. Geboortedatum : 1980. Geboorteplaats : Aki, district Zadran, provincie Paktiya, Afghanistan. Nationaliteit : Afghaans. Adres : Miram Shah, North Waziristan, Federally Administered Tribal Areas, Pakistan. Overige informatie : behoort tot de Zadran-stam. Datum van plaatsing op de VN-lijst : 27.6.2012. Aanvullende informatie uit de beschrijving van de redenen die is verstrekt door het Sanctiecomité: Bakht Gul is ten minste sinds 2009, toen zijn voorganger in Afghanistan werd gearresteerd, een sleutelfiguur op communicatiegebied van het Haqqani-netwerk. Sinds 2011 bleef Gul rechtstreeks rapporteren aan Badruddin Haqqani (overleden), een hooggeplaatste leider van het Haqqani-netwerk, en is hij opgetreden als tussenpersoon voor degenen die contact met deze leider wilden. Gul is onder andere verantwoordelijk voor het doorgeven van rapporten van commandanten in Afghanistan aan hooggeplaatste leden van het Haqqani-netwerk, voor de media bevoegde Taliban-functionarissen en reguliere mediakanalen in Afghanistan. Gul werkt ook samen met functionarissen van het Haqqani-netwerk, waaronder Badruddin Haqqani, voor de coördinatie van de verplaatsingen van Haqqani-opstandelingen, buitenlandse strijders en wapens in het grensgebied tussen Afghanistan en Pakistan en in het oosten van Afghanistan. Vanaf 2010 brengt Gul operationele bevelen van Badruddin Haqqani over aan strijders in Afghanistan. Eind 2009 verstrekte hij geld aan ondercommandanten van het Haqqani-netwerk die reizen tussen Miram Shah en Afghanistan. 9. Abdul-Haq Wassiq ( ook bekend als : a) Abdul-Haq Wasseq, b) Abdul Haq Wasiq). Titel : Maulavi. Motivering voor plaatsing op de lijst : viceminister van Veiligheid (Inlichtingen) onder het Taliban-regime. Geboortedatum : a) ongeveer 1975; b) 1971. Geboorteplaats : Gharib, district Khogyani, provincie Ghazni, Afghanistan. Nationaliteit : Afghaan. Adres : Het detentiecentrum op Guantánamo Bay. Overige informatie : in 2011 in Amerikaanse hechtenis. Datum van plaatsing op de VN-lijst : 31.1.2001. Aanvullende informatie uit de beschrijving van de redenen die is verstrekt door het Sanctiecomité: Abdul-Haq Wasiq is een bondgenoot van Gulbuddin Hekmatyar. Tijdens het Taliban-regime was hij op verschillende momenten lokaal commandant in de provincies Nimroz en Kandahar. Later rapporteerde hij als adjunct-directeur-generaal inlichtingen aan Qari Ahmadullah. In die functie was hij verantwoordelijk voor de relatie met de buitenlandse strijders die gelieerd waren aan Al Qaida en hun trainingskampen in Afghanistan. Hij stond ook bekend om zijn repressieve aanpak van tegenstanders van de Taliban in het zuiden van Afghanistan. 10. Abdul Jalil Haqqani Wali Mohammad ( ook bekend als : a) Abdul Jalil Akhund, b) Akhter Mohmad, c) Hadji Gulab Gul, d) Abdul Jalil Haqqani, e) Nazar Jan) Titel : a) Maulavi; b) Moellah. Motivering voor plaatsing op de lijst : a) lid van de hoge raad van de Taliban sinds mei 2007; b) lid van de financiële commissie van de Taliban-raad; c) verantwoordelijk voor de logistiek van de Taliban en medio 2013 ook actief als zakenman op persoonlijke titel; d) viceminister van Buitenlandse Zaken onder het Taliban-regime. Geboortedatum : rond 1963. Geboorteplaats : a) Khwaja Malik, district Arghandaab, provincie Kandahar, Afghanistan; b) Kandahar, provincie Kandahar, Afghanistan. Nationaliteit : Afghaan. Paspoortnr. : a) paspoortnummer: OR 1961825 (afgegeven op naam van Akhter Mohmad, zoon van Noor Mohmad, geboren in 1965 te Kandahar), op 4 februari 2003 afgegeven door het Afghaans consulaat in Quetta, Pakistan, verstreken op 2 februari 2006; b) paspoortnummer: TR024417 (afgegeven op naam van Hadji Gulab Gul, zoon van Hadji Hazrat Gul, geboren in 1955 te Logar, Afghanistan), op 20 december 2003 afgegeven door de centrale afdeling paspoorten in Kabul, Afghanistan, verstreken op 29 december 2006. Overige informatie : a) houdt zich vermoedelijk op in het grensgebied tussen Afghanistan en Pakistan; b) behoort tot de Ghilzai-stam; c) broer van Atiqullah Wali Mohammad. Datum van plaatsing op de VN-lijst : 25.1.2001. Aanvullende informatie uit de beschrijving van de redenen die is verstrekt door het Sanctiecomité: Abdul Jalil Haqqani Wali Mohammad was lid van de hoge raad van de Taliban sinds mei 2007 en lid van de financiële commissie van de Taliban-raad. 11. Abdulhai Motmaen ( ook bekend als : Abdul Haq) Titel : Maulavi. Motivering voor plaatsing op de lijst : a) directeur van de afdeling Voorlichting en Cultuur in de provincie Kandahar onder het Taliban-regime; b) woordvoerder van het Taliban-regime. Geboortedatum : rond 1973. Geboorteplaats : a) Shinkalai, district Nad-e-Ali, provincie Helmand, Afghanistan; b) provincie Zabul, Afghanistan. Nationaliteit : Afghaan. Afghaans paspoortnummer OA462456 (afgegeven op naam van Abdul Haq, zoon van de heer Anwar Khan), afgegeven op 31.1.2012 (11-11-1390) door het Afghaans consulaat-generaal in Peshawar, Pakistan. Overige informatie : a) zijn familie komt oorspronkelijk uit Zabul, maar heeft zich later in Helmand gevestigd; b) lid van de hoge raad van de Taliban en woordvoerder van Moellah Mohammed Omar sinds 2007; c) houdt zich vermoedelijk op in het grensgebied tussen Afghanistan en Pakistan; d) behoort tot de Kharoti-stam. Datum van plaatsing op de VN-lijst : 23.2.2001. Aanvullende informatie uit de beschrijving van de redenen die is verstrekt door het Sanctiecomité: Abdulhai Motmaen was de hoogstgeplaatste Taliban-woordvoerder en gaf verklaringen van de Taliban betreffende het buitenlandbeleid af. Hij was ook een naaste medewerker van Mohammed Omar. Hij was lid van de hoge raad van de Taliban en woordvoerder van Mohammed Omar sinds 2007. 12. Najibullah Haqqani Hidayatullah ( ook bekend als : Najibullah Haqani) Titel : Maulavi. Motivering voor plaatsing op de lijst : a) viceminister van Financiën onder het Taliban-regime; b) Taliban-verantwoordelijke voor de provincie Laghman sinds eind 2010. Geboortedatum : 1971. Geboorteplaats : Moni, district Shigal, provincie Kunar. Nationaliteit : Afghaans. Nationaal identiteitsnr. : nummer van de Afghaanse nationale identiteitskaart (tazkira): 545167, afgegeven in 1974. Overige informatie : a) neef van Moulavi Noor Jalal; b) de naam van zijn grootvader is Salam; c) houdt zich vermoedelijk op in het grensgebied tussen Afghanistan en Pakistan. Datum van plaatsing op de VN-lijst : 23.2.2001. Aanvullende informatie uit de beschrijving van de redenen die is verstrekt door het Sanctiecomité: Najibullah Haqqani Hydayetullah was tevens viceminister van Financiën van het Taliban-regime. Deze persoon werd op 18 juli 2007 toegevoegd aan de lijst. Op 27 september 2007 is de vermelding geactualiseerd, waarbij de oorspronkelijke vermelding „viceminister van Openbare Werken van het Taliban-regime” is verwijderd. Najibullah Haqqani Hydayetullah was lid van de Taliban-raad in de provincie Kunar, Afghanistan, sinds mei 2007. Hij is een neef van Noor Jalal. In juni 2008 is hij door de leiding van de Taliban benoemd tot verantwoordelijke voor de militaire activiteiten in de provincie Kunar. Najibullah Haqqani Hydayetullah is Taliban-verantwoordelijke voor de provincie Laghman sinds eind 2010. 13. Abdul Raqib Takhari Titel : Maulavi. Motivering voor plaatsing op de lijst : a) minister van Repatriëring onder het Taliban-regime; b) lid van de hoge raad van de Taliban sinds december 2009, verantwoordelijk voor de provincies Takhar en Badakshan. Geboortedatum : tussen 1968 en 1973. Geboorteplaats : Zardalu Darra, district Kalafgan, provincie Takhar, Afghanistan. Nationaliteit : Afghaans. Overige informatie : wel degelijk omgebracht op 17 februari in Peshawar, Pakistan, begraven in de provincie Takhar, Afghanistan. Datum van plaatsing op de VN-lijst : 25.1.2001. Aanvullende informatie uit de beschrijving van de redenen die is verstrekt door het Sanctiecomité: Abdul Raqib Takhari was lid van de hoge raad van de Taliban sinds december 2009, verantwoordelijk voor de provincies Takhar en Badakshan. 14. Saleh Mohammad Kakar Akhtar Muhammad ( ook bekend als : Saleh Mohammad) Motivering voor plaatsing op de lijst : Saleh Mohammad Kakar is een drugshandelaar die een georganiseerd smokkelnetwerk in de Afghaanse provincies Kandahar en Helmand leidt, om in de logistieke en financiële behoeften van de Taliban te voorzien. Geboortedatum : a) ongeveer 1962; b) 1961. Geboorteplaats : a) Nalgham, district Panjwai, provincie Kandahar, Afghanistan; b) Sangesar, district Panjway, provincie Kandahar, Afghanistan. Nationaliteit : Afghaan. Adres : district Daman, provincie Kandahar, Afghanistan. Overige informatie : a) leidt een smokkelnetwerk in de provincies Kandahar en Helmand van Afghanistan; b) exploiteerde voordien heroïneverwerkingslaboratoria in Band-e-Timor, provincie Kandahar, Afghanistan; c) bezit een autohandel in Mirwais Mena, district Dand, provincie Kandahar, Afghanistan; d) uit detentie vrijgelaten in Afghanistan in februari 2014; e) door huwelijk verbonden met Moellah Ubaidullah Akhund Yar Mohammad Akhund; f) behoort tot de Kakar-stam. Datum van plaatsing op de VN-lijst : 4.11.2010. Aanvullende informatie uit de beschrijving van de redenen die is verstrekt door het Sanctiecomité: Saleh Mohammad Kakar Akhtar Muhammad is een drugshandelaar die een georganiseerd smokkelnetwerk in de Afghaanse provincies Kandahar en Helmand leidt, om in de logistieke en financiële behoeften van de Taliban te voorzien. Voor zijn arrestatie door de Afghaanse autoriteiten leidde Saleh Mohammad Kakar Akhtar Muhammad in Band-e-Timor, Kandahar, Afghanistan, laboratoria voor heroïneverwerking, die onder bescherming van de Taliban stonden. Saleh Mohammad Kakar Akhtar Muhammad heeft contact gehad met hoge Taliban-leiders, inde namens hen geld bij drugshandelaars en beheerde en verborg geld van hooggeplaatste Taliban-leden. Hij was ook verantwoordelijk voor het faciliteren van betalingen van belastinggelden aan de Taliban namens drugshandelaars. Saleh Mohammad Kakar Akhtar Muhammad bezat een autohandel in Kandahar en heeft voertuigen aan de Taliban verschaft voor zelfmoordaanslagen.",
  "source": "EUR LEX"
}