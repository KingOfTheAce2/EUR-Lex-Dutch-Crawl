{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0165:NL:HTML\">",
  "content": "EUR-Lex - 31991D0165 - NL Avis juridique important | 31991D0165 91/165/EEG: Beschikking van de Commissie van 20 december 1990 betreffende verzoeken om terugbetaling van anti- dumpingrechten geïnd bij de invoer van vinylacetaatmonomeer van oorsprong uit de Verenigde Staten van Amerika (Quantum Chemical Corporation) (Slechts de teksten in de Engelse en de Nederlandse taal zijn authentiek) Publicatieblad Nr. L 080 van 27/03/1991 blz. 0051 - 0052 BESCHIKKING VAN DE COMMISSIE  van 20 december 1990  betreffende verzoeken om terugbetaling van anti-dumpingrechten geïnd bij de invoer van vinylacetaatmonomeer van oorsprong uit de Verenigde Staten van Amerika ( Quantum Chemical Corporation )   ( Slechts de teksten in de Engelse en de Nederlandse taal zijn authentiek )  ( 91/165/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 2423/88 van de Raad van 11 juli 1988 betreffende beschermende maatregelen tegen invoer met dumping of subsidiëring uit landen die geen lid zijn van de Europese Economische Gemeenschap ( 1 ), inzonderheid op artikel 16, Overwegende hetgeen volgt : A . PROCEDURE ( 1) Bij Verordening ( EEG ) nr . 2357/87 ( 2 ) heeft de Raad wijziging gebracht in Verordening ( EEG ) nr . 1282/81 van de Raad ( 3 ) houdende instelling van een definitief anti-dumpingrecht op de invoer van vinylacetaatmonomeer van oorsprong uit de Verenigde  Staten van Amerika . De hoogte van het anti-dumpingrecht werd op 5,9 % gesteld voor de Amerikaanse onderneming US Industrial Chemicals Co ., die vervolgens tot Quantum Chemical Corporation werd omgedoopt, op welke onderneming bij Verordening ( EEG ) nr .  2166/89 van de Raad ( 4 ) het recht van 5,9 % van toepassing werd verklaard . ( 2 ) Bij Verordening ( EEG ) nr . 490/90 van de Raad ( 5 ) werd Verordening ( EEG ) nr . 2357/87 ingetrokken en de anti-dumpingprocedure betreffende de invoer van vinylacetaatmonomeer van oorsprong uit de Verenigde Staten van Amerika beëindigd . Hieruit volgt dat  vanaf 2 maart 1990 op deze invoer geen anti-dumpingrecht meer van toepassing is . ( 3 ) Bij Beschikking 90/461/EEG van 6 augustus 1990 ( 6 ), waarnaar verwezen wordt voor de omschrijving van de feiten en van de procedure en de argumenten van de aanvrager, heeft de Commissie Quantum Chemical Europe BV te Bavel, Nederland ( hierna Quantum  genoemd ) een gedeeltelijke terugbetaling van de anti-dumpingrechten toegekend die in de periode mei 1988 tot en met maart 1989 waren betaald bij de invoer van het door het Amerikaanse bedrijf Quantum Chemical Corporation geproduceerde en uitgevoerde  vinylacetaatmonomeer . In genoemde beschikking werd vermeld dat over de verzoeken die de aanvrager had ingediend voor de periode 1 april 1989 tot en met 1 maart 1990, datum waarop het desbetreffende anti-dumpingrecht verviel, later een besluit zou worden  genomen . ( 4 ) Quantum die in deze tweede periode vinylacetaatmonomeer in Nederland en het Verenigd Koninkrijk heeft ingevoerd, heeft herhaaldelijk verzoeken om terugbetaling ingediend voor een totaalbedrag van [ . . .] gulden ( 7 ) en [ . . .] pond sterling . ( 5 ) Het overgelegde bewijsmateriaal werd onderzocht en de resultaten van het onderzoek zijn de aanvrager medegedeeld . Deze werd in de gelegenheid gesteld op - en aanmerkingen te maken . ( 6 ) Voorts is gebleken dat in de aan belanghebbenden medegedeelde Engelse en Nederlandse versie van de eerste beschikking een materiële fout is geslopen betreffende de terug te betalen bedragen . Aan de aanvrager is medegedeeld dat deze fout bij deze  beschikking zou worden hersteld . ( 7 ) Ingevolge artikel 16, lid 2, van Verordening ( EEG ) nr . 2423/88 heeft de Commissie de Lid-Staten in kennis gesteld van haar advies inzake de ontvankelijkheid en gegrondheid van deze verzoeken om terugbetaling . Geen enkele Lid-Staat heeft bezwaren  naar voren gebracht . B . ONTVANKELIJKHEID ( 8 ) De verzoeken zijn ontvankelijk, daar zij zijn ingediend met inachtneming van de anti-dumpingregels van de Gemeenschap, met name wat de termijnen betreft . C . GEGRONDHEID ( 9 ) De verschillende verzoeken om terugbetaling van rechten die in de periode van april 1989 tot en met 1 maart 1990 zijn betaald bij de invoer van vinylacetaatmonomeer lijken gegrond . De feitelijke dumpingmarge die, zoals bij de vorige beschikking, op  dezelfde manier is berekend als bij het oorspronkelijke onderzoek is nihil gebleken . Hieruit volgt dat de door Quantum Chemical Europe BV ingediende verzoeken om terugbetaling van de anti-dumpingrechten die in de periode van april 1989 tot en met 1 maart 1990 bij de invoer in de Gemeenschap van vinylacetaatmonomeer van oorsprong uit de  Verenigde Staten van Amerika zijn betaald geheel en al moeten worden ingewilligd . D . TERUG TE BETALEN BEDRAGEN ( 10 ) Op grond van het voorafgaande dient het bedrag van [ . . .] gulden en [ . . .] pond sterling aan de aanvrager te worden terugbetaald . ( 11 ) Voorts moet een rectificatie worden aangebracht ten aanzien van Beschikking 90/461/EEG . De bedragen in de aan belanghebbenden medegedeelde versies stemden namelijk niet overeen met die welke vóór de beschikking aan de aanvrager waren medegedeeld en  die op de later vertaalde oorspronkelijke beschikking voorkwamen . De terug te betalen anti-dumpingrechten voor de periode maart 1988 tot en met maart 1989 bedroegen in werkelijkheid [ . . .] gulden en [ . . .] pond sterling, in plaats van [ . . .] gulden en [ . . .] pond sterling zoals in de aan belanghebbenden  medegedeelde Beschikking 90/461/EEG stond vermeld . Beschikking 90/461/EEG dient derhalve te worden gewijzigd . Hieruit volgt dat ingevolge Beschikking 90/461/EEG de Nederlandse autoriteiten de aanvrager nog [ . . .] gulden moeten terugbetalen . Voorts  waren bij dezelfde medegedeelde beschikking [ . . .] pond sterling teveel toegekend . De Britse autoriteiten hebben de Commissie ervan op de hoogte gesteld dat zij deze beschikking slechts tot een bedrag van [ . . .] pond sterling hebben uitgevoerd . Zij  behoeven derhalve niet tot terugvordering over te gaan, HEEFT DE VOLGENDE BESCHIKKING GEGEVEN :  Artikel 1 De door Quantum Chemical Europe BV te Bavel ingediende verzoeken om terugbetaling van anti-dumpingrechten voor de periode april 1989 tot en met 1 maart 1990 worden ingewilligd voor een bedrag van [ . . .] gulden en [ . . .] pond sterling .  Artikel 2 De bedragen van [ . . .] gulden en [ . . .] pond sterling genoemd in punt 11 en artikel 2 van de aan belanghebbenden in de Engelse en Nederlandse taal medegedeelde Beschikking 90/461/EEG worden gerectificeerd . Zij dienen als volgt te worden  gelezen : [ . . .] gulden en [ . . .] pond sterling .  Artikel 3 Het bedrag van [ . . .] gulden wordt door de Nederlandse autoriteiten en het bedrag van [ . . .] pond sterling wordt door de autoriteiten van het Verenigd Koninkrijk terugbetaald .  Artikel 4 Deze beschikking is gericht tot het Koninkrijk Nederland, het Verenigd Koninkrijk en Quantum Chemical Europe BV te Bavel, Nederland . Gedaan te Brussel, 20 december 1990 . Voor de Commissie Frans ANDRIESSEN Vice-Voorzitter  ( 1 ) PB nr . L 209 van 2 . 8 . 1988, blz . 1 . ( 2 ) PB nr . L 213 van 4 . 8 . 1987, blz . 32 . ( 3 ) PB nr . L 129 van 15 . 5 . 1981, blz . 1 . ( 4 ) PB nr . L 208 van 20 . 7 . 1989, blz . 2 . ( 5 ) PB nr . L 53 van 1 . 3 . 1990, blz . 1 . ( 6 ) PB nr . L 240 van 3 . 9 . 1990,  blz . 21 . ( 7 ) In deze voor publikatie bestemde tekst zijn enkele cijfers weggelaten ingevolge artikel 8 van Verordening ( EEG ) nr . 2423/88 inzake vertrouwelijke gegevens .",
  "source": "EUR LEX"
}