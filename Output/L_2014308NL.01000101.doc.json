{
  "url": "http://www.w3.org/1999/xhtml\">",
  "content": "L_2014308NL.01000101.xml 29.10.2014 NL Publicatieblad van de Europese Unie L 308/1 VERORDENING (EU) Nr. 1145/2014 VAN DE RAAD van 28 oktober 2014 tot intrekking van Verordening (EG) nr. 2488/2000 tot handhaving van de bevriezing van middelen in verband met S. Milošević en de met hem verbonden personen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2014/742/GBVB van de Raad van 28 oktober 2014 tot intrekking van Gemeenschappelijk Standpunt 2000/696/GBVB betreffende de handhaving van specifieke beperkende maatregelen tegen Slobodan Milošević en de met hem verbonden personen ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Overeenkomstig Verordening (EG) nr. 2488/2000 van de Raad ( 2 ) dienen alle zich buiten het grondgebied van de Federale Republiek Joegoslavië bevindende middelen en andere financiële bezittingen die eigendom zijn van S. Milošević en de met hem verbonden natuurlijke personen, te worden bevroren, en mogen deze middelen en financiële bezittingen niet ter beschikking worden gesteld aan of ten behoeve van deze personen, die in bijlage I bij de verordening worden genoemd. (2) Bij Besluit 2014/742/GBVB heeft de Raad Gemeenschappelijk Standpunt 2000/696/GBVB van de Raad ( 3 ) ingetrokken. De Raad heeft besloten dat er geen gronden zijn om deze beperkende maatregelen te blijven toepassen, aangezien de personen die in de bijlage van dat gemeenschappelijk standpunt zijn genoemd, niet langer een bedreiging vormen voor de consolidatie van de democratie. (3) Het is derhalve passend Verordening (EG) nr. 2488/2000 met onmiddellijke ingang in te trekken, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2488/2000 wordt ingetrokken. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 28 oktober 2014. Voor de Raad De voorzitter G. L. GALLETTI ( 1 ) Zie bladzijde 99 van dit Publicatieblad. ( 2 ) Verordening (EG) nr. 2488/2000 van de Raad van 10 november 2000 tot handhaving van de bevriezing van middelen in verband met S. Milošević en de met hem verbonden personen en tot intrekking van Verordeningen (EG) nr. 1294/1999 en (EG) nr. 607/2000 en artikel 2 van Verordening (EG) nr. 926/98 ( PB L 287 van 14.11.2000, blz. 19 ). ( 3 ) Gemeenschappelijk Standpunt 2000/696/GBVB van de Raad van 10 november 2000 betreffende de handhaving van specifieke beperkende maatregelen tegen Slobodan Milošević en de met hem verbonden personen ( PB L 287 van 14.11.2000, blz. 1 ).",
  "source": "EUR LEX"
}