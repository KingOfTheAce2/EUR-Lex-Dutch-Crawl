{
  "url": "http://www.w3.org/1999/xhtml\">",
  "content": "L_2023143NL.01010501.xml 2.6.2023 NL Publicatieblad van de Europese Unie L 143/105 UITVOERINGSVERORDENING (EU) 2023/1071 VAN DE COMMISSIE van 1 juni 2023 tot wijziging van bepaalde bijlagen bij Uitvoeringsverordening (EU) 2021/620 wat betreft de goedkeuring of de intrekking van de ziektevrije status van bepaalde lidstaten of zones of compartimenten daarvan ten aanzien van bepaalde in de lijst opgenomen ziekten en de goedkeuring van uitroeiingsprogramma’s voor bepaalde in de lijst opgenomen ziekten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 31, lid 3, artikel 36, lid 4, en artikel 42, lid 4, Overwegende hetgeen volgt: (1) Verordening (EU) 2016/429 bevat ziektespecifieke voorschriften voor de overeenkomstig artikel 5, lid 1, van die verordening in de lijst opgenomen ziekten en voorziet in de toepassing van die voorschriften op verschillende categorieën van in de lijst opgenomen ziekten. Verordening (EU) 2016/429 voorziet in de opstelling door de lidstaten van verplichte uitroeiingsprogramma’s voor in de lijst opgenomen ziekten als bedoeld in artikel 9, lid 1, punt b), en in optionele uitroeiingsprogramma’s voor in de lijst opgenomen ziekten als bedoeld in artikel 9, lid 1, punt c), en in de goedkeuring van dergelijke programma’s door de Commissie. Die verordening voorziet ook in de goedkeuring of intrekking door de Commissie van de ziektevrije status van lidstaten of zones of compartimenten daarvan ten aanzien van bepaalde in de lijst opgenomen ziekten als bedoeld in artikel 9, lid 1, punten b) en c). (2) Gedelegeerde Verordening (EU) 2020/689 van de Commissie ( 2 ) vult Verordening (EU) 2016/429 aan en stelt de criteria vast voor de verlening, handhaving, opschorting en intrekking van de ziektevrije status voor lidstaten of zones of compartimenten daarvan, alsmede de voorschriften voor de goedkeuring van verplichte of optionele uitroeiingsprogramma’s voor lidstaten of zones of compartimenten daarvan. (3) Bij Uitvoeringsverordening (EU) 2021/620 van de Commissie ( 3 ) worden uitvoeringsbepalingen vastgesteld voor de in de lijst opgenomen ziekten van dieren als bedoeld in artikel 9, lid 1, punten a), b), en c), van Verordening (EU) 2016/429 wat betreft de ziektevrije en non-vaccinatiestatus van bepaalde lidstaten of zones of compartimenten daarvan en de goedkeuring van uitroeiingsprogramma’s voor die in de lijst opgenomen ziekten. Meer in het bijzonder worden in de bijlagen bij die verordening de lidstaten of zones of compartimenten daarvan met de ziektevrije status vermeld en worden ook de bestaande goedgekeurde, verplichte of optionele uitroeiingsprogramma’s vermeld. Gezien de veranderende epidemiologische situatie van bepaalde ziekten moeten bepaalde bijlagen bij Uitvoeringsverordening (EU) 2021/620 worden gewijzigd teneinde nieuwe ziektevrije lidstaten of zones daarvan in de lijst op te nemen en zones waar uitbraken van ziekten zijn bevestigd of waar niet langer aan de voorwaarden voor het behoud van de ziektevrije status wordt voldaan, uit de lijsten te schrappen, en bepaalde verplichte of optionele uitroeiingsprogramma’s die bij de Commissie zijn ingediend, goed te keuren. (4) Voor infectie met Brucella abortus, B. melitensis en B. suis , infectie met het Mycobacterium tuberculosis -complex ( Mycobacterium bovis, M. caprae en M. tuberculosis ) (MTBC), infectie met het rabiësvirus (RABV), enzoötische boviene leukose (EBL), infectieuze boviene rhinotracheïtis/infectieuze pustuleuze vulvovaginitis (IBR/IPV), infectie met het virus van de ziekte van Aujeszky (ADV), boviene virusdiarree (BVD) en infectie met het bluetonguevirus (serotypen 1-24) (BTV) hebben verschillende lidstaten onlangs bij de Commissie een verzoek ingediend om voor bepaalde zones op hun grondgebied de ziektevrije status te verkrijgen of verplichte of optionele uitroeiingsprogramma’s te laten goedkeuren. Verscheidene lidstaten hebben ook uitbraken van infectie met RABV en van infectie met BTV gemeld die ook in bepaalde bijlagen bij Uitvoeringsverordening (EU) 2021/620 moeten worden opgenomen. (5) Italië en Portugal hebben informatie bij de Commissie ingediend waaruit blijkt dat respectievelijk in de provincie Matera in de regio Basilicata en in de districten Santarem en Setubal aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met Brucella abortus, B. melitensis en B. suis bij runderen is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in deel I, hoofdstuk 1, van bijlage I bij Uitvoeringsverordening (EU) 2021/620 worden opgenomen als vrij van Brucella abortus, B. melitensis en B. suis bij runderen. (6) Frankrijk en Italië hebben bij de Commissie informatie ingediend waaruit blijkt dat respectievelijk in de overzeese gebieden Guyane, Guadeloupe, Martinique, Mayotte en Réunion en in de provincies Napoli en Salerno in de regio Campanië aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met Brucella abortus, B. melitensis en B. suis bij schapen en geiten is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in deel I, hoofdstuk 2, van bijlage I bij Uitvoeringsverordening (EU) 2021/620 worden opgenomen als vrij van Brucella abortus, B. melitensis en B. suis bij schapen en geiten. (7) Italië en Spanje hebben bij de Commissie informatie ingediend waaruit blijkt dat respectievelijk in de provincie Catanzaro in de regio Calabrië, in de provincie Napoli in de regio Campanië, in de provincies Barletta-Andria-Trani, Brindisi en Lecce in de regio Puglia, in de provincie Nord Est Sardegna in de regio Sardinië, en in de provincies Burgos, León en Valladolid in de autonome gemeenschap Castilla y León aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met MTBC is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status ten aanzien van infectie met MTBC aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in deel I van bijlage II bij Uitvoeringsverordening (EU) 2021/620 worden opgenomen als zones met de ziektevrije status ten aanzien van infectie met MTBC. (8) Portugal heeft bij de Commissie informatie ingediend waaruit blijkt dat in het district Porto aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van EBL is voldaan. Uit de beoordeling door de Commissie is gebleken dat die aanvraag voor het toekennen van de ziektevrije status ten aanzien van EBL aan de criteria van deel II, hoofdstuk 4, van Gedelegeerde Verordening (EU) 2020/689 voldoet. Daarom moet die zone in de lijst in deel I van bijlage IV bij Uitvoeringsverordening (EU) 2021/620 worden opgenomen als zone met de ziektevrije status ten aanzien van EBL. (9) Slowakije heeft bij de Commissie een aanvraag ingediend om een optioneel uitroeiingsprogramma ten aanzien van IBR/IPV te laten goedkeuren voor een zone die de regio’s Bratislava, Košice, Prešov, Trnava en Žilina omvat. Uit de beoordeling door de Commissie is gebleken dat die aanvraag voor de goedkeuring van uitroeiingsprogramma’s voor IBR/IPV aan de criteria van deel II, hoofdstuk 2, van Gedelegeerde Verordening (EU) 2020/689 voldoet. Daarom moet die zone in de lijst in deel II van bijlage V bij Uitvoeringsverordening (EU) 2021/620 worden opgenomen als zone met een goedgekeurd uitroeiingsprogramma voor IBR/IPV. (10) Polen heeft informatie bij de Commissie ingediend waaruit blijkt dat in alle regio’s die momenteel als zones met een goedgekeurd uitroeiingsprogramma zijn opgenomen in de lijst in deel II van bijlage VI bij Uitvoeringsverordening (EU) 2021/620, aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met ADV is voldaan. Uit de beoordeling door de Commissie is gebleken dat die aanvraag voor het toekennen van de ziektevrije status ten aanzien van infectie met ADV aan de criteria van deel II, hoofdstuk 4, van Gedelegeerde Verordening (EU) 2020/689 voldoet. Daarom moeten die zones in de lijst in deel I van bijlage VI bij Uitvoeringsverordening (EU) 2021/620 worden opgenomen als zones met de ziektevrije status ten aanzien van infectie met ADV. (11) Duitsland heeft bij de Commissie informatie ingediend waaruit blijkt dat in de regio’s Augsburg en Ostallgäu in Regierungsbezirk Schwaben in de deelstaat Beieren aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van BVD is voldaan. Uit de beoordeling door de Commissie is gebleken dat die aanvraag voor het toekennen van de ziektevrije status ten aanzien van BVD aan de criteria van deel II, hoofdstuk 4, van Gedelegeerde Verordening (EU) 2020/689 voldoet. Daarom moeten die zones in de lijst in deel I van bijlage VII bij Uitvoeringsverordening (EU) 2021/620 worden opgenomen als zones met de ziektevrije status ten aanzien van BVD. (12) Duitsland heeft de Commissie ook meegedeeld dat de zones Regierungbezirk Oberfranken, Regierungsbezirk Oberpfalz, Regierungsbezirk Mittelfranken en Regierungsbezirk Unterfranken in de deelstaat Beieren, zoals opgenomen in de lijst in deel I van bijlage VII bij Uitvoeringsverordening (EU) 2021/620 als zones met de ziektevrije status ten aanzien van BVD, moeten worden geactualiseerd. Het hele grondgebied van die zones is vrij van BVD, in tegenstelling tot Regierungsbezirk Niederbayern, waar in sommige delen van die gebieden nog steeds BVD voorkomt. Daarom is het niet nodig te verwijzen naar kleinere entiteiten zoals steden en Landkreise in Regierungsbezirk Oberfranken, Regierungsbezirk Oberpfalz, Regierungsbezirk Mittelfranken en Regierungsbezirk Unterfranken, die moeten worden geschrapt. Deel I van bijlage VII bij Uitvoeringsverordening (EU) 2021/620 moet dienovereenkomstig worden gewijzigd. (13) Slowakije heeft de Commissie in kennis gesteld van verschillende uitbraken van infectie met RABV in de regio’s Humenné, Medzilaborce, Snina, Stropkov, Svidnik en Vranov nad Topl’ou in kraj Prešovský en de regio’s Michalovce, Sobrance en Trebišov in kraj Košický. Aangezien het gehele grondgebied van Slowakije de ziektevrije status ten aanzien van infectie met RABV heeft en in de lijst in deel I van bijlage III bij Uitvoeringsverordening (EU) 2021/620 is opgenomen, moet de ziektevrije status voor die regio’s worden ingetrokken en moet de vermelding voor Slowakije in die lijst dienovereenkomstig worden gewijzigd. (14) Slowakije heeft bij de Commissie ook een aanvraag ingediend voor de goedkeuring van een verplicht uitroeiingsprogramma voor infectie met RABV, voor een zone die de regio’s Humenné, Medzilaborce, Snina, Stropkov, Svidnik en Vranov nad Topl’ou in kraj Prešovský en de regio’s Michalovce, Sobrance en Trebišov in kraj Košický omvat. Uit de beoordeling door de Commissie is gebleken dat die aanvraag voor de goedkeuring van uitroeiingsprogramma’s voor RABV aan de criteria van deel II, hoofdstuk 2, van Gedelegeerde Verordening (EU) 2020/689 voldoet. Daarom moet die zone in de lijst in deel II van bijlage III bij Uitvoeringsverordening (EU) 2021/620 worden opgenomen als zone met een goedgekeurd uitroeiingsprogramma voor infectie met RABV. (15) België en Duitsland hebben bij de Commissie informatie ingediend waaruit blijkt dat respectievelijk voor het gehele grondgebied van België en voor de districten Bernkastel-Wittlich, Eifelkreis Bitburg-Prüm, Trier, Trier-Saarburg en Vulkaneifel in de deelstaat Rijnland-Palts aan de voorwaarden voor erkenning van de ziektevrije status ten aanzien van infectie met BTV is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status ten aanzien van infectie met BTV aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moet België worden opgenomen in de lijst in deel I van bijlage VIII bij Uitvoeringsverordening (EU) 2021/620 als land met de ziektevrije status ten aanzien van infectie met BTV en moet die zone in de deelstaat Rheinland-Pfalz worden toegevoegd aan het grondgebied van Duitsland dat reeds in die lijst is opgenomen. (16) Spanje heeft de Commissie in kennis gesteld van uitbraken van infectie met BTV serotype 4 in de provincies Ourense en Pontevedra in de autonome gemeenschap Galicië, die ook de omliggende districten Sarria, Chantada en Terra de Lemos-Quiroga in de provincie Lugo, en de districten Alcañices en Puebla de Sanabria in de provincie Zamora in de autonome gemeenschap Castilla y León treffen. Aangezien die gebieden de ziektevrije status hebben en in de lijst in deel I van bijlage VIII bij Uitvoeringsverordening (EU) 2021/620 zijn opgenomen, moet hun ziektevrije status ten aanzien van infectie met BTV worden ingetrokken en moet de vermelding voor Spanje in die lijst dienovereenkomstig worden gewijzigd. (17) Wat infectie met BTV betreft, heeft Spanje de Commissie ook meegedeeld dat het territoriale toepassingsgebied van het reeds goedgekeurde optionele uitroeiingsprogramma voor de in de lijst in deel II van bijlage VIII bij Uitvoeringsverordening (EU) 2021/620 opgenomen zone heeft uitgebreid met een zone bestaande uit de provincies Ourense en Pontevedra, verschillende districten in de provincie Lugo in de autonome gemeenschap Galicië, verschillende districten in de provincie Toledo in de autonome gemeenschap Castilla-La Mancha, de provincie Salamanca, verschillende districten in de provincies Avila en Zamora in de autonome gemeenschap Castilla y Leon en verschillende districten in de autonome gemeenschap Madrid. Daarom moet die zone worden toegevoegd aan de vermelding voor Spanje in de lijst in deel II van bijlage VIII bij Uitvoeringsverordening (EU) 2021/620 als zone met een goedgekeurd uitroeiingsprogramma voor infectie met BTV. (18) De bijlagen I tot en met VIII bij Uitvoeringsverordening (EU) 2021/620 moeten daarom dienovereenkomstig worden gewijzigd. (19) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen I tot en met VIII bij Uitvoeringsverordening (EU) 2021/620 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juni 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/689 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat betreft regels voor bewaking, uitroeiingsprogramma’s en de ziektevrije status voor bepaalde in de lijst opgenomen ziekten en nieuwe ziekten ( PB L 174 van 3.6.2020, blz. 211 ). ( 3 ) Uitvoeringsverordening (EU) 2021/620 van de Commissie van 15 april 2021 tot vaststelling van bepalingen ter uitvoering van Verordening (EU) 2016/429 van het Europees Parlement en de Raad wat betreft de goedkeuring van de ziektevrije en non-vaccinatiestatus van bepaalde lidstaten of zones of compartimenten daarvan ten aanzien van bepaalde in de lijst opgenomen ziekten en de goedkeuring van uitroeiingsprogramma’s voor die in de lijst opgenomen ziekten ( PB L 131 van 16.4.2021, blz. 78 ). BIJLAGE De bijlagen I tot en met VIII bij Uitvoeringsverordening (EU) 2021/620 worden als volgt gewijzigd: 1) Bijlage I wordt als volgt gewijzigd: a) in deel I wordt hoofdstuk 1 als volgt gewijzigd: i) de vermelding voor Italië wordt vervangen door: Lidstaat Gebied “Italië Regione Abruzzo: Provincia di Pescara, Teramo Regione Basilicata: Provincia di Matera Regione Calabria: Provincia di Vibo Valentia Regione Campania: Provincia di Avellino, Benevento, Napoli Regione Emilia-Romagna Regione Friuli Venezia Giulia Regione Lazio Regione Liguria Regione Lombardia Regione Marche Regione Molise: Provincia di Campobasso Regione Piemonte Regione Puglia: Province di Bari, Barletta-Andria-Trani, Brindisi, Lecce Regione Sardegna Regione Toscana Regione Trentino — Alto Adige Regione Umbria Regione Valle d’Aosta Regione Veneto” ii) de vermelding voor Portugal wordt vervangen door: Lidstaat Gebied “Portugal Distritos Aveiro, Castelo Branco, Coimbra, Faro, Guarda, Leiria, Santarem, Setubal, Viseu Região Autónoma dos Açores: Ilhas de Corvo, Faial, Flores, Graciosa, Pico, São Jorge, Santa Maria, Terceira” b) in deel I wordt hoofdstuk 2 als volgt gewijzigd: i) de vermelding voor Frankrijk wordt vervangen door: Lidstaat Gebied “Frankrijk Het gehele grondgebied” ii) de vermelding voor Italië wordt vervangen door: Lidstaat Gebied “Italië Regione Abruzzo Regione Calabria: Province di Catanzaro, Cosenza Regione Campania: Provincia di Benevento, Napoli, Salerno Regione Emilia-Romagna Regione Friuli Venezia Giulia Regione Lazio Regione Liguria Regione Lombardia Regione Marche Regione Molise Regione Piemonte Regione Puglia: Province di Bari, Barletta-Andria-Trani, Brindisi, Lecce, Taranto Regione Sardegna Regione Toscana Regione Trentino — Alto Adige Regione Umbria Regione Valle d’Aosta Regione Veneto” c) in deel II wordt hoofdstuk 1 als volgt gewijzigd: i) de vermelding voor Italië wordt vervangen door: Lidstaat Gebied “Italië Regione Abruzzo: Provincia dell’Aquila, di Chieti Regione Basilicata: Provincia di Potenza Regione Calabria: Provincia di Catanzaro, Cosenza, Crotone, Reggio Calabria Regione Campania: Provincia di Caserta, Salerno Regione Molise: Provincia di Isernia Regione Puglia: Provincia di Foggia, Taranto Regione Sicilia” ii) de vermelding voor Portugal wordt vervangen door: Lidstaat Gebied “Portugal Distritos Beja, Braga, Braganca, Evora, Lisboa, Portalegre, Porto, Viana do Castelo, Vila Real Região Autónoma da Madeira Região Autónoma dos Açores: Ilha de São Miguel” d) in deel II, hoofdstuk 2, wordt de vermelding voor Italië vervangen door: Lidstaat Gebied “Italië Regione Basilicata Regione Calabria: Provincia di Crotone, Reggio Calabria, Vibo Valentia Regione Campania: Provincia di Caserta, Avellino Regione Puglia: Provincia di Foggia Regione Sicilia” 2) Bijlage II wordt als volgt gewijzigd: a) deel I wordt als volgt gewijzigd: i) de vermelding voor Italië wordt vervangen door: Lidstaat Gebied “Italië Regione Abruzzo Regione Basilicata: Provincia di Matera Regione Calabria: Provincia di Catanzaro Regione Campania: Provincia di Napoli Regione Emilia-Romagna Regione Friuli Venezia Giulia Regione Lazio: Provincia di Frosinone, Latina, Rieti, Viterbo Regione Liguria Regione Lombardia Regione Marche: Provincia di Ancona, Ascoli Piceno, Fermo, Pesaro-Urbino Regione Molise Regione Piemonte Regione Puglia: Provincia di Bari, Barletta-Andria-Trani, Brindisi, Lecce, Taranto Regione Sardegna: Città metropolitana di Cagliari, Provincia di Medio Campidano, Nord Est Sardegna, Nuoro, Ogliastra, Oristano, Sulcis Iglesiente Regione Toscana Regione Trentino — Alto Adige Regione Umbria Regione Valle d’Aosta Regione Veneto” ii) de vermelding voor Spanje wordt vervangen door: Lidstaat Gebied “Spanje Comunidad Autónoma de Canarias Comunidad Autónoma de Castilla y León: de provincies Burgos, León, Valladolid Comunidad Autónoma de Cataluña Comunidad Autónoma de Galicia Comunidad Autónoma de Islas Baleares Comunidad Autónoma de Murcia Comunidad Autónoma del País Vasco Comunidad Autónoma del Principado de Asturias” b) deel II wordt als volgt gewijzigd: i) de vermelding voor Italië wordt vervangen door: Lidstaat Gebied “Italië Regione Basilicata: Provincia di Potenza Regione Calabria: Provincia di Cosenza, Crotone, Reggio Calabria, Vibo Valentia Regione Campania: Provincia d’Avellino, Caserta, Benevento, Salerno Regione Lazio: Provincia di Roma Regione Marche: Provincia di Macerata Regione Puglia: Provincia di Foggia Regione Sardegna: Città metropolitana di Sassari Regione Sicilia” ii) de vermelding voor Spanje wordt vervangen door: Lidstaat Gebied “Spanje Comunidad Autónoma de Andalucía Comunidad Autónoma de Aragón Comunidad Autónoma de Cantabria Comunidad Autónoma de Castilla-La Mancha Comunidad Autónoma de Castilla y León: de provincies Ávila, Palencia, Salamanca, Segovia, Soria, Zamora Comunidad Autónoma de Extremadura Comunidad Autónoma de La Rioja Comunidad Autónoma de Madrid Comunidad Autónoma de Navarra Comunidad Autónoma de Valencia” 3) Bijlage III wordt als volgt gewijzigd: a) in deel I wordt de vermelding voor Slowakije vervangen door: Lidstaat Gebied “Slowakije Het gehele grondgebied met uitzondering van de volgende regio’s: Humenné, Medzilaborce, Snina, Stropkov, Svidnik, Vranov nad Topl’ou in kraj Prešovský Michalovce, Sobrance, Trebišov in kraj Košický” b) in deel II wordt na de vermelding voor Roemenië de volgende vermelding voor Slowakije ingevoegd: Lidstaat Gebied “Slowakije Region Humenné, Medzilaborce, Snina, Stropkov, Svidnik, Vranov nad Topl’ou in kraj Prešovský Region Michalovce, Sobrance, Trebišov in kraj Košický” 4) In bijlage IV, deel I, wordt de vermelding voor Portugal vervangen door: Lidstaat Gebied “Portugal Het gehele grondgebied met uitzondering van Região Autónoma da Madeira” 5) In bijlage V, deel II, wordt na de vermelding voor Luxemburg de volgende vermelding voor Slowakije ingevoegd: Lidstaat Gebied Datum van eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 “Slowakije Kraj Bratislava Kraj Košice Kraj Prešov Kraj Trnava Kraj Žilina 5 juni 2023” 6) Bijlage VI wordt als volgt gewijzigd: a) in deel I wordt de vermelding voor Polen vervangen door: Lidstaat Gebied “Polen Het gehele grondgebied” b) in deel II wordt de vermelding voor Polen geschrapt. 7) Bijlage VII wordt als volgt gewijzigd: a) in deel I wordt de vermelding voor Duitsland vervangen door: Lidstaat Gebied “Duitsland Bundesland Baden-Württemberg Bundesland Bayern: Regierungsbezirk Oberbayern De volgende steden en Landkreise in Regierungsbezirk Niederbayern: Stadt Landshut, Stadt Passau, Stadt Straubing, Freyung-Grafenau, Kelheim, Lkr. Landshut, Lkr. Passau, Regen, Rottal-Inn, Lkr. Straubing-Bogen Regierungsbezirk Mittelfranken Regierungsbezirk Oberfranken Regierungsbezirk Oberpfalz Regierungsbezirk Unterfranken Regierungsbezirk Schwaben Bundesland Brandenburg Bundesland Bremen Bundesland Hamburg Bundesland Hessen Bundesland Mecklenburg-Vorpommern Bundesland Rheinland-Pfalz Bundesland Saarland Bundesland Sachsen Bundesland Sachsen-Anhalt Bundesland Thüringen” b) in deel II wordt de vermelding voor Duitsland vervangen door: Lidstaat Gebied Datum van de eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 “Duitsland Bundesland Bayern: de volgende steden en Landkreise in Regierungsbezirk Niederbayern: Deggendorf, Dingolfing-Landau Bundesland Berlin Bundesland Niedersachsen Bundesland Nordrhein-Westfalen Bundesland Schleswig-Holstein 21 februari 2022” 8) Bijlage VIII wordt als volgt gewijzigd: a) deel I wordt als volgt gewijzigd: i) vóór de vermelding voor Tsjechië wordt de volgende vermelding voor België ingevoegd: Lidstaat Gebied “België Het gehele grondgebied” ii) de vermelding voor Duitsland wordt vervangen door: Lidstaat Gebied “Duitsland Het gehele grondgebied” iii) de vermelding voor Spanje wordt vervangen door: Lidstaat Gebied “Spanje Comunidad Autónoma de Andalucía: de provincie Almería De provincie Granada, de volgende regio’s: Alhama de Granada (Alhama/Temple), Baza (Altiplanicie Sur), Guadix (Hoya-Altiplanicie de Guadix), Huescar (Altiplanicie Norte), Iznalloz (Montes Orientales), Loja (Vega/Montes Occ.), Orgiva (Alpujarra/Valle de Lecrin), Santa Fe (Vega de Granada) Comunidad Autónoma de Aragón Comunidad Autónoma de Asturias Comunidad Autónoma de Canarias Comunidad Autónoma de Cantabria Comunidad Autónoma de Castilla-La Mancha, met uitzondering van de volgende regio’s: Almadén, Almodóvar del Campo, Piedrabuena in de provincie Ciudad Real Belvis de la Jara, Gálvez, Los Navalmorales, Oropesa, Talavera de la Reina, Toledo, Torrijos in de provincie Toledo Comunidad Autónoma de Castilla y León, met uitzondering van de volgende regio’s: de provincie Salamanca Ávila, Arenas de San Pedro, Candeleda, Cebrero, El Barco de Ávila, El Barraco, Navaluenga, Navarredonda de Gredos, Piedrahíta, San Pedro del Arroyo, Sotillo de la Adrada in de provincie Ávila Alcañices, Bermillo de Sayago, Puebla de Sanabria in de provincie Zamora Comunidad Autónoma de Cataluña Comunidad Autónoma de Galicia, met uitzondering van de volgende regio’s: de provincie Orense de provincie Pontevedra Sarria, Chantada en Terra de Lemos-Quiroga in de provincie Lugo Comunidad Autónoma de La Rioja Comunidad Autónoma de Madrid, met uitzondering van de volgende regio’s: Navalcarnero, San Martín de Valdeiglesias Comunidad Autónoma de Murcia Comunidad Autónoma de Navarra Comunidad Autónoma del País Vasco Comunidad Autónoma de Valencia” b) deel II wordt vervangen door: “DEEL II Lidstaten of zones daarvan met een goedgekeurd uitroeiingsprogramma voor infectie met BTV Lidstaat Gebied Datum van eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 Spanje Comunidad Autónoma de Andalucía: de provincies Cádiz, Córdoba, Huelva, Jaén, Málaga, Sevilla de provincie Granada: Motril (Costa de Granada) Comunidad Autónoma de Castilla-La Mancha: de provincie Ciudad Real, de volgende regio’s: Almadén, Almodóvar del Campo en Piedrabuena de provincie Toledo, de volgende regio’s: Belvis de la Jara, Gálvez, Los Navalmorales, Oropesa, Talavera de la Reina, Toledo, Torrijos Comunidad Autónoma de Castilla y León: de provincie Salamanca de provincie Ávila, de volgende regio’s: Ávila, Arenas de San Pedro, Candeleda, Cebrero, El Barco de Ávila, El Barraco, Navaluenga, Navarredonda de Gredos, Piedrahíta, San Pedro del Arroyo, Sotillo de la Adrada de provincie Zamora, de volgende regio’s: Alcañices, Bermillo de Sayago Puebla de Sanabria Comunidad Autónoma de Extremadura Communidad Autónoma de Galicia: de provincie Orense de provincie Pontevedra Sarria, Chantada en Terra de Lemos-Quiroga in de provincie Lugo Comunidad Autónoma de Islas Baleares Comunidad Autónoma de Madrid, de volgende regio’s: Navalcarnero, San Martín de Valdeiglesias 21 februari 2022”",
  "source": "EUR LEX"
}