{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0457:NL:HTML\">",
  "content": "EUR-Lex - 31999D0457 - NL Avis juridique important | 31999D0457 1999/457/EG: Besluit van de Raad van 22 april 1999 betreffende de sluiting van een overeenkomst in de vorm van een briefwisseling tussen de Europese Gemeenschap en de Republiek Slovenië inzake de toepassing van het ecopuntensysteem op het Sloveens transitoverkeer door Oostenrijk vanaf 1 januari 1997 Publicatieblad Nr. L 182 van 16/07/1999 blz. 0020 - 0020 BESLUIT VAN DE RAAD van 22 april 1999 betreffende de sluiting van een overeenkomst in de vorm van een briefwisseling tussen de Europese Gemeenschap en de Republiek Slovenië inzake de toepassing van het ecopuntensysteem op het Sloveens transitoverkeer door Oostenrijk vanaf 1 januari 1997 (1999/457/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 75, in samenhang met artikel 228, lid 2, eerste zin, lid 3, eerste alinea, Gezien het voorstel van de Commissie(1), Gezien het advies van het Europees Parlement(2), Overwegende dat het bijkomend protocol bij de overeenkomst tussen de Europese Economische Gemeenschap en de Republiek Slovenië op het gebied van het vervoer(3), inzonderheid artikel 1, bepaalt dat met ingang van 1 januari 1997 een ecopuntensysteem van toepassing wordt overeenkomstig het systeem dat is voorgeschreven bij artikel 11 van protocol 9 bij de Akte van Toetreding van 1994; Overwegende dat een overeenkomst in de vorm van een briefwisseling tussen de Europese Gemeenschap en de Republiek Slovenië moet worden goedgekeurd waarbij de berekeningsmethode en de gedetailleerde voorschriften en procedures voor het beheer en de controle van de ecopunten worden vastgesteld, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en de Republiek Slovenië inzake de toepassing van het ecopuntensysteem op het Sloveens transitoverkeer door Oostenrijk vanaf 1 januari 1997 wordt hierbij namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst te ondertekenen teneinde daardoor de Gemeenschap te binden. Gedaan te Luxemburg, 22 april 1999. Voor de Raad De voorzitter W. MÜLLER (1) PB C 342 van 10.11.1998, blz. 7. (2) PB C 150 van 28.5.1999, blz. 163. (3) PB L 351 van 23.12.1997, blz. 62.",
  "source": "EUR LEX"
}