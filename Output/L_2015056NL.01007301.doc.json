{
  "url": "http://www.w3.org/1999/xhtml\">",
  "content": "L_2015056NL.01007301.xml 27.2.2015 NL Publicatieblad van de Europese Unie L 56/73 UITVOERINGSBESLUIT (EU) 2015/316 VAN DE COMMISSIE van 26 februari 2015 tot beëindiging van de antidumpingprocedure betreffende de invoer van bepaalde regenboogforel van oorsprong uit Turkije DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1225/2009 van de Raad van 30 november 2009 betreffende beschermende maatregelen tegen invoer met dumping uit landen die geen lid zijn van de Europese Gemeenschap ( 1 ) („de basisverordening”), en met name artikel 9, lid 2, Overwegende hetgeen volgt: 1. PROCEDURE (1) Op 15 februari 2014 heeft de Europese Commissie („de Commissie”) de inleiding aangekondigd van een antidumpingprocedure betreffende de invoer in de Unie van bepaalde regenboogforel van oorsprong uit Turkije („het betrokken land”) op basis van artikel 5 van de basisverordening. Zij heeft daartoe een bericht van inleiding gepubliceerd in het Publicatieblad van de Europese Unie ( 2 ) (het „bericht van inleiding”). Een rectificatie van het bericht van inleiding werd in het Publicatieblad bekendgemaakt op 4 september 2014 ( 3 ) om de productomschrijving te verduidelijken. (2) De Commissie heeft het onderzoek geopend naar aanleiding van een klacht die door de Deense vereniging voor aquacultuur („de klager”) op 3 januari 2014 werd ingediend namens producenten die meer dan 25 % van de totale productie van bepaalde regenboogforel in de Unie voor hun rekening nemen. De Commissie achtte het bij de klacht gevoegde voorlopige bewijsmateriaal over invoer met dumping van bepaalde regenboogforel en de aanmerkelijke schade als gevolg daarvan voldoende om een onderzoek te openen. (3) In het bericht van inleiding werd de belanghebbenden verzocht met de Commissie contact op te nemen om aan het onderzoek mee te werken. Daarnaast informeerde de Commissie specifiek de klagers, andere haar bekende producenten, gebruikers en importeurs in de Unie, producenten-exporteurs in Turkije en de Turkse autoriteiten, alsook de verenigingen die bij haar weten belang hebben bij de opening van het onderzoek. Ook hun werd verzocht aan het onderzoek mee te werken. (4) Alle belanghebbenden werden in de gelegenheid gesteld hun opmerkingen over de opening van het onderzoek kenbaar te maken en een hoorzitting met de Commissie en/of de raadadviseur-auditeur in handelsprocedures aan te vragen. Er werden geen voorlopige rechten ingesteld. 2. INTREKKING VAN DE KLACHT EN BEËINDIGING VAN DE PROCEDURE (5) Bij brief van 19 november 2014 aan de Commissie heeft de klager zijn klacht ingetrokken. (6) Overeenkomstig artikel 9, lid 1, van de basisverordening kan de procedure worden beëindigd wanneer de klacht wordt ingetrokken, tenzij dit strijdig is met het belang van de Unie. (7) Bij het onderzoek is uit niets gebleken dat beëindiging van de procedure in strijd met het belang van de Unie zou zijn. Derhalve is de Commissie van oordeel dat deze procedure moet worden beëindigd. De belanghebbenden zijn hiervan op de hoogte gebracht en in de gelegenheid gesteld opmerkingen te maken. Er zijn evenwel geen opmerkingen ontvangen. (8) De Commissie komt derhalve tot de conclusie dat de antidumpingprocedure betreffende de invoer in de Unie van bepaalde regenboogforel van oorsprong uit Turkije moet worden beëindigd. (9) Dit besluit is in overeenstemming met het advies van het bij artikel 15, lid 1, van de basisverordening ingestelde comité, HEEFT HET VOLGENDE BESLUIT VASTGESTELD: Artikel 1 De antidumpingprocedure betreffende de invoer in de Unie van regenboogforel ( Oncorhynchus mykiss ): — levend, wegende 1,2 kg of minder per stuk, of — vers, gekoeld, bevroren en/of gerookt: — in gehele staat (met kop („with heads on”)), ook indien ontdaan van kieuwen („whether or not gilled”), ook indien ontdaan van ingewanden („whether or not gutted”), wegende 1,2 kg of minder per stuk, of — ontdaan van de kop („heads off”), ook indien ontdaan van kieuwen, ook indien ontdaan van ingewanden, wegende 1 kg of minder per stuk, dan wel, — in de vorm van filets, wegende 400 g of minder per stuk, momenteel ingedeeld onder de GN-codes ex 0301 91 90 , ex 0302 11 80 , ex 0303 14 90 , ex 0304 42 90 , ex 0304 82 90  en ex 0305 43 00  en van oorsprong uit Turkije, wordt hierbij beëindigd. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 26 februari 2015. Voor de Commissie De voorzitter Jean-Claude JUNCKER ( 1 ) PB L 343 van 22.12.2009, blz. 51 . ( 2 ) Bericht van inleiding van een antidumpingprocedure betreffende de invoer van bepaalde regenboogforel van oorsprong uit Turkije ( PB C 44 van 15.2.2014, blz. 18 ). ( 3 ) Rectificatie van het bericht van inleiding van een antidumpingprocedure betreffende de invoer van bepaalde regenboogforel van oorsprong uit Turkije ( PB C 297 van 4.9.2014, blz. 24 ).",
  "source": "EUR LEX"
}