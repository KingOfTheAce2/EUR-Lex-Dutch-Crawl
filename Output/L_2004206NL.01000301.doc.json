{
  "url": "http://www.w3.org/1999/xhtml\">",
  "content": "L_2004206NL.01000301.xml 9.6.2004 NL Publicatieblad van de Europese Unie L 206/3 Rectificatie van Verordening (EG, Euratom) nr. 856/2004 van de Raad van 29 april 2004 tot vaststelling van de aanpassingscoëfficiënten die met ingang van 1 mei 2004 van toepassing zijn op de overmakingen en pensioenen van de ambtenaren en andere personeelsleden van de Europese Gemeenschappen ( Publicatieblad van de Europese Unie L 161 van 30 april 2004 ) Verordening (EG, Euratom) nr. 856/2004 moet als volgt worden gelezen: „VERORDENING (EG, EURATOM) Nr. 856/2004 VAN DE RAAD van 29 april 2004 tot vaststelling van de aanpassingscoëfficiënten die met ingang van 1 mei 2004 van toepassing zijn op de overmakingen en pensioenen van de ambtenaren en andere personeelsleden van de Europese Gemeenschappen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Protocol betreffende de voorrechten en immuniteiten van de Europese Gemeenschappen, en met name op artikel 13, Gelet op het Statuut van de ambtenaren van de Europese Gemeenschappen en op de Regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) en laatstelijk gewijzigd bij Verordening (EG, Euratom) nr. 723/2004 ( 2 ) , en met name op de artikelen 63, 64, 65, 65 bis, 82 en de bijlagen XI en XIII van genoemd statuut, alsmede op artikel 20, eerste alinea, en artikel 64 van genoemde regeling, Gezien het voorstel van de Commissie, Overwegende hetgeen volgt: (1) Voor de toepassing van artikel 20, lid 1, van bijlage XIII van het statuut moeten de aanpassingscoëfficiënten voor de in de lidstaten uitbetaalde pensioenen worden vastgesteld. (2) Deze coëfficiënten zijn onmiddellijk van toepassing op de in artikel 17, lid 3, van bijlage VII van het statuut vermelde overmakingen. (3) Voor de toepassing van artikel 20, lid 2, van bijlage XIII van het statuut is een gewogen gemiddelde vereist, resulterend uit 20 % van de voor de pensioenen berekende aanpassingscoëfficiënten en 80 % van de coëfficiënten die van toepassing zijn op de bezoldigingen die worden uitbetaald aan de ambtenaren in de hoofdsteden van de lidstaten, HEEFT DE VOLGENDE VERORDENING VASTGESTELD: Artikel 1 1.   Met ingang van 1 mei 2004 worden de aanpassingscoëfficiënten die krachtens artikel 17, lid 3, van bijlage VII van het statuut van toepassing zijn op de overmakingen aan de ambtenaren en andere personeelsleden naar een van de hieronder genoemde landen, als volgt vastgesteld: Denemarken 130,1 Duitsland 102,1 Griekenland 89,5 Spanje 94,5 Frankrijk 106,3 Ierland 112,1 Italië 103,5 Nederland 103,8 Oostenrijk 107,1 Portugal 89,8 Finland 115,0 Zwenden 109,0 Verenigd Koninkrijk 112,6 Cyprus 94,8 Tsjechië 69,3 Estland 65,9 Hongarije 60,2 Letland 59,3 Litouwen 68,0 Malta 82,1 Polen 59,6 Slovenië 80,1 Slowakije 66,4 2.   Met ingang van 1 mei 2004 worden de krachtens artikel 20, lid 2, van bijlage XIII van het statuut toe te passen aanpassingscoëfficiënten als volgt vastgesteld: Denemarken 134,6 Duitsland 101,8 Griekenland 100,0 Spanje 100,0 Frankrijk 116,5 Ierland 121,1 Italië 106,2 Nederland 112,8 Oostenrijk 107,0 Portugal 100,0 Finland 119,5 Zwenden 115,2 Verenigd Koninkrijk 134,2 Cyprus 100,0 Tsjechië 100,0 Estland 100,0 Hongarije 100,0 Letland 100,0 Litouwen 100,0 Malta 100,0 Polen 100,0 Slovenië 100,0 Slowakije 100,0 Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 29 april 2004. Voor de Raad De voorzitter M. Mc DOWELL ” ( 1 ) PB L 56 van 4.3.1968, blz. 1 . ( 2 ) PBL 124 van 27.4.2004, blz. 1 .",
  "source": "EUR LEX"
}