{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003B0416:NL:HTML\">",
  "content": "EUR-Lex - 32003B0416 - NL Avis juridique important | 32003B0416 2003/416/EG,EGKS,Euratom: Besluit van het Europees Parlement van 8 april 2003 over het verlenen van kwijting voor de uitvoering van de algemene begroting van de Europese Unie voor het begrotingsjaar 2001 (Afdeling I - Europees Parlement) Publicatieblad Nr. L 148 van 16/06/2003 blz. 0061 - 0061 Publicatieblad Nr. 064 E van 12/03/2004 blz. 0231 - 0232 Besluit van het Europees Parlement van 8 april 2003 over het verlenen van kwijting voor de uitvoering van de algemene begroting van de Europese Unie voor het begrotingsjaar 2001 (Afdeling I - Europees Parlement) (2003/416/EG, EGKS, Euratom) HET EUROPEES PARLEMENT, gezien de jaarrekening en de financiële balans voor het begrotingsjaar 2001 (SEC(2002) 405 - C5-0242/2002), gezien het jaarverslag van de Rekenkamer over het begrotingsjaar 2001 en de antwoorden van de instellingen (C5-0538/2002)(1), gezien de verklaring van betrouwbaarheid inzake de betrouwbaarheid van de rekeningen en de regelmatigheid en wettigheid van de onderliggende verrichtingen van de Rekenkamer ingevolge artikel 248 van het EG-Verdrag (C5-0538/2002), gelet op artikel 275 van het EG-Verdrag, artikel 78 d van het EGKS-Verdrag en artikel 179 a van het Euratom-Verdrag, gelet op artikel 77 van het Financieel Reglement van 21 december 1977(2) en de artikelen 145-147 van het Financieel Reglement van 25 juni 2002(3) alsmede artikel 13 van de interne voorschriften(4) voor de uitvoering van de begroting van het Europees Parlement, gelet op artikel 89, lid 7 van het Financieel Reglement van 21 december 1977, volgens hetwelk iedere communautaire instelling alle nodige stappen dient te nemen ingevolge de opmerkingen welke zijn opgenomen in de besluiten tot verlening van kwijting, gelet op de artikelen 93 bis en 184, lid 3 van het Reglement, en bijlage V, gezien het verslag van de Commissie begrotingscontrole (A5-0082/2003), 1. verleent zijn secretaris-generaal kwijting voor de uitvoering van de begroting voor het begrotingsjaar 2001; 2. herinnert aan zijn opmerkingen in de bijgaande resolutie; 3. geeft toestemming voor het verlenen van kwijting aan de ordonnateur voor het begrotingsjaar 2001 overeenkomstig de overgangsbepalingen(5) betreffende de kwijtingsprocedure m.b.t. de periode vóór de inwerkingtreding van het nieuwe Financieel Reglement; 4. verzoekt zijn Voorzitter dit besluit en de bijgaande resolutie te doen toekomen aan de Raad, de Commissie, het Hof van Justitie en de Rekenkamer, en te zorgen voor de publicatie ervan in het Publicatieblad van de Europese Unie (serie L). De secretaris-generaal Julian Priestley De voorzitter Pat Cox (1) PB C 295 van 28.11.2002, blz. 1. (2) PB L 356 van 31.12.1977, blz. 1. (3) PB L 248 van 16.9.2002, blz. 1. (4) PE 265.492/BUR/def. (5) Artikel 267 van Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verodening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen (PB L 357 van 31.12.2002, blz. 1).",
  "source": "EUR LEX"
}