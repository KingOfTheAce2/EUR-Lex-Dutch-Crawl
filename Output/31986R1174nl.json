{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986R1174:NL:HTML\">",
  "content": "EUR-Lex - 31986R1174 - NL Avis juridique important | 31986R1174 Verordening (EEG) nr. 1174/86 van de Raad van 21 april 1986 tot wijziging van Verordening (EEG) nr. 706/73 betreffende de communautaire regeling voor de Kanaaleilanden en het eiland Man inzake het handelsverkeer in landbouwprodukten Publicatieblad Nr. L 107 van 24/04/1986 blz. 0001 - 0001 Bijzondere uitgave in het Fins: Hoofdstuk 3 Deel 20 blz. 0200 Bijzondere uitgave in het Zweeds: Hoofdstuk 3 Deel 20 blz. 0200 ***** VERORDENING  (EEG) Nr. 1174/86 VAN DE RAAD van 21 april 1986 tot wijziging van Verordening (EEG) nr. 706/73 betreffende de communautaire regeling voor de Kanaaleilanden en het eiland Man inzake het handelsverkeer in landbouwprodukten DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Toetredingsakte van 1972, inzonderheid op artikel 1, lid 2, derde alinea, van het daarbij gevoegde Protocol nr. 3, Gezien het voorstel van de Commissie, Overwegende dat ten aanzien van Noord-Ierland een aantal veterinaire voorschriften betreffende mond- en klauwzeer en het handelsverkeer in levende dieren, vers vlees en vleesprodukten is geliberaliseerd; Overwegende dat krachtens Verordening (EEG) nr. 706/73 (1) de Kanaaleilanden en het eiland Man op veterinair gebied met Noord-Ierland zijn gelijkgesteld; Overwegende dat, om het gevaar voor ziekten zo gering mogelijk te houden, deze eilanden moeten worden gemachtigd de tot nu toe toegepaste veterinaire voorschriften betreffende mond- en klauwzeer te handhaven, HEEFT DE VOLGENDE VERORDENING VASTGESTELD: Artikel 1 Artikel 3 van Verordening (EEG) nr. 706/73 wordt vervangen door: Â»Artikel 3 Vanaf 1 september 1973 wordt de communautaire regeling die van toepassing is in de volgende sectoren: - veterinaire wetgeving, - zooetechnische wetgeving, - fytosanitaire wetgeving, - afzet van zaaizaad en plantgoed, - levensmiddelenwetgeving, - wetgeving betreffende diervoeders, - kwaliteits- en afzetnormen, onder dezelfde voorwaarden als in het Verenigd Koninkrijk toegepast op de in artikel 1 bedoelde produkten die op de eilanden worden ingevoerd of die van de eilanden naar de Gemeenschap worden uitgevoerd. De Kanaaleilanden en het eiland Man worden evenwel gemachtigd om voor het handelsverkeer in levende dieren, vers vlees en vleesprodukten hun specifieke bij invoer geldende voorschriften ten aanzien van mond- en klauwzeer te handhaven. Die voorschriften mogen niet restrictiever zijn dan de op 30 september 1985 geldende voorschriften.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Luxemburg, 21 april 1986. Voor de Raad De Voorzitter G. BRAKS (1) PB nr. L 68 van 15. 3. 1973, blz. 1.",
  "source": "EUR LEX"
}