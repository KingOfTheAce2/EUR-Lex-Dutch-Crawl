{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974H0430:NL:HTML\">",
  "content": "EUR-Lex - 31974H0430 - NL Avis juridique important | 31974H0430 74/430/EEG: Aanbeveling van de Commissie van 19 juli 1974 aan de Franse Republiek met betrekking tot de aanpassing van het nationale monopolie van commerciële aard voor lucifers ten aanzien van de nieuwe Lid-Staten Publicatieblad Nr. L 237 van 29/08/1974 blz. 0002 - 0002 ++++ AANBEVELING VAN DE COMMISSIE van 19 juli 1974 aan de Franse Republiek met betrekking tot de aanpassing van het nationale monopolie van commerciële aard voor lucifers ten aanzien van de nieuwe Lid-Staten ( 74/430/EEG ) I . Frankrijk bezit een monopolie voor de invoer van lucifers , dat een nationaal monopolie van commerciële aard is in de zin van artikel 37 van het E.E.G.-Verdrag . De invoer van lucifers is namelijk voorbehouden aan de staat , die daarmee de Service d'exploitation industrielle des tabacs et allumettes  ( SEITA ) heeft belast . Daarentegen is het in de handel brengen van lucifers door de groot - en detailhandel vrij . Bij wet nr . 72-1069 van 4 december 1972 alsmede bij decreet nr . 72-1253 van 29 december 1972 , houdende uitvoeringsmaatregelen , is het Franse monopolie ten aanzien van de oorspronkelijke Lid-Staten van de Europese Gemeenschappen gewijzigd . II . Artikel 44 , van de Akte betreffende de toetredingsvoorwaarden en de aanpassing der Verdragen , bepaalt dat de nieuwe Lid-Staten hun nationale monopolies van commerciële aard , als bedoeld in artikel 37 , lid 1 , van het E.E.G.-Verdrag geleidelijk moeten aanpassen , in dier voege dat voor 31 december 1977 elke discriminatie tussen de onderdanen van de Lid-Staten , wat de voorwaarden van de voorziening en afzet betreft , is uitgesloten . Anderzijds bepaalt artikel 44 , lid 1 , tweede alinea , dat de oorspronkelijke Lid-Staten jegens de nieuwe Lid-Staten gelijkwaardige verplichtingen aangaan . Volgens artikel 44 , lid 2 , doet de Commissie vanaf 1973 aanbevelingen met betrekking tot de wijze waarop en het ritme waarin de in dat artikel voorgeschreven aanpassing moet worden verwezenlijkt . III . Voor lucifers geldt in geen der nieuwe Lid-Staten een monopoliestelsel van commerciële aard . Tot nog toe is in Frankrijk geen enkele maatregel getroffen ter liberalisatie van de invoer van lucifers van herkomst uit de nieuwe Lid-Staten . De Commissie is derhalve van oordeel dat de in artikel 44 van de Akte betreffende de toetredingsvoorwaarden en de aanpassingen der Verdragen voorgeschreven aanpassing de opheffing moet omvatten van de discriminatie , bestaande uit de mogelijkheid tot beperking van de invoer van lucifers van herkomst uit nieuwe Lid-Staten , en voortvloeiende uit het feit dat de SEITA zich voorbehoudt naar eigen goeddunken invoervergunningen te verlenen of te weigeren . IV . Om deze redenen , en onder voorbehoud van een later , na onderzoek van de ingevolge deze aanbeveling verkregen resultaten in te nemen standpunt , richt de Commissie tot de Franse Republiek krachtens artikel 44 , lid 2 , van de Akte betreffende de toetredingsvoorwaarden en de aanpassing der Verdragen de aanbeveling : 1 . tot opening , voor de invoer van lucifers uit de nieuwe Lid-Staten , van een contingent dat : - voor 1974 gelijk is aan 3 % van de nationale produktie van 1973 , - voor 1975 gelijk is aan 5 % van de nationale produktie van 1974 , - voor 1976 gelijk is aan 9 % van de nationale produktie van 1975 , - voor 1977 gelijk is aan 15 % van de nationale produktie van 1976 ; met dien verstande dat uiterlijk per 31 december 1977 alle kwantitatieve beperkingen van de invoer van lucifers uit de nieuwe Lid-Staten zullen zijn opgeheven ; 2 . tot ter kennis brengen aan alle betrokkenen van de hun in het kader van de bovenbedoelde contingenten geboden mogelijkheden van bevoorrading met lucifers van herkomst uit de nieuwe Lid-Staten , door een passende publiciteit , met name door publikatie in het \" Journal Officiel de la République française \" van een mededeling aan de importeurs . 3 . ten laatste op 31 december 1977 de exclusieve in - en uitvoerrechten van SEITA tegenover de nieuwe Lid-Staten ten einde te brengen . Gedaan te Brussel , 19 juli 1974 . Voor de Commissie De Voorzitter François-Xavier ORTOLI",
  "source": "EUR LEX"
}