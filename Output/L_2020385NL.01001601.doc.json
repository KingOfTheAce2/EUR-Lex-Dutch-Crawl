{
  "url": "http://www.w3.org/1999/xhtml\">",
  "content": "L_2020385NL.01001601.xml 17.11.2020 NL Publicatieblad van de Europese Unie L 385/16 BESLUIT (EU) 2020/1709 VAN DE RAAD van 13 november 2020 tot benoeming van twee leden van het Europees Economisch en Sociaal Comité voor de periode van 21 september 2020 tot en met 20 september 2025 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 300, lid 2, en artikel 302, Gezien Besluit (EU) 2019/853 van de Raad van 21 mei 2019 ter bepaling van de samenstelling van het Europees Economisch en Sociaal Comité ( 1 ) , Gezien de voorstellen van de Franse Republiek en de Slowaakse Republiek, Na raadpleging van de Europese Commissie, Overwegende hetgeen volgt: (1) De ambtstermijn van de leden van het Europees Economisch en Sociaal Comité is op 20 september 2020 verstreken. (2) Op 2 oktober 2020 heeft de Raad Besluit (EU) 2020/1392 vastgesteld tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, en tot intrekking en vervanging van het Besluit tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, vastgesteld op 18 september 2020 ( 2 ) . Op 22 oktober 2020 en 30 oktober 2020 heeft de Raad nog twee besluiten vastgesteld tot benoeming van leden van het Europees Economisch en Sociaal Comité voor de periode van 21 september 2020 tot en met 20 september 2025 ( 3 ) . Een zetel in het Europees Economisch en Sociaal Comité voor de Franse Republiek en een zetel voor de Slowaakse Republiek zijn leeg gebleven en moeten worden gevuld via een later benoemingsbesluit, dat met terugwerkende kracht van toepassing is met ingang van 21 september 2020. (3) Bij brief van 10 september 2020 heeft de Slowaakse Republiek de voordracht voorgesteld van de heer Juraj SIPKO voor benoeming tot lid van het Europees Economisch en Sociaal Comité voor de periode van 21 september 2020 tot en met 20 september 2025, teneinde zijn ledenlijst aan te vullen. (4) Bij brief van 18 september 2020 heeft de Franse Republiek de voordracht voorgesteld van de heer Bruno CHOIX voor benoeming tot lid van het Europees Economisch en Sociaal Comité voor de periode van 21 september 2020 tot en met 20 september 2025, teneinde zijn ledenlijst aan te vullen, HEEFT HET VOLGENDE BESLUIT VASTGESTELD: Artikel 1 De volgende personen worden benoemd tot leden van het Europees Economisch en Sociaal Comité voor de periode van 21 september 2020 tot en met 20 september 2025, per lidstaat: FRANKRIJK De heer Bruno CHOIX Union des Entreprises de Proximité (U2P) SLOWAKIJE De heer Juraj SIPKO Director, Institute of Economic Research of the Slovak Academy of Science. Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 21 september 2020. Gedaan te Brussel, 13 november 2020. Voor de Raad De voorzitter M. ROTH ( 1 ) PB L 139 van 27.5.2019, blz. 15 . ( 2 ) PB L 322 van 5.10.2020, blz. 1 . ( 3 ) Besluit (EU) 2020/1555 van de Raad van 22 oktober 2020 tot benoeming van een lid van het Europees Economisch en Sociaal Comité voor de periode van 21 september 2020 tot en met 20 september 2025 ( PB L 355 van 26.10.2020, blz. 1 ) en Besluit (EU) 2020/1636 van de Raad van 30 oktober 2020 tot benoeming van een lid van het Europees Economisch en Sociaal Comité voor de periode van 21 september 2020 tot en met 20 september 2025 ( PB L 369 van 5.11.2020, blz. 1 ).",
  "source": "EUR LEX"
}