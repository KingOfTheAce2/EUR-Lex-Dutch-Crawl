{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2740:NL:HTML\">",
  "content": "EUR-Lex - 31999R2740 - NL Avis juridique important | 31999R2740 Verordening (EG) nr. 2740/1999 van de Commissie van 21 december 1999 tot vaststelling van nadere voorschriften voor de toepassing van Verordening (EG) nr. 1447/1999 van de Raad tot vaststelling van een lijst van gedragingen die een ernstige inbreuk vormen op de voorschriften van het gemeenschappelijk visserijbeleid Publicatieblad Nr. L 328 van 22/12/1999 blz. 0062 - 0064 VERORDENING (EG) Nr. 2740/1999 VAN DE COMMISSIE van 21 december 1999 tot vaststelling van nadere voorschriften voor de toepassing van Verordening (EG) nr. 1447/1999 van de Raad tot vaststelling van een lijst van gedragingen die een ernstige inbreuk vormen op de voorschriften van het gemeenschappelijk visserijbeleid DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1447/1999 van de Raad van 24 juni 1999 tot vaststelling van een lijst van gedragingen die een ernstige inbreuk vormen op de voorschriften van het gemeenschappelijk visserijbeleid(1), en met name op artikel 2, lid 4, Overwegende hetgeen volgt: (1) Krachtens artikel 2, lid 1, van Verordening (EG) nr. 1447/1999 moeten de lidstaten de Commissie op de hoogte brengen van gedragingen die een ernstige inbreuk vormen op de voorschriften van het gemeenschappelijk visserijbeleid en die door de controleautoriteiten van de lidstaten zijn geconstateerd, alsmede van de naar aanleiding daarvan door de bestuurlijke of gerechtelijke autoriteiten genomen maatregelen. (2) Bijgevolg dient te worden bepaald welke gedetailleerde gegevens moeten worden verstrekt en met welke frequentie, alsmede welk formaat voor de mededeling moet worden gebruikt. (3) Krachtens artikel 2, lid 2, van Verordening (EG) nr. 1447/1999 moet de Commissie de informatie die zij van de lidstaten heeft ontvangen, ter beschikking stellen van het Europees Parlement, de Raad en het Raadgevend Comité voor de visserij. (4) Het is derhalve noodzakelijk te bepalen hoe de betrokken informatie aan deze instanties moet worden doorgegeven. (5) De in deze verordening vervatte maatregelen zijn in overeenstemming met het advies van het Comité van beheer voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 1. Alle door de controleautoriteiten van de lidstaten ontdekte en in een proces-verbaal opgetekende gedragingen die een ernstige inbreuk vormen op de voorschriften van het gemeenschappelijk visserijbeleid worden door de lidstaten langs elektronische weg en met vermelding van het dossiernummer aan de Commissie meegedeeld, waarbij de aard van de overtreding en de belangrijkste elementen ervan worden beschreven overeenkomstig de in artikel 1 van Verordening (EG) nr. 1447/1999 bedoelde typologie, een en ander volgens het model in bijlage I en voorzien van de in bijlage II aangegeven codes. 2. De lidstaten delen de aard van de terzake ingeleide procedure, de genomen besluiten (van alle instanties) en de aard van de opgelegde strafmaatregelen mee. 3. De lidstaten delen de Commissie deze gegevens voor de eerste maal mee, vóór 31 maart 2001 voor het jaar 2000, en vervolgens uiterlijk op 31 maart van elk jaar, voor het voorbije burgerlijk jaar. 4. Het jaarlijkse verslag van de lidstaten omvat alle in het afgelopen jaar ontdekte ernstige overtredingen als bedoeld in lid 1, alsmede de reeds eerder ontdekte gevallen waarvoor in het afgelopen jaar een besluit is genomen waardoor de stand van zaken met betrekking tot het dossier is veranderd. 5. Het formaat voor de elektronische mededeling van de betrokken gegevens wordt in onderling overleg tussen de lidstaten en de Commissie bepaald. Artikel 2 De Commissie legt uiterlijk op 1 juni van elk jaar een algemene balans van de op grond van artikel 1 van de lidstaten ontvangen gegevens voor aan de Raad, het Europees Parlement en het Raadgevend Comité voor de visserij. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 december 1999. Voor de Commissie Franz FISCHLER Lid van de Commissie (1) PB L 167 van 2.7.1999, blz. 5. BIJLAGE I >PIC FILE= \"L_1999328NL.006302.EPS\"> BIJLAGE II Code voor de mededeling van de aard van de gedragingen die een ernstige inbreuk vormen op de voorschriften van het gemeenschappelijk visserijbeleid >RUIMTE VOOR DE TABEL>",
  "source": "EUR LEX"
}