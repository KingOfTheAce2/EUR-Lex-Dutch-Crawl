{
  "url": "http://www.w3.org/1999/xhtml\">",
  "content": "L_202401900NL.000101.fmx.xml Publicatieblad van de Europese Unie NL L-serie 2024/1900 12.7.2024 UITVOERINGSBESLUIT (EU) 2024/1900 VAN DE COMMISSIE van 11 juli 2024 tot beëindiging van het antisubsidieonderzoek betreffende de invoer van bepaalde alkylfosfaatesters van oorsprong uit de Volksrepubliek China DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1037 van het Europees Parlement en de Raad van 8 juni 2016 betreffende bescherming tegen invoer met subsidiëring uit landen die geen lid zijn van de Europese Unie ( 1 ) , en met name artikel 14, lid 1, Overwegende hetgeen volgt: 1.   PROCEDURE (1) De Europese Commissie (“de Commissie”) heeft een klacht ontvangen op grond van artikel 10 van Verordening (EU) 2016/1037 (“de basisverordening”), volgens welke de bedrijfstak van de Unie schade ondervindt door de invoer met subsidie van bepaalde alkylfosfaatesters van oorsprong uit de Volksrepubliek China. (2) De klacht is op 8 november 2023 ingediend door ICL Europe U.A., Lanxess Deutschland GmbH en PCC Rokita SA (“de klagers”). De klacht werd ingediend namens de bedrijfstak van de Unie voor bepaalde alkylfosfaatesters in de zin van artikel 10, lid 6, van de basisverordening. (3) De Commissie heeft op 21 december 2023 een onderzoek op grond van artikel 10 van de basisverordening geopend. (4) Op 11 augustus 2023 had de Commissie een antidumpingonderzoek geopend naar de invoer van hetzelfde product uit de Volksrepubliek China ( 2 ) en met ingang van 11 april 2024 zijn voorlopige maatregelen ten aanzien van deze invoer ingesteld ( 3 ) . 2.   INTREKKING VAN HET VERZOEK (5) Bij e-mail van 15 april 2024 aan de Commissie hebben de klagers hun klacht ingetrokken. (6) Overeenkomstig artikel 14, lid 1, van de basisverordening kan de procedure worden beëindigd, tenzij die beëindiging niet het belang van de Unie dient. (7) Bij het onderzoek was niet gebleken dat beëindiging van de procedure niet het belang van de Unie zou dienen. 3.   CONCLUSIE EN MEDEDELING VAN FEITEN EN OVERWEGINGEN (8) De Commissie concludeerde derhalve dat de procedure moest worden beëindigd zonder formele vaststelling aangaande de subsidiepraktijken van de Chinese producenten-exporteurs. (9) De belanghebbenden zijn hiervan in kennis gesteld en zij hebben de gelegenheid gekregen opmerkingen te maken. (10) Er werden geen opmerkingen ontvangen. (11) Dit besluit is in overeenstemming met het advies van het bij artikel 25, lid 1, van de basisverordening ingestelde comité, HEEFT HET VOLGENDE BESLUIT VASTGESTELD: Artikel 1 Het antisubsidieonderzoek betreffende de invoer van bepaalde alkylfosfaatesters van oorsprong uit de Volksrepubliek China, momenteel ingedeeld onder de GN-codes ex 2919 90 00 (Taric-codes 2919900050 en 2919900065) en ex 3824 99 92 (Taric-code 3824999238), wordt hierbij beëindigd. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 11 juli 2024. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 55 . ( 2 ) Bericht van inleiding van een antidumpingprocedure betreffende de invoer van bepaalde alkylfosfaatesters, van oorsprong uit de Volksrepubliek China ( PB C 282 van 11.8.2023, blz. 4 ). ( 3 ) Uitvoeringsverordening (EU) 2024/1064 van de Commissie van 9 april 2024 tot instelling van een voorlopig antidumpingrecht op bepaalde alkylfosfaatesters van oorsprong uit de Volksrepubliek China ( PB L, 2024/1064, 10.4.2024, ELI: http://data.europa.eu/eli/reg_impl/2024/1064/oj ). ELI: http://data.europa.eu/eli/dec_impl/2024/1900/oj ISSN 1977-0758 (electronic edition)",
  "source": "EUR LEX"
}