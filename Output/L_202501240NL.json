{
  "url": "http://www.w3.org/1999/xhtml\"><!--",
  "content": "L_202501240NL.000101.fmx.xml Publicatieblad van de Europese Unie NL L-serie 2025/1240 20.6.2025 BESLUIT (EU) 2025/1240 VAN DE EUROPESE CENTRALE BANK van 11 juni 2025 tot wijziging van Besluit (EU) 2020/187 houdende de tenuitvoerlegging van het derde programma voor de aankoop van gedekte obligaties (ECB/2020/8) (ECB/2025/20) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, eerste streepje, Gezien de statuten van het Europees Stelsel van centrale banken en van de Europese Centrale Bank, en met name artikel 12.1, tweede alinea in samenhang met artikel 3.1, eerste streepje en artikel 18.1, Overwegende hetgeen volgt: (1) Besluit ECB/2014/40 van de Europese Centrale Bank voerde ( 1 ) stelde het derde programma in voor de aankoop van gedekte obligaties (third covered bond purchase programme — CBPP3) in en werd herschikt door Besluit (EU) 2020/187 van de Europese Centrale Bank (ECB/2020/8) ( 2 ) . Het CBPP3 bevat een aantal waarborgen om ervoor te zorgen dat de aankoop en het aanhouden van gedekte obligaties in verhouding staan tot de doelstellingen ervan. Deze waarborgen moeten er tevens voor zorgen dat rekening wordt gehouden met gerelateerde financiële risico’s bij de opzet van het CBPP3, en daarmee ook van het PEPP, en met overwegingen op het gebied van risicobeheer. (2) Dienovereenkomstig heeft de Raad van Bestuur op 24 april 2025 besloten de bepalingen inzake in aanmerking komende wederpartijen voor het CBPP3 te wijzigen om centrale banken van het Eurosysteem in staat te stellen deel te nemen aan standaard markttransacties zoals retrocessietransacties door emittenten van gedekte obligaties (“buybacks”). (3) Derhalve moet Besluit (EU) 2020/187 (ECB/2020/8) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijziging Artikel 4 van Besluit (EU) 2020/187 (ECB/2020/8) wordt vervangen door: “ Artikel 4 In aanmerking komende wederpartijen De volgende partijen zijn in aanmerking komende wederpartijen voor het CBPP3, zowel voor directe transacties en voor effectenleningstransacties met gedekte obligaties die worden aangehouden in de CBPP3-Eurosysteemportefeuilles: (a) entiteiten die voldoen aan de beleenbaarheidscriteria voor deelname aan monetairbeleidstransacties van het Eurosysteem krachtens artikel 55 van Richtsnoer (EU) 2015/510 (ECB/2014/60); (b) andere wederpartijen die door centrale banken van het Eurosysteem worden gebruikt voor de belegging van hun in euro luidende beleggingsportefeuilles, met inbegrip van wederpartijen buiten het eurogebied die actief zijn op de markten voor gedekte obligaties, en (c) emittenten van in de CBPP3-portefeuilles van het Eurosysteem aangehouden gedekte obligaties waarop noch punt a), noch punt b), van toepassing is, maar alleen bij een terugkoop van de betreffende gedekte obligatie door die emittent krachtens een buyback.”. Artikel 2 Inwerkingtreding Dit besluit treedt in werking op de vijfde dag volgende op die van de bekendmaking ervan in het Publicatieblad van de Europese Unie. Gedaan te Frankfurt am Main, 11 juni 2025. De president van de ECB Christine LAGARDE ( 1 ) Besluit ECB/2014/40 van de Europese Centrale Bank van 15 oktober 2014 houdende de tenuitvoerlegging van het derde programma voor de aankoop van gedekte obligaties ( PB L 335 van 22.11.2014, blz. 22 , ELI: http://data.europa.eu/eli/dec/2014/828/oj ). ( 2 ) Besluit (EU) 2020/187 van de Europese Centrale Bank van 3 februari 2020 houdende de tenuitvoerlegging van het derde programma voor de aankoop van gedekte obligaties (ECB/2020/8) ( PB L 39 van 12.2.2020, blz. 6 , ELI: http://data.europa.eu/eli/dec/2020/187/oj ). ELI: http://data.europa.eu/eli/dec/2025/1240/oj ISSN 1977-0758 (electronic edition)",
  "source": "EUR LEX"
}