{
  "url": "http://www.w3.org/1999/xhtml\">",
  "content": "C_2014103NL.01001101.xml 8.4.2014 NL Publicatieblad van de Europese Unie C 103/11 BESLUIT VAN DE COMMISSIE van 27 maart 2014 tot erkenning van Control Union Certification bv, Nederland, als toezichthoudende organisatie krachtens Verordening (EU) nr. 995/2010 van het Europees Parlement en de Raad tot vaststelling van de verplichtingen van marktdeelnemers die hout en houtproducten op de markt brengen (2014/C 103/07) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 995/2010 van het Europees Parlement en de Raad van 20 oktober 2010 tot vaststelling van de verplichtingen van marktdeelnemers die hout en houtproducten op de markt brengen ( 1 ) , en met name artikel 8, lid 3, Overwegende hetgeen volgt: (1) Op 6 juni 2012 heeft de Europese Commissie van Control Union Certification bv, Nederland, een erkenningsaanvraag ontvangen waarin staat dat deze organisatie als toezichthoudende organisatie wil functioneren in alle lidstaten. (2) De Europese Commissie heeft de ontvangst van de aanvraag op 6 juni 2012 bevestigd. (3) Overeenkomstig artikel 2, lid 5, van Gedelegeerde Verordening (EU) nr. 363/2012 van de Commissie van 23 februari 2012 inzake de procedures voor de erkenning en de intrekking van de erkenning van de toezichthoudende organisaties als bedoeld in Verordening (EU) nr. 995/2010 van het Europees Parlement en de Raad tot vaststelling van de verplichtingen van marktdeelnemers die hout en houtproducten op de markt brengen ( 2 ) heeft de Europese Commissie de aanvraag op 31 oktober 2012 voor raadpleging naar de betrokken lidstaten gestuurd. Duitsland, Frankrijk, Zweden en Nederland hebben binnen de vastgestelde termijn van een maand commentaar geleverd. (4) In een e-mail van 30 januari 2013 werd de aanvrager overeenkomstig artikel 3 van Verordening (EU) nr. 363/2012 verzocht aanvullende informatie te verstrekken. (5) De aanvrager heeft de gevraagde aanvullende informatie verstrekt en op 25 februari 2013 een herziene aanvraag ingediend. (6) Op 14 maart 2013 heeft de aanvrager in Brussel zijn aanvraag tijdens een vergadering van een speciaal voor de beoordeling van aanvragen voor toezichthoudende organisaties opgerichte stuurgroep van de Commissie persoonlijk gepresenteerd. (7) In een e-mail van 5 april 2013 werd de aanvrager overeenkomstig artikel 3 van Verordening (EU) nr. 363/2012 verzocht aanvullende informatie en verduidelijkingen te verstrekken. (8) Op 3 mei heeft de aanvrager de gevraagde aanvullende informatie en verduidelijkingen verstrekt. (9) In een e-mail van 18 juli 2013 werd de aanvrager voor de derde maal overeenkomstig artikel 3 van Verordening (EU) nr. 363/2012 verzocht aanvullende informatie en verduidelijkingen te verstrekken. (10) In een e-mail van 3 september 2013 heeft de aanvrager de vragen beantwoord en de gevraagde aanvullende informatie verstrekt. (11) In een e-mail van 4 december 2013 werd de aanvrager voor de laatste maal overeenkomstig artikel 3 van Verordening (EU) nr. 363/2012 verzocht aanvullende informatie en verduidelijkingen te verstrekken. (12) In een e-mail van 4 december 2013 heeft de aanvrager de vragen beantwoord en relevante informatie verstrekt ter onderbouwing van de antwoorden. (13) Op basis van de door de aanvrager overgelegde documenten heeft de stuurgroep op 19 december 2013 geconcludeerd dat de aanvraag voldoet aan de vereisten van artikel 8, lid 2, van Verordening (EU) nr. 995/2010 en dat de aanvrager door de Commissie als toezichthoudende organisatie kan worden erkend. (14) De Europese Commissie heeft op basis van alle overgelegde bewijsstukken beoordeeld of de aanvrager aan de vereisten van artikel 8, lid 2, van Verordening (EU) nr. 995/2010 voldoet, en is van oordeel dat Control Union Certification bv, Nederland, Meeuwenlaan 4-6, 8011 BZ Zwolle, voldoet aan de vereisten van artikel 8, lid 2, van Verordening (EU) nr. 995/2010, BESLUIT: Artikel 1 Control Union Certification bv, Nederland, Meeuwenlaan 4-6, 8011 BZ Zwolle, wordt overeenkomstig artikel 8, lid 3, van Verordening (EU) nr. 995/2010 als toezichthoudende organisatie erkend. Artikel 2 De directeur-generaal van het directoraat-generaal Milieu wordt opgedragen ervoor te zorgen dat de aanvrager en de bevoegde autoriteiten in alle lidstaten van dit besluit in kennis worden gesteld en dat dit besluit onverwijld op de website van de Commissie wordt bekendgemaakt. Gedaan te Brussel, 27 maart 2014. Voor de Commissie Janez POTOÄŒNIK Lid van de Commissie ( 1 ) PB L 295 van 12.11. 2010, blz. 23 . ( 2 ) PB L 115 van 27.4.2012, blz. 12 .",
  "source": "EUR LEX"
}