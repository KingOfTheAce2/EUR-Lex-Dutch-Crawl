{
  "url": "http://www.w3.org/1999/xhtml\"><!--",
  "content": "L_2017343NL.01007801.xml 22.12.2017 NL Publicatieblad van de Europese Unie L 343/78 BESLUIT (GBVB) 2017/2427 VAN DE RAAD van 21 december 2017 tot wijziging van Besluit 2010/231/GBVB betreffende beperkende maatregelen tegen Somalië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2010/231/GBVB van de Raad van 26 april 2010 betreffende beperkende maatregelen tegen Somalië en tot intrekking van Gemeenschappelijk Standpunt 2009/138/GBVB ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 26 april 2010 Besluit 2010/231/GBVB vastgesteld. (2) De Veiligheidsraad van de Verenigde Naties heeft op 14 november 2017 UNSCR 2385 (2017) aangenomen. Die resolutie voorziet in een ontheffing van de bevriezing van activa en van het verbod om tegoeden, andere financiële activa of economische middelen ter beschikking te stellen voor spoedeisende humanitaire hulp in Somalië door de Verenigde Naties, gespecialiseerde agentschappen of programma's daarvan, humanitaire organisaties met de status van waarnemer in de Algemene Vergadering van de Verenigde Naties die humanitaire hulp verstrekken of hun uitvoerende partners, met inbegrip van bilateraal of multilateraal gefinancierde niet-gouvernementele organisaties die deelnemen aan het plan voor humanitaire hulp voor Somalië van de Verenigde Naties. (3) Besluit 2010/231/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 6, lid 6, van Besluit 2010/231/GBVB wordt vervangen door: „6.   De leden 1 en 2 zijn niet van toepassing op de betaling van tegoeden, andere financiële activa of economische middelen die nodig zijn voor de tijdige verstrekking van spoedeisende humanitaire hulp in Somalië door de Verenigde Naties, gespecialiseerde agentschappen of programma's daarvan, humanitaire organisaties met de status van waarnemer in de Algemene Vergadering van de Verenigde Naties die humanitaire hulp verstrekken, of hun uitvoerende partners, met inbegrip van bilateraal of multilateraal gefinancierde niet-gouvernementele organisaties die deelnemen aan het plan voor humanitaire hulp voor Somalië van de Verenigde Naties.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 21 december 2017. Voor de Raad De voorzitter M. MAASIKAS ( 1 ) PB L 105 van 27.4.2010, blz. 17 .",
  "source": "EUR LEX"
}