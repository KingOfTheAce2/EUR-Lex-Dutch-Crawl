{
  "url": "http://www.w3.org/1999/xhtml\">",
  "content": "L_2015312NL.01002401.xml 27.11.2015 NL Publicatieblad van de Europese Unie L 312/24 UITVOERINGSBESLUIT (EU, Euratom) 2015/2190 VAN DE COMMISSIE van 25 november 2015 waarbij Italië wordt gemachtigd om voor de berekening van de btw-grondslag van de eigen middelen ramingen te gebruiken (Kennisgeving geschied onder nummer C(2015) 8187) (Slechts de tekst in de Italiaanse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde ( 1 ) , en met name op artikel 6, lid 3, tweede streepje, Na raadpleging van het Raadgevend Comité voor de eigen middelen, Overwegende hetgeen volgt: (1) Overeenkomstig artikel 371 van Richtlijn 2006/112/EG van de Raad ( 2 ) mogen de lidstaten die op 1 januari 1978 vrijstelling verleenden voor de in de lijst van deel B van bijlage X bij deze richtlijn genoemde handelingen, deze, onder de in iedere betrokken lidstaat op die datum bestaande voorwaarden, blijven vrijstellen; die handelingen moeten in aanmerking worden genomen voor de bepaling van de btw-grondslag van de eigen middelen. (2) Uit hoofde van artikel 371 van Richtlijn 2006/112/EG mag Italië handelingen zoals omschreven in punt 10 van deel B van bijlage X bij deze richtlijn blijven vrijstellen. (3) Italië heeft de Commissie verzocht om voor de berekening van de btw-grondslag van de eigen middelen ramingen te mogen gebruiken, aangezien het onmogelijk is de btw-grondslag van de eigen middelen voor handelingen zoals omschreven in punt 10 van deel B van bijlage X bij Richtlijn 2006/112/EG precies te berekenen. Een dergelijke berekening zou wellicht een inspanning van de administratie vergen die buiten verhouding staat tot de impact van de betrokken handelingen op de totale btw-middelengrondslag van Italië. Italië kan deze categorie handelingen becijferen aan de hand van ramingen. Italië moet derhalve worden gemachtigd om de btw-grondslag van de eigen middelen te berekenen aan de hand van ramingen (4) Uit overwegingen van doorzichtigheid en rechtszekerheid is het aangewezen de geldigheidsduur van de machtiging in de tijd te beperken, HEEFT HET VOLGENDE BESLUIT VASTGESTELD: Artikel 1 Italië wordt gemachtigd de grondslag van de btw-middelen vanaf 1 januari 2015 tot 31 december 2019 te berekenen aan de hand van ramingen voor de tot de in punt 10 van deel B van bijlage X bij Richtlijn 2006/112/EG vermelde handelingen. Artikel 2 Dit besluit is gericht tot de Italiaanse Republiek. Gedaan te Brussel, 25 november 2015. Voor de Commissie Kristalina GEORGIEVA Vicevoorzitter ( 1 ) PB L 155 van 7.6.1989, blz. 9 . ( 2 ) Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( PB L 347 van 11.12.2006, blz. 1 ).",
  "source": "EUR LEX"
}