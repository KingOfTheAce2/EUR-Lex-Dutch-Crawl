{
  "url": "http://www.w3.org/1999/xhtml\">",
  "content": "L_2017170NL.01000101.xml 1.7.2017 NL Publicatieblad van de Europese Unie L 170/1 BESLUIT (EU) 2017/1163 VAN DE RAAD van 20 juni 2017 betreffende de sluiting, namens de Unie en haar lidstaten, van het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 6, tweede alinea, onder a), i), en artikel 218, lid 8, tweede alinea, Gezien de Akte betreffende de voorwaarden voor de toetreding van de Republiek Kroatië, en met name artikel 6, lid 2, tweede alinea, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2017/75 van de Raad ( 2 ) is het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie („het protocol”), ondertekend op 15 december 2016, onder voorbehoud van de sluiting ervan. (2) De sluiting van het protocol is onderworpen aan een afzonderlijke procedure voor kwesties die onder de bevoegdheden van de Europese Gemeenschap voor Atoomenergie ressorteren. (3) Het protocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie ( 3 ) , wordt goedgekeurd namens de Unie en haar lidstaten. Artikel 2 De voorzitter van de Raad wijst de persoon (personen) aan die bevoegd is (zijn) namens de Unie en haar lidstaten de in artikel 7 van het protocol bedoelde akte van goedkeuring neer te leggen ( 4 ) . Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 20 juni 2017. Voor de Raad De voorzitter H. DALLI ( 1 ) Goedkeuring van 16 mei 2017 (nog niet bekendgemaakt in het Publicatieblad). ( 2 ) Besluit (EU) 2017/75 van de Raad van 21 november 2016 betreffende de ondertekening, namens de Unie en haar lidstaten, en de voorlopige toepassing van het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie ( PB L 12 van 17.1.2017, blz. 1 ). ( 3 ) De tekst van het protocol is samen met het besluit betreffende de ondertekening ervan bekendgemaakt in PB L 12 van 17 januari 2017 . ( 4 ) De datum van inwerkingtreding van het protocol zal door het secretariaat-generaal van de Raad worden bekendgemaakt in het Publicatieblad van de Europese Unie .",
  "source": "EUR LEX"
}