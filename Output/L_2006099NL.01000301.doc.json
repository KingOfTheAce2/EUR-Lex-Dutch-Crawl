{
  "url": "http://www.w3.org/1999/xhtml\">",
  "content": "L_2006099NL.01000301.xml 7.4.2006 NL Publicatieblad van de Europese Unie L 99/3 VERORDENING (EG) N r. 565/2006 VAN DE COMMISSIE van 6 april 2006 betreffende het opleggen van eisen inzake onderzoek en informatie aan de importeurs of fabrikanten van bepaalde prioriteitstoffen overeenkomstig Verordening (EEG) nr. 793/93 van de Raad inzake de beoordeling en de beperking van de risico's van bestaande stoffen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 793/93 van de Raad van 23 maart 1993 inzake de beoordeling en de beperking van de risico's van bestaande stoffen ( 1 ) , en met name op artikel 10, lid 2, Overwegende hetgeen volgt: (1) De door de lidstaten overeenkomstig artikel 10, lid 1, van Verordening (EEG) nr. 793/93 aangewezen rapporteurs hebben de door de fabrikanten en importeurs over bepaalde prioriteitstoffen verstrekte informatie beoordeeld. Na raadpleging van die fabrikanten en importeurs hebben de rapporteurs bepaald dat het met het oog op de risicobeoordeling noodzakelijk is van deze fabrikanten en importeurs te verlangen dat zij nadere informatie verstrekken en aanvullend onderzoek uitvoeren. (2) De voor de beoordeling van de betrokken stoffen vereiste informatie is niet beschikbaar bij vroegere fabrikanten of importeurs. De fabrikanten en importeurs hebben gecontroleerd dat dierproeven niet kunnen worden vervangen of beperkt door gebruik te maken van andere methoden. (3) Derhalve dient van de fabrikanten en importeurs van prioriteitstoffen te worden verlangd dat zij voor deze stoffen nadere informatie verstrekken en aanvullend onderzoek uitvoeren. Voor de uitvoering van dit onderzoek dienen de door de rapporteurs bij de Commissie ingediende protocollen te worden gebruikt. (4) De in deze verordening vervatte maatregelen zijn in overeenstemming met het advies van het bij artikel 15 van Verordening (EEG) nr. 793/93 ingestelde comité, HEEFT DE VOLGENDE VERORDENING VASTGESTELD: Artikel 1 De fabrikanten en importeurs van de in de bijlage vermelde stoffen, die overeenkomstig de voorschriften van de artikelen 3, 4, 7 en 9 van Verordening (EEG) nr. 793/93 informatie hebben ingediend, verstrekken de in de bijlage vermelde informatie en voeren de in de bijlage vermelde onderzoeken uit en delen de resultaten mee aan de desbetreffende rapporteurs. De onderzoeken worden volgens de door de rapporteurs vastgestelde protocollen uitgevoerd. De resultaten worden binnen de in de bijlage vermelde termijn meegedeeld. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 april 2006. Voor de Commissie Stavros DIMAS Lid van de Commissie ( 1 ) PB L 84 van 5.4.1993, blz. 1 . Verordening gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). BIJLAGE Nr. Einecs-nr. CAS-nr. Naam van de stof Rapporteur Eisen inzake onderzoek/informatie Termijn vanaf de datum van inwerkingtreding van deze verordening 1 214-604-9 1163-19-5 Bis(pentabroomfenyl)ether ( 1 ) UK/F Studie over ontwikkelingsneurotoxiciteit bij ratten of muizen 24 maanden Geschikt programma voor biomonitoring bij de mens, inclusief moedermelk en bloed, en noodzaak van een trendanalyse over een bepaalde periode Jaarlijkse rapportage over een periode van 10 jaar Programma voor milieumonitoring van onder andere vogels, zuiveringsslib, sedimenten, en lucht om over een periode van 10 jaar voor de stoffen in kwestie en voor de meer toxische en bioaccumulatieve afbraakproducten ervan tijdsafhankelijke tendensen te kunnen vaststellen Jaarlijkse rapportage over een periode van 10 jaar 2 237-158-7 13674-84-5 Tris(2-chloor-1-methylethyl)fosfaat ( 2 ) UK/IRL Gegevens over emissies en patronen in het gebruik van bepaalde fasen in de levenscyclus 3 maanden 3 237-159-2 13674-87-8 Tris[2-chloor-1-(chloormethyl) ethyl]fosfaat ( 2 ) UK/IRL Gegevens over emissies en patronen in het gebruik van bepaalde fasen in de levenscyclus 3 maanden Test ter bepaling van de toxiciteit voor Chironomide in sedimenten en water m.b.v. verrijkte sedimenten (OESO 218) 6 maanden Test ter bepaling van de toxiciteit voor Lumbriculus in sedimenten en water m.b.v. verrijkte sedimenten 6 maanden Test ter bepaling van de toxiciteit voor Hyallella in sedimenten en water m.b.v. verrijkte sedimenten 6 maanden 4 253-760-2 38051-10-4 2,2-Bis(chloormethyl) trimethyleen bis (bis(2-chloorethyl)fosfaat ( 2 ) UK/IRL Gegevens over emissies en patronen in het gebruik van bepaalde fasen in de levenscyclus 3 maanden 5 231-111-4 232-104-9 222-068-2 231-743-0 236-068-5 7440-02-0 7786-81-4 3333-67-3 7718-54-9 13138-45-9 Nikkel ( 3 ) Nikkelsulfaat ( 3 ) Nikkelcarbonaat ( 2 ) Nikkeldichloride ( 2 ) Nikkeldinitraat ( 2 ) DK Informatie over ecotoxiciteit en biobeschikbaarheid van nikkel bij laboratoriumstudies 3 maanden Uit veldstudies afkomstige informatie over ecotoxiciteit, lotgevallen en biobeschikbaarheid 6 maanden Informatie over de toxiciteit van nikkel in verschillende bodemtypen 6 maanden Ontwikkeling en validering van een chronisch biotisch ligandmodel voor regenboogforel 3 maanden Ontwikkeling en validering van een chronisch biotisch ligandmodel voor algen en ongewervelden 3 maanden Blootstellingsinformatie voor de afleiding van de PEC local en PEC regional 6 maanden Monitoringgegevens voor Europese oppervlaktewateren 6 maanden 232-104-9 7786-81-4 Nikkelsulfaat ( 3 ) Tweejarige studie naar carcinogeniciteit van oraal toegediend nikkelsulfaat bij ratten (OESO 451 — B32) 30 maanden 231-111-4 7440-02-0 Nikkel ( 3 ) Tweejarige studie naar carcinogeniciteit van metallisch nikkelpoeder in ratten bij toediening d.m.v. inhalatie (OESO 451 — B32) 30 maanden 6 221-221-0 3033-77-0 2,3-Epoxypropyltrimethyl ammoniumchloride ( 3 ) FIN Simulatietest aërobe afvalzuivering, actief-slibinstallaties (OESO 303A) 6 maanden Informatie over milieublootstelling 3 maanden 7 222-048-3 3327-22-8 (3-Chloor-2-hydroxypropyl) trimethylammoniumchloride ( 3 ) FIN Simulatietest aërobe afvalzuivering, actief-slibinstallaties (OESO 303A) 6 maanden Informatie over milieublootstelling 3 maanden 8 202-453-1 95-80-7 4-Methyl-m-fenyleendiamine ( 1 ) D Test ter bepaling van de toxiciteit voor Lumbriculus in sedimenten en water m.b.v. verrijkte sedimenten 6 maanden ( 1 ) Stof opgenomen in de bijlage bij Verordening (EG) nr. 1179/94 van de Commissie ( PB L 131 van 26.5.1994, blz. 3 ; prioriteitenlijst nr. 1). ( 2 ) Stof opgenomen in de bijlage bij Verordening (EG) nr. 2364/2000 van de Commissie ( PB L 273 van 23.10.2000, blz. 5 ; prioriteitenlijst nr. 4). ( 3 ) Stof opgenomen in de bijlage bij Verordening (EG) nr. 143/97 van de Commissie ( PB L 25 van 27.1.1997, blz. 13 ; prioriteitenlijst nr. 3).",
  "source": "EUR LEX"
}