{
  "url": "http://www.w3.org/1999/xhtml\">",
  "content": "L_202501056NL.000101.fmx.xml Publicatieblad van de Europese Unie NL L-serie 2025/1056 28.5.2025 BESLUIT (EU) 2025/1056 VAN DE COMMISSIE van 19 mei 2025 inzake de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Litouwen ingediende ontwerpprestatieplan met de EU-wijde prestatiedoelstellingen voor de vierde referentieperiode van de prestatie- en heffingsregeling voor het gemeenschappelijk Europees luchtruim (Kennisgeving geschied onder nummer C(2025) 2933) (Slechts de tekst in de Litouwse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (de kaderverordening) ( 1 ) , en met name artikel 11, lid 3, punt c), Gezien Verordening (EU) 2024/2803 van het Europees Parlement en de Raad van 23 oktober 2024 inzake de tenuitvoerlegging van het gemeenschappelijk Europees luchtruim ( 2 ) , en met name artikel 58, lid 3, Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( 3 ) , en met name artikel 14, lid 2, Overwegende hetgeen volgt: ALGEMENE OVERWEGINGEN (1) Krachtens artikel 11 van Verordening (EG) nr. 549/2004 moeten de lidstaten, op nationaal niveau of op het niveau van functionele luchtruimblokken (FAB’s), plannen opstellen met bindende prestatiedoelstellingen voor elke referentieperiode van de prestatie- en heffingsregeling voor luchtvaartnavigatiediensten en netwerkfuncties. Die plannen moeten lokale prestatiedoelstellingen bevatten die verenigbaar zijn met de Uniewijde prestatiedoelstellingen voor de betrokken referentieperiode. (2) De Uniewijde prestatiedoelstellingen voor de vierde referentieperiode (RP4, 2025-2029) zijn vastgesteld in Uitvoeringsbesluit (EU) 2024/1688 van de Commissie ( 4 ) . (3) Alle lidstaten hebben ontwerpprestatieplannen voor RP4 vastgesteld, die uiterlijk op 1 oktober 2024 ter beoordeling bij de Commissie werden ingediend. Na controle van de volledigheid van die ontwerpprestatieplannen heeft de Commissie de lidstaten verzocht om uiterlijk op 15 november 2024 geactualiseerde ontwerpprestatieplannen in te dienen. (4) De in dit besluit opgenomen beoordeling van de Commissie is gebaseerd op het door Litouwen ingediende geactualiseerde ontwerpprestatieplan voor RP4 (“het ontwerpprestatieplan”). (5) Het prestatiebeoordelingsorgaan (PBO), dat de Commissie bijstaat bij de tenuitvoerlegging van de prestatieregeling, heeft een verslag met zijn beoordeling over de ontwerpprestatieplannen bij de Commissie ingediend. (6) Overeenkomstig artikel 14, lid 1, van Uitvoeringsverordening (EU) 2019/317 heeft de Commissie de verenigbaarheid van de in het ontwerpprestatieplan opgenomen lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdende met lokale omstandigheden, voor zover relevant. (7) De Commissie heeft haar beoordeling van het ontwerpprestatieplan aangevuld met een evaluatie van de in punt 2 van bijlage IV bij die uitvoeringsverordening uiteengezette elementen. Met betrekking tot punt 2.1, d), vii), van bijlage IV bij Uitvoeringsverordening (EU) 2019/317 merkt de Commissie op dat zij in het kader van die evaluatie geen gedetailleerde analyse heeft uitgevoerd van de methode die Litouwen heeft gebruikt voor de toewijzing van kosten tussen en-route- en terminaldiensten in RP4. Daarom heeft de Commissie in dit stadium geen conclusies getrokken over de verenigbaarheid van die kostentoewijzingsmethode met artikel 15, lid 2, punten e) en f), van Verordening (EG) nr. 550/2004 van het Europees Parlement en de Raad ( 5 ) en artikel 22, lid 5, van Uitvoeringsverordening (EU) 2019/317. BEOORDELING VAN DE COMMISSIE Beoordeling van de veiligheidsdoelstellingen (8) Wat het prestatiekerngebied veiligheid betreft, is de verenigbaarheid van de in het ontwerpprestatieplan opgenomen doelstellingen beoordeeld op basis van punt 1.1 van bijlage IV bij Uitvoeringsverordening (EU) 2019/317. (9) De door Litouwen voorgestelde prestatiedoelstellingen op het prestatiekerngebied veiligheid met betrekking tot de doeltreffendheid van het veiligheidsbeheer, uitgesplitst per veiligheidsbeheersdoelstelling en uitgedrukt als een niveau van tenuitvoerlegging: Litouwen Doelstellingen inzake de doeltreffendheid van het veiligheidsbeheer, uitgedrukt als een niveau van tenuitvoerlegging, variërend van EASA-niveau A tot en met D Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 Oro Navigacija Veiligheidsbeleid en -doelstellingen C C C C C Beheer van veiligheidsrisico’s C C C C D Veiligheidsborging C C C C C Bevordering van de veiligheid C C C C C Veiligheidscultuur C C C C C (10) De Commissie is tot de vaststelling gekomen dat de door Litouwen voorgestelde veiligheidsprestatiedoelstellingen voor de verlener van luchtvaartnavigatiediensten “Oro Navigacija” gelijk zijn aan de Uniewijde veiligheidsdoelstellingen voor elk kalenderjaar van RP4, behalve voor de doelstelling “beheer van veiligheidsrisico’s”, die pas in 2029 het niveau van de Uniewijde doelstelling zal bereiken. (11) De Commissie merkt op dat het ontwerpprestatieplan maatregelen bevat om te garanderen dat Oro Navigacija de lokale veiligheidsdoelstellingen bereikt, zoals opleidingsactiviteiten voor veiligheidsdeskundigen, versterkt beheer van de risico’s ten gevolge van menselijke factoren, bevordering van de veiligheidscultuur, en betere verspreiding van veiligheidsinformatie in de organisatie. (12) Op basis van de bevindingen in overwegingen 9, 10 en 11 en overwegende dat de Uniewijde prestatiedoelstellingen in Uitvoeringsbesluit (EU) 2024/1688 uiterlijk in het laatste jaar van RP4, zijnde 2029, moeten worden bereikt, moeten de lokale veiligheidsdoelstellingen in het ontwerpprestatieplan als verenigbaar met de Uniewijde prestatiedoelstellingen worden beschouwd. Beoordeling van de milieudoelstellingen (13) Wat het prestatiekerngebied milieu betreft, is de verenigbaarheid van de door de in het ontwerpprestatieplan opgenomen doelstellingen inzake de gemiddelde horizontale en-routevluchtefficiëntie van het werkelijke traject beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De voorgestelde milieudoelstellingen van Litouwen zijn vergeleken met de relevante referentiewaarden voor horizontale en-routevluchtefficiëntie die zijn vastgesteld in het plan voor de verbetering van het Europese routenetwerk (“ERNIP”), dat is opgesteld overeenkomstig bijlage I bij Uitvoeringsverordening (EU) 2019/123 van de Commissie ( 6 ) en dat beschikbaar was op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (14) De door Litouwen voor RP4 voorgestelde doelstellingen inzake milieuprestaties en de overeenkomstige nationale referentiewaarden uit het ERNIP, uitgedrukt als de gemiddelde horizontale en-routevluchtefficiëntie van het werkelijke traject: Litouwen 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 13,13  % 13,12  % 13,11  % 13,10  % 13,09  % Referentiewaarden 13,13  % 13,12  % 13,11  % 13,10  % 13,09  % (15) De Commissie merkt op dat de door Litouwen voorgestelde milieudoelstellingen gelijk zijn aan de overeenkomstige nationale referentiewaarden voor elk kalenderjaar van RP4. (16) De Commissie merkt op dat Litouwen in het ontwerpprestatieplan maatregelen heeft voorgesteld om de lokale milieudoelstellingen te bereiken, zoals de toepassing van versterkte vrije luchtcorridors, een upgrade van het systeem voor luchtverkeersbeheer, de toepassing van instrumenten om flexibel luchtruimgebruik te ondersteunen, en een beoordeling van het luchtruimontwerp, met als doel de vluchttrajecten te optimaliseren. (17) Op basis van de bevindingen in overwegingen 14, 15 en 16 moeten de in het ontwerpprestatieplan opgenomen doelstellingen op het prestatiekerngebied milieu als verenigbaar worden beschouwd met de Uniewijde prestatiedoelstellingen voor RP4. Beoordeling van de capaciteitsdoelstellingen (18) Wat het prestatiekerngebied capaciteit betreft, is de verenigbaarheid van de in het ontwerpprestatieplan opgenomen doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De voorgestelde capaciteitsdoelstellingen van Litouwen zijn vergeleken met de relevante referentiewaarden in het overeenkomstig artikel 9 van Uitvoeringsverordening (EU) 2019/123 opgestelde operationeel netwerkplan, die beschikbaar waren op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (19) De door Litouwen voor RP4 voorgestelde en-routecapaciteitsdoelstellingen, uitgedrukt in minuten ATFM-vertraging per vlucht, en de overeenkomstige referentiewaarden in het operationeel netwerkplan: Litouwen 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,03 0,03 0,03 0,02 0,02 Referentiewaarden 0,07 0,05 0,03 0,02 0,02 (20) De Commissie merkt op dat de door Litouwen voorgestelde capaciteitsdoelstellingen gelijk zijn aan of lager zijn dan de overeenkomstige nationale referentiewaarden voor elk kalenderjaar van RP4. (21) De Commissie merkt op dat Litouwen in het ontwerpprestatieplan maatregelen heeft voorgesteld om de lokale en-routecapaciteitsdoelstellingen te bereiken, zoals een upgrade van het systeem voor luchtverkeersbeheer, versterkte coördinatie tussen eenheden van luchtverkeersleidingsdiensten, noodregelingen op regionaal niveau binnen het Baltische functioneel luchtruimblok en een gematigde toename van het aantal operationele luchtverkeersleiders. (22) Op basis van de bevindingen in overwegingen 19, 20 en 21 moeten de in het ontwerpprestatieplan opgenomen doelstellingen op het prestatiekerngebied capaciteit als verenigbaar worden beschouwd met de Uniewijde prestatiedoelstellingen voor RP4. Beoordeling van de kostenefficiëntiedoelstellingen (23) Wat het prestatiekerngebied kostenefficiëntie betreft, is de samenhang van de in het ontwerpprestatieplan opgenomen prestatiedoelstellingen inzake de bepaalde eenheidskosten (DUC) voor en-routeluchtvaartnavigatiediensten, beoordeeld op basis van de criteria die zijn vastgesteld in punt 1.4, a), b) en c), van bijlage IV bij Uitvoeringsverordening (EU) 2019/317. Die criteria bestaan uit de tendens van de DUC in de loop van RP4, de langetermijntendens van de DUC in RP3 en RP4 (2020-2029), en de basiswaarde voor de DUC op het niveau van de heffingszone in vergelijking met de gemiddelde waarde van de heffingszones met een vergelijkbaar operationeel en economisch klimaat voor de verleners van luchtvaartnavigatiediensten. (24) De door Litouwen voorgestelde en-routekostenefficiëntiedoelstellingen voor RP4 en de daarmee verband houdende basiswaarden: En-routeheffingszone van Litouwen Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) 46,48  EUR 54,97  EUR 55,57  EUR 54,16  EUR 53,04  EUR 53,18  EUR 51,69  EUR (25) Wat betreft het beoordelingscriterium dat is uiteengezet in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat de tendens van de bepaalde eenheidskosten in Litouwen op het niveau van de heffingszone, namelijk –1,2 % in RP4, gelijk is aan de Uniewijde tendens van –1,2 % in diezelfde periode. (26) Wat betreft het beoordelingscriterium dat is uiteengezet in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat de langetermijntendens van de bepaalde eenheidskosten in Litouwen in RP3 en RP4 op het niveau van de heffingszone, namelijk + 1,2 %, slechter is dan de Uniewijde langetermijntendens van –1,0 % in diezelfde periode. (27) De Commissie merkt echter op dat Litouwen als gevolg van de Russische aanvalsoorlog tegen Oekraïne een aanzienlijk deel van de overvluchten die het voor de oorlog bediende, heeft verloren. Die afname van het verkeer blijft in de loop van RP4 een aanzienlijke impact hebben op de kostenefficiëntieprestaties van de verlener van luchtvaartnavigatiediensten en heeft met name een negatief effect op de langetermijntendens van de bepaalde eenheidskosten in Litouwen. (28) Daarom is het noodzakelijk om, met het oog op het in overweging 26 bedoelde beoordelingscriterium, te onderzoeken of Litouwen zonder de in overweging 27 bedoelde omstandigheden aan de Uniewijde langetermijntendens van de bepaalde eenheidskosten zou voldoen. (29) Hiertoe heeft de Commissie de langetermijntendens van de bepaalde eenheidskosten herberekend in het licht van het geraamde structurele verkeersverlies voor Litouwen als gevolg van de oorlog in Oekraïne, gemeten in en-routediensteenheden. Het resultaat van die herberekening is een aangepaste langetermijntendens van de bepaalde eenheidskosten voor Litouwen van –4,8 %, die beter is dan de Uniewijde langetermijntendens van de bepaalde eenheidskosten van –1,0 %. Daarom wordt geconcludeerd dat Litouwen voldoet aan het in overweging 26 bedoelde beoordelingscriterium, na rekening te hebben gehouden met het effect van de aanzienlijke afname van het verkeer als gevolg van de oorlog in Oekraïne. (30) Wat betreft het beoordelingscriterium dat is uiteengezet in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat de basiswaarde voor de DUC in Litouwen, namelijk 54,97 EUR, uitgedrukt in reële termen in prijzen van 2022 (“EUR2022”), 5,9 % hoger is dan de gemiddelde basiswaarde van 51,93 EUR in EUR2022 van de in artikel 7 van Uitvoeringsbesluit (EU) 2024/1688 vastgestelde vergelijkingsgroep. (31) Wanneer geen rekening wordt gehouden met de negatieve gevolgen van de verkeerswijzigingen die voortvloeien uit de Russische aanvalsoorlog tegen Oekraïne, is het duidelijk dat Litouwen zowel aan de Uniewijde langetermijntendens van de DUC als aan de Uniewijde langetermijntendens van de DUC voldoet. De Commissie is dan ook van oordeel dat de kostenefficiëntiedoelstellingen van Litouwen verenigbaar zijn met de Uniewijde prestatiedoelstellingen inzake kostenefficiëntie, ondanks de in overweging 30 bedoelde beperkte afwijking van de gemiddelde basis-DUC van zijn vergelijkingsgroep voor 2024. (32) Op basis van de bevindingen in overwegingen 24 tot en met 31 moeten de in het ontwerpprestatieplan opgenomen doelstellingen op het prestatiekerngebied kostenefficiëntie als verenigbaar worden beschouwd met de Uniewijde prestatiedoelstellingen voor RP4. CONCLUSIES (33) In het licht van het voorgaande moeten de prestatiedoelstellingen in het ontwerpprestatieplan van Litouwen als verenigbaar met de Uniewijde prestatiedoelstellingen voor RP4 worden beschouwd, HEEFT HET VOLGENDE BESLUIT VASTGESTELD: Artikel 1 De prestatiedoelstellingen die zijn opgenomen in het ontwerpprestatieplan dat Litouwen heeft ingediend voor de vierde referentieperiode (RP4), en die zijn uiteengezet in de bijlage bij dit besluit, zijn verenigbaar met de in Uitvoeringsbesluit (EU) 2024/1688 uiteengezette Uniewijde prestatiedoelstellingen voor RP4. Artikel 2 Dit besluit is gericht tot de Republiek Litouwen. Gedaan te Brussel, 19 mei 2025. Voor de Commissie Apostolos TZITZIKOSTAS Lid van de Commissie ( 1 ) PB L 96 van 31.3.2004, blz. 1 , ELI: http://data.europa.eu/eli/reg/2004/549/oj . ( 2 ) PB L, 2024/2803, 11.11.2024, ELI: http://data.europa.eu/eli/reg/2024/2803/oj . ( 3 ) PB L 56 van 25.2.2019, blz. 1 , ELI: http://data.europa.eu/eli/reg_impl/2019/317/oj . ( 4 ) Uitvoeringsbesluit (EU) 2024/1688 van de Commissie van 12 juni 2024 tot vaststelling van Uniewijde prestatiedoelstellingen voor het netwerk voor luchtverkeersbeheer voor de vierde referentieperiode van 1 januari 2025 tot en met 31 december 2029 ( PB L, 2024/1688, 17.6.2024, ELI: http://data.europa.eu/eli/dec_impl/2024/1688/oj ). ( 5 ) Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelijk Europees luchtruim (de luchtvaartnavigatiedienstenverordening) ( PB L 96 van 31.3.2004, blz. 10 , ELI: http://data.europa.eu/eli/reg/2004/550/oj ). ( 6 ) Uitvoeringsverordening (EU) 2019/123 van de Commissie van 24 januari 2019 tot vaststelling van nadere regels voor de uitvoering van de netwerkfuncties voor luchtverkeersbeheer en tot intrekking van Verordening (EU) nr. 677/2011 van de Commissie ( PB L 28 van 31.1.2019, blz. 1 , ELI: http://data.europa.eu/eli/reg_impl/2019/123/oj ). BIJLAGE Prestatiedoelstellingen in het ontwerpprestatieplan van Litouwen die verenigbaar zijn bevonden met de EU-wijde prestatiedoelstellingen voor de vierde referentieperiode PRESTATIEKERNGEBIED VEILIGHEID Litouwen Doelstellingen inzake de doeltreffendheid van het veiligheidsbeheer , uitgedrukt als een niveau van tenuitvoerlegging, variërend van niveau A tot en met D van het Agentschap van de Europese Unie voor de veiligheid van de luchtvaart (EASA) Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 Oro Navigacija Veiligheidsbeleid en -doelstellingen C C C C C Beheer van veiligheidsrisico’s C C C C D Veiligheidsborging C C C C C Bevordering van de veiligheid C C C C C Veiligheidscultuur C C C C C PRESTATIEKERNGEBIED MILIEU Litouwen 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 13,13  % 13,12  % 13,11  % 13,10  % 13,09  % PRESTATIEKERNGEBIED CAPACITEIT Litouwen 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,03 0,03 0,03 0,02 0,02 PRESTATIEKERNGEBIED KOSTENEFFICIËNTIE En-routeheffingszone van Litouwen Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) EUR 46,48 EUR 54,97 EUR 55,57 EUR 54,16 EUR 53,04 EUR 53,18 EUR 51,69 ELI: http://data.europa.eu/eli/dec/2025/1056/oj ISSN 1977-0758 (electronic edition)",
  "source": "EUR LEX"
}