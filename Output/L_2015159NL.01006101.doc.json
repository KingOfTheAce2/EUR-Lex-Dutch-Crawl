{
  "url": "http://www.w3.org/1999/xhtml\"><!--",
  "content": "L_2015159NL.01006101.xml 25.6.2015 NL Publicatieblad van de Europese Unie L 159/61 BESLUIT (EU) 2015/990 VAN DE RAAD van 19 juni 2015 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Deutsche Bundesbank DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de Aanbeveling van de Europese Centrale Bank van 27 maart 2015 aan de Raad van de Europese Unie betreffende de externe accountants van de Deutsche Bundesbank (ECB/2015/14) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, dienen te worden gecontroleerd door onafhankelijke externe accountants, die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de externe accountants van de Deutsche Bundesbank is na de audit van het boekjaar 2014 geëindigd. Het is derhalve noodzakelijk om met ingang van het boekjaar 2015 externe accountants te benoemen. (3) De Deutsche Bundesbank heeft KPMG AG Wirtschaftsprüfungsgesellschaft geselecteerd als haar externe accountants voor de boekjaren 2015 tot en met 2020. (4) De Raad van bestuur van de ECB heeft aanbevolen om KPMG AG Wirtschaftsprüfungsgesellschaft te benoemen tot externe accountants van de Deutsche Bundesbank voor de boekjaren 2015 tot en met 2020. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 2 vervangen door: „2.   KPMG AG Wirtschaftsprüfungsgesellschaft worden aanvaard als externe accountants van de Deutsche Bundesbank voor de boekjaren 2015 tot en met 2020.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de ECB. Gedaan te Luxemburg, 19 juni 2015. Voor de Raad De voorzitter J. REIRS ( 1 ) PB C 149 van 6.5.2015, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}