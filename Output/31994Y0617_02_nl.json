{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0617(02):NL:HTML\">",
  "content": "EUR-Lex - 31994Y0617(02) - NL Avis juridique important | 31994Y0617(02) Resolutie van de Raad van 2 juni 1994 betreffende hart- en vaatziekten Publicatieblad Nr. C 165 van 17/06/1994 blz. 0003 - 0004 RESOLUTIE VAN DE RAAD van 2 juni 1994 betreffende hart- en vaatziekten (94/C 165/02) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Overwegende dat de Raad en de Ministers van Volksgezondheid, in het kader van de Raad bijeen, op 3 december 1990 conclusies betreffende hart- en vaatziekten in de Europese Gemeenschap hebben aangenomen (1); Overwegende dat het Europees Parlement op 19 november 1993 een resolutie over het volksgezondheidsbeleid na Maastricht heeft aangenomen; Overwegende dat de Commissie, rekening houdende met de wijzigingen die bij het Verdrag betreffende de Europese Unie in het EG-Verdrag zijn aangebracht, met name de artikelen 3, onder o), en 129, die expliciete bepalingen op het gebied van de bescherming  van de gezondheid en volksgezondheid bevatten, op 1 december 1993 aan de Raad een mededeling betreffende het actiekader op het gebied van de volksgezondheid heeft voorgelegd; Overwegende dat hart- en vaatziekten een van de belangrijkste oorzaken vormen van een voortijdige dood; Overwegende dat deze ziekten grote consequenties hebben voor de kwaliteit van het leven van de volkeren van de Unie, alsmede grote sociaal-economische gevolgen voor de Lid-Staten; Overwegende dat deze ziekten kunnen worden voorkomen door de risicofactoren te be√Ønvloeden, voornamelijk door middel van preventieve maatregelen, inzonderheid op het stuk van de voeding, door bevordering van lichaamsbeweging, door het terugdringen van  vetzucht, door bloeddrukcontrole, door verbetering van de arbeidsomstandigheden, door anti-rook-campagnes, alsmede door opvoeding en voorlichting van de bevolking; Overwegende dat nader onderzoek naar en bestrijding van de risicofactoren bij het ontstaan van hart-en vaatziekten aanzienlijk kunnen bijdragen tot het terugdringen van de ziekte; Overwegende dat de maatregelen ter voorkoming van hart- en vaatziekten op het stuk van de bescherming van de gezondheid veel raakpunten hebben met de reeds lopende acties of de maatregelen waarin de actieprogramma's van de Gemeenschap voorzien - met  name het programma  \"Europa tegen kanker\" - alsook bepaalde eigen kenmerken vertonen die op passende wijze in aanmerking moeten worden genomen, ERKENT dat preventie van en onderzoek naar de oorzaken van hart- en vaatziekten, alsmede de bestrijding van deze ziekten, een prioriteit vormen bij het verwezenlijken van de doelstelling die erin bestaat de gezondheid te bevorderen en een hoog niveau  van bescherming van de gezondheid te verzekeren, IS HET EROVER EENS dat bij de versterking van de samenwerking en de cooerdinatie van de inspanningen van de Lid-Staten en de actie van de Gemeenschap inzake ziektepreventie in het kader van de bij het Verdrag vastgestelde bevoegdheid van de Gemeenschap  en in het algemene kader van de volksgezondheid, de volgende mogelijkheden dienen te worden onderzocht en aangegeven: - de mogelijkheden tot ontwikkeling van communautaire activiteiten ter vermindering van de morbiditeit en de mortaliteit ten gevolge van hart- en vaatziekten en met name het opzetten of cooerdineren van acties ter bestrijding van risicofactoren en ter  versterking van beschermende factoren, en het benutten van de mogelijkheden die door andere communautaire programma's, met name in de onderzoeksector, worden geboden; - de mogelijkheden tot het aanleggen van een instrumentarium voor samenwerking bij en cooerdinatie van het beleid en de programma's van de Lid-Staten, met name het verzamelen van vergelijkbare gegevens en indicatoren betreffende hart- en vaatziekten in  de Lid-Staten, daarbij ten volle rekening houdend met de netwerken en gegevens die zowel op nationaal als op internationaal niveau beschikbaar zijn, gelijk de Monica-registers van de Wereldgezondheidsorganisatie; - de mogelijkheden om specifieke programma's inzake gezondheidsopvoeding en voorlichting van het publiek op te zetten, en met name de voorlichting van bevolkingsgroepen die in het bijzonder blootstaan aan de risicofactoren bij het ontstaan van hart- en  vaatziekten; - de mogelijkheden om, in samenhang met de bestaande of overwogen communautaire programma's op het gebied van gezondheidsvoorlichting en -opleiding, te komen tot een verbetering van de kennis van de werkers in de gezondheidszorg en op andere daarmee  samenhangende gebieden, waar het gaat om de preventie van hart- en vaatziekten; - de mogelijkheden van stimuleringsmaatregelen, op basis van bovengenoemde richtsnoeren, waarbij met name rekening wordt gehouden met de in het kader van het programma  \"Europa tegen kanker\" opgedane ervaring, VERZOEKT de Commissie: - om in het algemene kader van de acties en programma's van de Gemeenschap op het gebied van de volksgezondheid te studeren op de stimuleringsmaatregelen gericht op de preventie van hart- en vaatziekten en de voortzetting van het onderzoek naar de  desbetreffende risicofactoren, rekening houdende met bovenstaande richtsnoeren, en - om, in nauw contact met de Lid-Staten, alle dienstige initiatieven te nemen om de cooerdinatie van hun beleid en programma's op dit gebied te bevorderen. (1) PB nr. C 329 van 31. 12. 1990, blz. 19.",
  "source": "EUR LEX"
}