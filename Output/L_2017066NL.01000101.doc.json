{
  "url": "http://www.w3.org/1999/xhtml\"><!--",
  "content": "L_2017066NL.01000101.xml 11.3.2017 NL Publicatieblad van de Europese Unie L 66/1 UITVOERINGSVERORDENING (EU) 2017/428 VAN DE COMMISSIE van 10 maart 2017 tot goedkeuring van de basisstof met klei gemengde houtskool overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 23, lid 5, in samenhang met artikel 13, lid 2, Overwegende hetgeen volgt: (1) Op 18 mei 2015 heeft de Commissie van Ets Christian Callegari een aanvraag overeenkomstig artikel 23, lid 3, van Verordening (EG) nr. 1107/2009 ontvangen betreffende de goedkeuring van met klei gemengde houtskool als basisstof. De aanvraag ging vergezeld van de in artikel 23, lid 3, tweede alinea, voorgeschreven informatie. (2) De Commissie heeft de Europese Autoriteit voor voedselveiligheid (EFSA) gevraagd wetenschappelijke bijstand te verlenen. Op 6 juli 2016 heeft de EFSA bij de Commissie een technisch verslag ingediend ( 2 ) . De Commissie heeft het evaluatieverslag ( 3 ) en het ontwerp van deze verordening op 7 oktober 2016 voorgelegd aan het Permanent Comité voor planten, dieren, levensmiddelen en diervoeders, en heeft een definitieve versie hiervan opgesteld voor de bijeenkomst van dit comité op 24 januari 2017. (3) Uit de door de aanvrager verstrekte documentatie blijkt dat met klei gemengde houtskool geen intrinsiek vermogen heeft om hormoonontregelende, neurotoxische of immunotoxische effecten teweeg te brengen, en ook geen tot bezorgdheid aanleiding gevende stof is. Bovendien wordt de stof niet als een gewasbeschermingsmiddel op de markt gebracht en wordt zij niet voornamelijk voor gewasbeschermingsdoeleinden gebruikt, maar is zij niettemin nuttig op het gebied van gewasbescherming in een product dat bestaat uit de stof en water. Daarom moet de stof als basisstof worden beschouwd. Met klei gemengde houtskool is een mengsel van houtskool, als omschreven in Verordening (EU) nr. 231/2012 van de Commissie ( 4 ) , en bentoniet, zoals gespecificeerd in Uitvoeringsverordening (EU) nr. 1060/2013 van de Commissie ( 5 ) , in de vorm van korrels. (4) Uit de verrichte onderzoeken is gebleken dat mag worden verwacht dat met klei gemengde houtskool in het algemeen zal voldoen aan de voorschriften van artikel 23 van Verordening (EG) nr. 1107/2009, met name voor de toepassingen die zijn onderzocht en in het evaluatieverslag van de Commissie zijn opgenomen. Daarom moet met klei gemengde houtskool worden goedgekeurd als basisstof. (5) Overeenkomstig artikel 13, lid 2, in samenhang met artikel 6 van Verordening (EG) nr. 1107/2009 en in het licht van de huidige wetenschappelijke en technische kennis moeten aan de goedkeuring echter bepaalde voorwaarden worden verbonden, die zijn opgenomen in bijlage I bij deze verordening. (6) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 6 ) dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van een basisstof De stof met klei gemengde houtskool, als gespecificeerd in bijlage I, wordt onder de in die bijlage vastgestelde voorwaarden goedgekeurd als basisstof. Artikel 2 Wijziging van Uitvoeringsverordening (EU) nr. 540/2011 Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 maart 2017. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) EFSA (Europese Autoriteit voor voedselveiligheid), 2016. Technical report on the outcome of the consultation with Member States and EFSA on the basic substance application for clayed charcoal for use in plant protection as a protectant in grapevines. EFSA supporting publication 2016:13(7):EN-1061. 28 blz. ( 3 ) http://ec.europa.eu/food/plant/pesticides/eu-pesticides-database/public/?event=activesubstance.selection&language=EN ( 4 ) Verordening (EU) nr. 231/2012 van de Commissie van 9 maart 2012 tot vaststelling van de specificaties van de in de bijlagen II en III bij Verordening (EG) nr. 1333/2008 van het Europees Parlement en de Raad opgenomen levensmiddelenadditieven ( PB L 83 van 22.3.2012, blz. 1 ). ( 5 ) Uitvoeringsverordening (EU) nr. 1060/2013 van de Commissie van 29 oktober 2013 tot verlening van een vergunning voor bentoniet als toevoegingsmiddel voor diervoeding voor alle diersoorten ( PB L 289 van 31.10.2013, blz. 33 ). ( 6 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). BIJLAGE I Benaming, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen Met klei gemengde houtskool CAS-nr.: 7440-44-0 231-153-3 (Einecs) (actieve koolstof) CAS-nr.: 1333-86-4 215-609-9 (Einecs) (roetzwart) CAS-nr.: 1302-78-9 215-108-5 (Einecs) (bentoniet) Niet beschikbaar Houtskool: bij Verordening (EU) nr. 231/2012 vereiste zuiverheid Bentoniet: bij Uitvoeringsverordening (EU) nr. 1060/2013 vereiste zuiverheid 31 maart 2017 Met klei gemengde houtskool mag worden gebruikt overeenkomstig de specifieke voorwaarden in de conclusies van het evaluatieverslag over met klei gemengde houtskool (SANTE/11267/2016), met name de aanhangsels I en II. ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. BIJLAGE II Aan deel C van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: „13 Met klei gemengde houtskool CAS-nr.: 7440-44-0 231-153-3 (Einecs) (actieve koolstof) CAS-nr.: 1333-86-4 215-609-9 (Einecs) (roetzwart) CAS-nr.: 1302-78-9 215-108-5 (Einecs) (bentoniet) Niet beschikbaar Houtskool: bij Verordening (EU) nr. 231/2012 vereiste zuiverheid ( *1 ) Bentoniet: bij Verordening (EU) nr. 1060/2013 vereiste zuiverheid ( *2 ) 31 maart 2017 Met klei gemengde houtskool mag worden gebruikt overeenkomstig de specifieke voorwaarden in de conclusies van het evaluatieverslag over met klei gemengde houtskool (SANTE/11267/2016), met name de aanhangsels I en II. ( *1 ) Verordening (EU) nr. 231/2012 van de Commissie van 9 maart 2012 tot vaststelling van de specificaties van de in de bijlagen II en III bij Verordening (EG) nr. 1333/2008 van het Europees Parlement en de Raad opgenomen levensmiddelenadditieven ( PB L 83 van 22.3.2012, blz. 1 ). ( *2 ) Uitvoeringsverordening (EU) nr. 1060/2013 van de Commissie van 29 oktober 2013 tot verlening van een vergunning voor bentoniet als toevoegingsmiddel voor diervoeding voor alle diersoorten ( PB L 289 van 31.10.2013, blz. 33 ).”.",
  "source": "EUR LEX"
}