{
  "url": "http://www.w3.org/1999/xhtml\">",
  "content": "L_2016300NL.01000101.xml 8.11.2016 NL Publicatieblad van de Europese Unie L 300/1 BESLUIT (EU) 2016/1946 VAN DE RAAD van 15 maart 2016 betreffende de ondertekening en de sluiting van de Overeenkomst tussen de Europese Unie en Georgië inzake beveiligingsprocedures voor de uitwisseling en bescherming van gerubriceerde gegevens DE RAAD VAN DE EUROPESE UNIE, Gezien het Verdrag betreffende de Europese Unie (VEU), en met name artikel 37, en het Verdrag betreffende de werking van de Europese Unie (VWEU), en met name artikel 218, lid 5, en artikel 218, lid 6, eerste alinea, Gezien het voorstel van de hoge vertegenwoordiger van de Unie voor buitenlandse zaken en veiligheid, Overwegende hetgeen volgt: (1) De Raad heeft tijdens zijn zitting van 20 januari 2014 besloten de hoge vertegenwoordiger van de Unie voor buitenlandse zaken en veiligheid (HV) op grond van artikel 37 van het Verdrag betreffende de Europese Unie te machtigen om overeenkomstig de procedure van artikel 218, lid 3, van het Verdrag betreffende de werking van de Europese Unie onderhandelingen te openen met het oog op het sluiten van een overeenkomst tussen de Europese Unie en Georgië inzake beveiliging van gegevens. (2) Ingevolge deze machtiging heeft de HV met Georgië onderhandelingen gevoerd over een overeenkomst inzake beveiligingsprocedures voor de uitwisseling en bescherming van gerubriceerde gegevens. (3) Die overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en Georgië inzake beveiligingsprocedures voor de uitwisseling en bescherming van gerubriceerde gegevens wordt namens de Unie goedgekeurd. De tekst van de overeenkomst is bij dit besluit gevoegd. Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst te ondertekenen teneinde daardoor de Unie te binden. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 15 maart 2016. Voor de Raad De voorzitter A.G. KOENDERS",
  "source": "EUR LEX"
}