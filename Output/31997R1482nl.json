{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1482:NL:HTML\">",
  "content": "EUR-Lex - 31997R1482 - NL Avis juridique important | 31997R1482 Verordening (EG) nr. 1482/97 van de Commissie van 28 juli 1997 houdende vaststelling, voor de vrije zone van Madeira, van enkele uitvoeringsbepalingen voor Verordening (EG) nr. 122/96 van de Raad tot vaststelling van een gunstige tariefbehandeling bij de invoer van bepaalde goederen in de vrije zones van Madeira en de Azoren, vanwege hun bijzondere bestemming Publicatieblad Nr. L 200 van 29/07/1997 blz. 0046 - 0055 VERORDENING (EG) Nr. 1482/97 VAN DE COMMISSIE van 28 juli 1997 houdende vaststelling, voor de vrije zone van Madeira, van enkele uitvoeringsbepalingen voor Verordening (EG) nr. 122/96 van de Raad tot vaststelling van een gunstige tariefbehandeling bij de invoer van bepaalde goederen in de vrije zones van Madeira en de Azoren, vanwege hun bijzondere bestemming DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 122/96 van de Raad van 22 januari 1996 tot vaststelling van een gunstige tariefbehandeling bij de invoer van bepaalde goederen in de vrije zones van Madeira en de Azoren, vanwege hun bijzondere bestemming (1), inzonderheid op de artikelen 2 en 3, Overwegende dat het verzoek dat door de Portugese autoriteiten krachtens artikel 2, lid 1, van Verordening (EG) nr. 122/96 werd ingediend, slechts betrekking heeft op de vrije zone van Madeira; Overwegende dat de Commissie in verband met bovenbedoeld verzoek en met het oog op de bevordering van de economische activiteiten in de vrije zone van Madeira de lijst moet opstellen van de goederen die voor invoer met vrijstelling van douanerechten in aanmerking komen ingevolge artikel 2 van Verordening (EG) nr. 122/96, op voorwaarde dat deze goederen bestemd zijn om een ingrijpende be- of verwerking te ondergaan in de zin van artikel 24 van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek (2), laatstelijk gewijzigd bij Verordening (EG) nr. 82/97 (3); Overwegende dat controlemaatregelen dienen te worden vastgesteld om te waarborgen dat de gunstige tariefbehandeling vanwege hun bijzondere bestemming die de goederen bij invoer is voorbehouden, plaatsvindt overeenkomstig de artikelen 291 tot 304 van Verordening (EEG) nr. 2454/93 van de Commissie (4), laatstelijk gewijzigd bij Verordening (EG) nr. 89/97 (5), tot vaststelling van enkele bepalingen ter uitvoering van Verordening (EEG) nr. 2913/92; dat, aangezien deze bewerkingen in het kader van de bijzondere bestemming plaatsvinden binnen de vrije zone van Madeira, de regeling in verband met de vrije zones van toepassing is, met name de artikelen 799 tot 842 van Verordening (EEG) nr. 2454/93; Overwegende dat de handelspolitieke maatregelen van toepassing zijn wanneer goederen onder bijzondere bestemming worden geplaatst; Overwegende dat de in deze verordening vervatte maatregelen in overeenstemming zijn met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Krachtens de artikelen 1 en 2 van Verordening (EG) nr. 122/96 worden de douanerechten op de goederen van bijlage I die in de vrije zone van Madeira in het vrije verkeer worden gebracht volledig opgeschort tot 31 december 2005, op de in de artikelen 2 en 3 bepaalde wijze. Artikel 2 1. De vergunning bedoeld in artikel 291, lid 2, van Verordening (EEG) nr. 2454/93 wordt door de douaneautoriteiten die bevoegd zijn voor het toezicht op de vrije zone van Madeira op schriftelijk verzoek van de betrokkene verleend. 2. De aanvraag dient te beantwoorden aan het model van bijlage II. Behalve de gegevens die eventueel krachtens artikel 291, lid 3, dienen te worden verstrekt, vult de aanvrager de gegevens in die in de verschillende rubrieken van dit model worden verlangd. De aanvraag dient ondertekend en gedateerd te zijn. 3. De vergunning die wordt verleend voor het in het vrije verkeer brengen van de goederen met vrijstelling van rechten in het kader van een gunstige tariefbehandeling dient te beantwoorden aan het model van bijlage III. Artikel 3 1. De goederen die in het vrije verkeer worden gebracht binnen de vrije zone onder toepassing van het nulrecht waarin deze verordening voorziet, blijven onder douanetoezicht krachtens artikel 82 van Verordening (EEG) nr. 2913/92. 2. Alle be- of verwerkingen in het kader van de bijzondere bestemming dienen te zijn opgenomen in de officiële voorraadadministratie overeenkomstig artikel 293, onder b), en artikel 817 van Verordening (EEG) nr. 2454/93. 3. De voorraadadministratie dient de volgende extra gegevens te bevatten: a) de gegevens met betrekking tot de goederen die in het kader van de regeling bijzondere bestemming in het vrije verkeer zijn gebracht; b) de gegevens met betrekking tot de in aanmerking genomen bijzondere bestemming; c) de gegevens met betrekking tot de producten die het resultaat zijn van de bewerking in het kader van de in aanmerking genomen bijzondere bestemming. 4. Wanneer de goederen waarop een nulrecht werd toegepast de vrije zone verlaten, dient aan de volgende voorwaarden te zijn voldaan: a) voor de producten die het resultaat zijn van de bewerking in het kader van de in aanmerking genomen bijzondere bestemming dient het bewijs te worden geleverd dat zij de bij artikel 24 van Verordening (EEG) nr. 2913/92 vereiste be- of verwerking hebben ondergaan; b) voor de andere producten: - dient bij uitvoer, de aangifte ten uitvoer te worden overgelegd; - dient bij de vernietiging buiten de vrije zone de hiertoe verstrekte vergunning te worden overgelegd en dienen het afval of de resten die het gevolg zijn van deze vernietiging één van de douanebestemmingen te krijgen waarin voor niet-communautaire goederen is voorzien; - dient bij gebruik van de goederen voor andere doeleinden dan die welke bij deze verordening zijn voorgeschreven, tot betaling van de douanerechten te worden overgegaan. Artikel 4 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 1997. Voor de Commissie Mario MONTI Lid van de Commissie (1) PB nr. L 20 van 26. 1. 1996, blz. 4. (2) PB nr. L 302 van 19. 10. 1992, blz. 1. (3) PB nr. L 17 van 21. 1. 1997, blz. 1. (4) PB nr. L 253 van 11. 10. 1993, blz. 1. (5) PB nr. L 17 van 21. 1. 1997, blz. 28. BIJLAGE I >RUIMTE VOOR DE TABEL> BIJLAGE II >BEGIN VAN DE GRAFIEK> MODEL VAN DE AANVRAAG OM EEN GUNSTIGE TARIEFBEHANDELING BIJ DE INVOER VAN BEPAALDE GOEDEREN IN DE VRIJE ZONE VAN MADEIRA, VANWEGE HUN BIJZONDERE BESTEMMING Datum: ................... NB: de gegevens dienen in de opgegeven volgorde te worden verstrekt. De gegevens met betrekking tot de goederen dienen te worden verstrekt voor elke soort goederen waarop de aanvraag betrekking heeft. 1. Naam of firmanaam en adres: a) van de aanvrager: b) van de handelaar in de vrije zone: 2. Bijzondere bestemming die aan de goederen wordt gegeven: a) indeling van de ingevoerde goederen (gecombineerde nomenclatuur): b) handelsomschrijving en/of technische omschrijving: c) omschrijving van de bijzondere bestemming: d) producten die het resultaat zijn van de bewerking in het kader van de in aanmerking genomen bijzondere bestemming: 3. Plaats waar de bewerking in het kader van de bijzondere bestemming wordt uitgevoerd: 4. Raming van de tijd die nodig is om deze bewerking uit te voeren: 5. Verwachte duur van de vergunning: 6. Referentie van de vergunningen: a) die voor dezelfde goederen als die waarop onderhavige aanvraag betrekking heeft in de loop van de drie laatste jaren zijn verstrekt: b) die voor goederen die dezelfde bijzondere bestemming kregen, zijn verstrekt: Datum:  ................................... Handtekening:  ............................ >EIND VAN DE GRAFIEK> Toelichting in verband met de aanvraag 1. Naam of firmanaam en adres: Wanneer voor de aanvraag papier met het briefhoofd van het bedrijf van de aanvrager wordt gebruikt, hoeft punt 1 a) niet te worden ingevuld indien de gegevens in het briefhoofd staan. Punt 1 b) dient te worden ingevuld indien de aanvrager een andere persoon is dan de handelaar. 2. Bewerking: a) indeling (gecombineerde nomenclatuur): de code van vier cijfers volstaat, tenzij de code bestaande uit acht cijfers noodzakelijk is voor de toekenning van de vergunning en voor de correcte inschrijving van de bewerking; b) handelsomschrijving en/of technische omschrijving: de omschrijving dient voldoende duidelijk en gedetailleerd te zijn zodat een besluit kan worden genomen in verband met het gevolg dat aan de aanvraag dient te worden gegeven, en met name na onderzoek van de verstrekte gegevens vastgesteld kan worden of de bewerking als toereikend kan worden beschouwd; c) omschrijving van de in aanmerking genomen bijzondere bestemming: beschrijving van de bewerkingen die de ingevoerde goederen dienen te ondergaan met het oog op de vervaardiging van veredelingsproducten; d) producten die het resultaat zijn van de bewerking in het kader van de bijzondere bestemming: opgave van het/de veredelingsproduct(en) die het gevolg zijn van de bewerking van de ingevoerde goederen. 3. Plaats waar de bewerking in het kader van de bijzondere bestemming wordt uitgevoerd: het adres of de plaats opgeven waar de bewerking zal plaatsvinden. 4. Raming van de tijd die nodig is voor het uitvoeren van de bewerking in het kader van de bijzondere bestemming: de gemiddelde tijd opgeven die waarschijnlijk nodig zal zijn voor de bewerking van een gegeven partij van de goederen (per eenheid of per hoeveelheid bijvoorbeeld) en de termijn opgeven die waarschijnlijk zal verlopen tussen het in het vrije verkeer brengen met vrijstelling van rechten in het kader van de bijzondere bestemming en de voltooiing van de bewerkingen in het kader van de bijzondere bestemming. 5. Verwachte duur van de vergunning: de periode opgeven tijdens welke de goederen met vrijstelling van rechten zullen worden ingevoerd met het oog op hun bewerking in het kader van de bijzondere bestemming. 6. Referentie van de verstrekte vergunningen: a) voor dezelfde goederen als die waarop deze aanvraag betrekking heeft, in de loop van de drie laatste jaren: alle bekende vergunningen opgeven. Indien geen enkele vergunning bekend is, \"geen enkele\" invullen; b) voor goederen waaraan dezelfde bijzondere bestemming werd gegeven: opgeven of voor de bijzondere bestemming waarvan de goederen het product zijn, in het verleden reeds een of meerdere vergunningen werden verleend en, in voorkomend geval, de referenties van de vergunning(en) in kwestie opgeven. BIJLAGE III >BEGIN VAN DE GRAFIEK> MODEL VAN DE VERGUNNING VOOR EEN GUNSTIGE TARIEFBEHANDELING BIJ DE INVOER VAN BEPAALDE GOEDEREN IN DE VRIJE ZONE VAN MADEIRA, VANWEGE HUN BIJZONDERE BESTEMMING Datum:  ................................... Referentie van de aanvraag: NB: de gegevens dienen in de opgegeven orde te worden verstrekt. De vergunning dient de gegevens van de aanvraag te bevatten. Indien de verstrekte gegevens naar de aanvraag verwijzen, maakt deze integrerend deel uit van de vergunning. 1. Naam of firmanaam en adres: a) van de houder van de vergunning: b) van de handelaar: 2. Goederen waaraan een bijzondere bestemming dient te worden gegeven: a) indeling van de ingevoerde goederen (gecombineerde nomenclatuur): b) handelsomschrijving en/of technische omschrijving: c) omschrijving van de bewerking: d) producten die het resultaat zijn van de bewerking in het kader van de bijzondere bestemming (indeling en handelsomschrijving en/of technische omschrijving): 3. Plaats waar de bewerking in het kader van de bijzondere bestemming dient plaats te vinden: 4. Aard van de bewerking in het kader van de bijzondere bestemming: 5. Geldigheidsduur: Datum:  ................................... Handtekening:  ............................ (stempel) >EIND VAN DE GRAFIEK>",
  "source": "EUR LEX"
}