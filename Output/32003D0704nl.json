{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0704:NL:HTML\">",
  "content": "EUR-Lex - 32003D0704 - NL Avis juridique important | 32003D0704 2003/704/EG: Besluit van de Raad van 22 september 2003 betreffende de sluiting van een overeenkomst tot wĳziging van het Protocol inzake overeenstemmingsbeoordeling en de aanvaarding van industrieproducten bĳ de Europaovereenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en de Tsjechische Republiek, anderzĳds (PEOA) Publicatieblad Nr. L 256 van 09/10/2003 blz. 0017 - 0017 Besluit van de Raad van 22 september 2003 betreffende de sluiting van een overeenkomst tot wijziging van het Protocol inzake overeenstemmingsbeoordeling en de aanvaarding van industrieproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Tsjechische Republiek, anderzijds (PEOA) (2003/704/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 juncto artikel 300, lid 2, eerste alinea, eerste zin, en lid 3, eerste alinea, eerste zin, Gezien het voorstel van de Commissie, Overwegende hetgeen volgt: (1) De Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Tsjechische Republiek, anderzijds(1), hierna \"Europaovereenkomst\" genoemd, is op 1 februari 1995 in werking getreden. (2) Op 26 februari 2001 hebben de partijen overeenstemming bereikt over een Protocol inzake overeenstemmingsbeoordeling en de aanvaarding van industrieproducten(2) bij de Europaovereenkomst (hierna \"het protocol\" genoemd). (3) Artikel 8 van het protocol beperkt de werkingssfeer daarvan tot industrieproducten die volgens de niet-preferentiële oorsprongsregels van oorsprong zijn uit de partijen. Teneinde het handelsverkeer tussen de partijen te bevorderen, de tenuitvoerlegging van het protocol te vereenvoudigen en dit meer in overeenstemming te brengen met de situatie die na de toetreding van de Tsjechische Republiek tot de Europese Unie zal ontstaan, verdient het aanbeveling deze beperking door middel van een wijziging van het protocol op te heffen. (4) De overeenkomst tot wijziging van het protocol, die op 23 juli 2003 te Brussel werd ondertekend, dient te worden goedgekeurd, BESLUIT: Artikel 1 De overeenkomst tot wijziging van het Protocol inzake overeenstemmingsbeoordeling en de aanvaarding van industrieproducten bij de Europaovereenkomst met de Tsjechische Republiek (hierna \"de overeenkomst\" genoemd) wordt namens de Europese Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad verzendt namens de Gemeenschap de diplomatieke nota bedoeld in artikel 2 van de overeenkomst(3). Gedaan te Brussel, 22 september 2003. Voor de Raad De voorzitter F. Frattini (1) PB L 360 van 31.12.1994, blz. 2. (2) PB L 135 van 17.5.2001, blz. 3. (3) De datum van inwerkingtreding van de overeenkomst wordt door het secretariaat-generaal van de Raad in het Publicatieblad van de Europese Unie bekendgemaakt.",
  "source": "EUR LEX"
}