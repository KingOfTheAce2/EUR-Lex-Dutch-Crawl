{
  "url": "http://www.w3.org/1999/xhtml\">",
  "content": "L_2019286NL.01000701.xml 7.11.2019 NL Publicatieblad van de Europese Unie L 286/7 VERORDENING (EU) 2019/1858 VAN DE COMMISSIE van 6 november 2019 tot wijziging van bijlage V bij Verordening (EG) nr. 1223/2009 van het Europees Parlement en de Raad betreffende cosmetische producten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1223/2009 van het Europees Parlement en de Raad van 30 november 2009 betreffende cosmetische producten ( 1 ) en met name artikel 31, lid 2, Overwegende hetgeen volgt: (1) De stof 4-(3-ethoxy-4-hydroxyfenyl)butaan-2-on (CAS-nummer 569646-79-3) waaraan de naam Hydroxyethoxyphenyl Butanone (HEPB) is toegekend in de internationale nomenclatuur van cosmetische ingrediënten, wordt gebruikt als conserveermiddel en huidverzorgend middel. Zij is momenteel niet opgenomen in Verordening (EG) nr. 1223/2009. (2) Het Wetenschappelijk Comité voor consumentenveiligheid (WCCV) heeft in zijn advies van 7 april 2017 ( 2 ) geconcludeerd dat HEPB bij een scenario van geaggregeerde blootstelling en bij een maximumconcentratie van 0,7 % als veilig kan worden beschouwd als conserveermiddel in cosmetische producten die worden af, uit- of weggespoeld, in mondverzorgingsproducten en in cosmetische producten die niet worden af-, uit- of weggespoeld. Het WCCV heeft ook geconcludeerd dat meer bewijs nodig is om oogirritatie uit te sluiten. (3) Naar aanleiding van de bezwaren van verschillende lidstaten over HEPB als mogelijk irriterend voor de ogen en aanvullende wetenschappelijke gegevens die door de indiener van het verzoek aan het WCCV zijn voorgelegd, heeft het WCCV in zijn advies van 5 maart 2019 ( 3 ) geconcludeerd dat bij een scenario van geaggregeerde blootstelling het gebruik van HEPB als conserveermiddel in cosmetische producten die worden af, uit- of weggespoeld, in mondverzorgingsproducten en in cosmetische producten die niet worden af-, uit- of weggespoeld bij een maximumconcentratie van 0,7 % veilig is met betrekking tot oogirritatie. (4) In het licht van bovengenoemde adviezen en om rekening te houden met de technische en wetenschappelijke vooruitgang, moet het gebruik van HEPB worden toegelaten als conserveermiddel in cosmetische producten die worden af, uit- of weggespoeld, in mondverzorgingsproducten en in cosmetische producten die niet worden af-, uit- of weggespoeld, bij een maximumconcentratie van 0,7 % in het gebruiksklare product. (5) Verordening (EG) nr. 1223/2009 moet bijgevolg dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Permanent Comité voor cosmetische producten, HEEFT DE VOLGENDE VERORDENING VASTGESTELD: Artikel 1 Bijlage V bij Verordening (EG) nr. 1223/2009 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 november 2019. Voor de Commissie De voorzitter Jean-Claude JUNCKER ( 1 ) PB L 342 van 22.12.2009, blz. 59 . ( 2 ) WCCV (Wetenschappelijk Comité voor consumentenveiligheid), Opinion on Ethylzingerone — “Hydroxyethoxyphenyl Butanone” (HEPB) — Cosmetics Europe Nr. P98, SCCS/1582/16, 7 april 2017. ( 3 ) WCCV (Wetenschappelijk Comité voor consumentenveiligheid), Opinion on Ethylzingerone — “Hydroxyethoxyphenyl Butanone” (HEPB) — Cosmetics Europe Nr. P98 — Submission II eye irritation, voorlopige versie van 21 december 2018, definitieve versie van 5 maart 2019, SCCS/1604/18. BIJLAGE In bijlage V bij Verordening (EG) nr. 1223/2009 wordt de volgende vermelding toegevoegd: Referentienummer Identiteit van de stof Voorwaarden Te vermelden gebruiksvoorwaarden en waarschuwingen Chemische benaming/INN Naam volgens de woordenlijst van gemeenschappelijke benamingen van ingrediënten CAS-nummer EG-nummer Producttype, lichaamsdelen Maximumconcentratie in het gebruiksklare product Andere a b c d e f g h i “60 4-(3-ethoxy-4-hydroxyfenyl)butaan-2-on Hydroxyethoxyphenyl Butanone 569646-79-3 933-435-8 0,7%”",
  "source": "EUR LEX"
}