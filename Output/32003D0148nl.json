{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0148:NL:HTML\">",
  "content": "EUR-Lex - 32003D0148 - NL Avis juridique important | 32003D0148 2003/148/EG: Besluit nr. 185 van 27 juni 2002 tot wĳziging van Besluit nr. 153 van 7 oktober 1993 (formulier E 108) en Besluit nr. 170 van 11 juni 1998 (samenstelling van de lĳsten bedoeld in artikel 94, lid 4, en artikel 95, lid 4, van Verordening (EEG) nr. 574/72 van de Raad van 21 maart 1972) (Voor de EER relevante tekst) Publicatieblad Nr. L 055 van 01/03/2003 blz. 0074 - 0079 Besluit nr. 185 van 27 juni 2002 tot wijziging van Besluit nr. 153 van 7 oktober 1993 (formulier E 108) en Besluit nr. 170 van 11 juni 1998 (samenstelling van de lijsten bedoeld in artikel 94, lid 4, en artikel 95, lid 4, van Verordening (EEG) nr. 574/72 van de Raad van 21 maart 1972) (Voor de EER relevante tekst) (2003/148/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen(1), op grond waarvan zij tot taak heeft alle vraagstukken van administratieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen, Gelet op artikel 2, lid 1, van Verordening (EEG) nr. 574/72 van de Raad(2), op grond waarvan zij de modellen van bewijsstukken, verklaringen, aangiften, aanvragen en andere documenten welke voor de toepassing van de verordeningen nodig zijn, vaststelt, Gelet op Besluit nr. 153(3) tot vaststelling en aanpassing van sommige modelformulieren ten behoeve van de toepassing van die verordeningen (E 001, E 103-E 127), Gelet op Besluit nr. 170(4) betreffende de inventarissen bedoeld in artikel 94, lid 4, en artikel 95, lid 4, van Verordening (EEG) nr. 574/72, Overwegende hetgeen volgt: (1) De formulieren dienen te worden aangepast om rekening te houden met de wijzigingen die opgetreden zijn in de wettelijke regelingen van de lidstaten. (2) De huidige structuur van het formulier E 108 dat afgedrukt is bij Besluit nr. 153 maakt het niet mogelijk dat het orgaan van de woonplaats het bevoegd orgaan kennis geeft van het intrekken van het recht op de prestaties van de ziekteverzekering voor de hoofdverzekerde en de gezinsleden die met hem in een andere dan de bevoegde lidstaat wonen. (3) De wijziging van formulier E 108 vereist bepaalde wijzigingen in Besluit nr. 170 om dit aan te passen aan de nieuwe functie van formulier E 108. (4) De geldigheidsduur van één jaar van de formulieren E 121 die door een Duits, Frans, Italiaans of Portugees orgaan zijn uitgereikt, betreft enkel de toepassing van artikel 30 van Verordening (EEG) nr. 574/72, en niet van artikel 29, BESLUIT: 1. Het in Besluit nr. 153 afgedrukte formulier E 108, wordt vervangen door bijgaand model. 2. Besluit nr. 170 wordt gewijzigd in overeenstemming met de bijlage van dit besluit. 3. Dit besluit wordt bekendgemaakt in het Publicatieblad van de Europese Unie. Het is van toepassing vanaf de datum van goedkeuring door de Administratieve Commissie van de Europese Gemeenschappen voor de sociale zekerheid van migrerende werknemers. De voorzitter van de Administratieve Commissie Carlos García de Cortázar (1) PB L 149 van 5.7.1971, blz. 2. (2) PB L 74 van 27.3.1972, blz. 1. (3) PB L 244 van 19.9.1994, blz. 22. (4) PB L 275 van 10.10.1998, blz. 40. BIJLAGE Besluit nr. 170 wordt als volgt gewijzigd: a) Artikel 1, \"I. INVENTARIS BEDOELD IN ARTIKEL 94, LID 4, Gezinnen van werknemers of zelfstandigen\" wordt als volgt gewijzigd: i) punt 3 wordt door de volgende tekst vervangen: \"3. Het bevoegde orgaan of het orgaan van de woonplaats, naar gelang van het geval, stelt het orgaan van de woonplaats of het bevoegde orgaan in kennis van de schorsing of intrekking van het recht op verstrekkingen door toezending van twee exemplaren van het formulier E 108, waarvan deel A is ingevuld. Nadat het orgaan dat het formulier heeft ontvangen het deel B ervan heeft ingevuld, stuurt het één exemplaar terug naar het verzendend orgaan.\"; ii) in punt 4 worden de bestaande alinea's c) en d) nu d) en e), en er wordt een nieuwe alinea c) toegevoegd: \"c) de door het orgaan van de woonplaats aan het bevoegde orgaan medegedeelde datum van schorsing of intrekking van het recht. Deze datum wordt vermeld in het formulier E 108 en betekent het einde van de geldigheid van het formulier E 109.\"; iii) punt 5 wordt door de volgende tekst vervangen: \"5. Het orgaan van de woonplaats houdt de inventaris bij aan de hand van zijn eigen gegevens en van de gegevens die verstrekt zijn door het bevoegde orgaan over het ontstaan van het recht (formulier E 109) of de schorsing of intrekking van dit recht (formulier E 108), rekening houdend met het feit dat de geldigheid van de door de Duitse, Franse, Italiaanse of Portugese organen afgeleverde formulieren E 109 beperkt is tot een jaar na de datum van de aflevering, zonder dat dit afbreuk doet aan het formulier tot stopzetting van dit recht wegens feiten die volgens de wetgeving van deze staten de schorsing of intrekking van het recht op prestaties rechtvaardigen.\". b) Artikel 1, \"II. INVENTARIS BEDOELD IN ARTIKEL 95, LID 4, Gepensioneerden en/of hun gezinsleden\" wordt als volgt gewijzigd: i) punt 3 wordt door de volgende tekst vervangen: \"Het bevoegde orgaan of het orgaan van de woonplaats, naar gelang van het geval, stelt het orgaan van de woonplaats of het bevoegde orgaan in kennis van de schorsing of intrekking van het recht op verstrekkingen door toezending van twee exemplaren van formulier E 108, waarvan deel A is ingevuld. Nadat het orgaan dat het formulier heeft ontvangen het deel B ervan heeft ingevuld, stuurt het één exemplaar terug naar het verzendend orgaan. Een formulier E 108 tot schorsing of annulering van een formulier E 121 heeft hetzelfde individuele karakter als dat formulier, en wanneer meerdere E 121 formulieren voor de leden van eenzelfde gezin moeten worden geschorst of geannuleerd, moeten er evenveel formulieren E 108 worden opgesteld als formulieren E 121, zelfs wanneer de datum van schorsing of intrekking identiek is of de belanghebbenden allen onder hetzelfde orgaan van de woonplaats ressorteren.\"; ii) in punt 4 worden de bestaande alinea's c) en d) nu d) en e), en er wordt een nieuwe alinea c) toegevoegd: \"c) de door het orgaan van de woonplaats aan het bevoegde orgaan medegedeelde datum van schorsing of intrekking van het recht. Deze datum wordt vermeld in het formulier E 108 en betekent het einde van de geldigheid van het formulier E 121.\"; iii) punt 5 wordt door de volgende tekst vervangen: \"5. Het orgaan van de woonplaats houdt de inventaris bij aan de hand van zijn eigen gegevens en van de gegevens die verstrekt zijn door het orgaan dat het pensioen of de rente verschuldigd is of door het bevoegde ziekteverzekeringsorgaan van de staat die het pensioen of de rente verschuldigd is betreffende het ingaan van de rechten (formulier E 121) of de schorsing of intrekking van de rechten (formulier E 108), rekening houdend met het feit dat formulieren E 121 die afgegeven zijn door de Duitse, Franse, Italiaanse of Portugese organen voor gezinsleden van een pensioen- of rentetrekker die in een andere lidstaat wonen dan de lidstaat die het pensioen of de rente verschuldigd is (artikel 30 van Verordening (EEG) nr. 574/72), slechts geldig zijn gedurende één jaar na de datum van aflevering, zonder dat dit afbreuk doet aan het formulier tot stopzetting van dit recht wegens feiten die volgens de wetgeving van deze staten de schorsing of intrekking van het recht op prestaties rechtvaardigen.\". >PIC FILE= \"L_2003055NL.007702.TIF\"> >PIC FILE= \"L_2003055NL.007801.TIF\"> >PIC FILE= \"L_2003055NL.007901.TIF\">",
  "source": "EUR LEX"
}