{
  "url": "http://www.w3.org/1999/xhtml\"><!--",
  "content": "L_2014354NL.01000801.xml 11.12.2014 NL Publicatieblad van de Europese Unie L 354/8 VERORDENING (EU) Nr. 1312/2014 VAN DE COMMISSIE van 10 december 2014 tot wijziging van Verordening (EU) nr. 1089/2010 ter uitvoering van Richtlijn 2007/2/EG van het Europees Parlement en de Raad wat betreft de interoperabiliteit van diensten met betrekking tot ruimtelijke gegevens DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2007/2/EG van het Europees Parlement en de Raad van 14 maart 2007 tot oprichting van een infrastructuur voor ruimtelijke informatie in de Gemeenschap (Inspire) ( 1 ) , en met name artikel 7, lid 1, Overwegende hetgeen volgt: (1) In Verordening (EU) nr. 1089/2010 van de Commissie ( 2 ) zijn alleen de technische voorschriften voor de interoperabiliteit van verzamelingen ruimtelijke gegevens opgenomen. (2) De interoperabiliteit van diensten met betrekking tot ruimtelijke gegevens wordt gekenmerkt door het vermogen tot onderlinge communicatie, uitvoering en gegevensoverdracht tussen deze diensten. Derhalve moeten de diensten met betrekking tot ruimtelijke gegevens nader worden gedocumenteerd met aanvullende metagegevens. In mindere mate heeft deze interoperabiliteit ook betrekking op de harmonisatie van de inhoud van de dienst, in tegenstelling tot de uitvoeringsbepalingen voor verzamelingen ruimtelijke gegevens. (3) Bij de opstelling van de uitvoeringsbepalingen, waartoe in Richtlijn 2007/2/EG werd opgedragen, lag de nadruk in eerste instantie op de basisdiensten, d.w.z. op de netwerkdiensten in Verordening (EG) nr. 976/2009 van de Commissie ( 3 ) en op de interoperabiliteit van de verzamelingen ruimtelijke gegevens in Verordening (EU) nr. 1089/2010. Verordening (EU) nr. 1089/2010 moet daarom nu worden gewijzigd om er de uitvoeringsbepalingen voor de diensten met betrekking tot ruimtelijke gegevens in op te nemen. (4) De in deze verordening vervatte maatregelen zijn in overeenstemming met het advies van het bij artikel 22 van Richtlijn 2007/2/EG ingestelde comité, HEEFT DE VOLGENDE VERORDENING VASTGESTELD: Artikel 1 Verordening (EU) nr. 1089/2010 wordt als volgt gewijzigd: 1) Artikel 1 wordt vervangen door: „Artikel 1 Onderwerp en toepassingsgebied 1.   In deze verordening worden de vereisten vastgesteld voor technische voorschriften voor de interoperabiliteit en, waar uitvoerbaar, de harmonisatie van verzamelingen ruimtelijke gegevens en diensten met betrekking tot ruimtelijke gegevens in overeenstemming met de thema's opgesomd in de bijlagen I, II en III bij Richtlijn 2007/2/EG. 2.   Deze verordening is niet van toepassing op de netwerkdiensten die binnen het toepassingsgebied van Verordening (EG) nr. 976/2009 van de Commissie ( *1 ) vallen. ( *1 ) Verordening (EG) nr. 976/2009 van de Commissie van 19 oktober 2009 tot uitvoering van Richtlijn 2007/2/EG van het Europees Parlement en de Raad wat betreft de netwerkdiensten ( PB L 274 van 20.10.2009, blz. 9 ).”\n                                       \" . 2) Aan artikel 2 worden de volgende punten 31 tot en met 38 toegevoegd: „31. „eindpunt” : het internetadres dat wordt gebruikt om een door een dienst met betrekking tot ruimtelijke gegevens aangeboden operatie rechtstreeks aan te roepen; 32. „toegangspunt” : een internetadres dat een gedetailleerde beschrijving van een dienst met betrekking tot ruimtelijke gegevens bevat, met inbegrip van een lijst van eindpunten waarmee hij kan worden uitgevoerd; 33. „aanroepbare dienst met betrekking tot ruimtelijke gegevens” : elk van de volgende diensten: a) een dienst met betrekking tot ruimtelijke gegevens waarvan de metagegevens aan de voorschriften van Verordening (EG) nr. 1205/2008 van de Commissie voldoen ( *2 ) ; b) een dienst met betrekking tot ruimtelijke gegevens met ten minste één resource locator die een toegangspunt is; c) een dienst met betrekking tot ruimtelijke gegevens die overeenstemt met een gedocumenteerd en publiekelijk beschikbare verzameling technische specificaties die de benodigde informatie voor de uitvoering ervan bevatten; 34. „interoperabele dienst met betrekking tot ruimtelijke gegevens” : een aanroepbare dienst met betrekking tot ruimtelijke gegevens die voldoet aan de voorschriften van bijlage VI; 35. „geharmoniseerde dienst met betrekking tot ruimtelijke gegevens” : een interoperabele dienst met betrekking tot ruimtelijke gegevens die voldoet aan de voorschriften van bijlage VII; 36. „conforme verzameling ruimtelijke gegevens” : een verzameling ruimtelijke gegevens die voldoet aan de voorschriften van deze verordening; 37. „operatie” : een door een dienst met betrekking tot ruimtelijke gegevens ondersteunde actie; 38. „interface” : de vastgelegde verzameling operaties die het gedrag van een entiteit kenmerken, zoals gedefinieerd in ISO 19119:2005. ( *2 ) Verordening (EG) nr. 1205/2008 van de Commissie van 3 december 2008 ter uitvoering van Richtlijn 2007/2/EG van het Europees Parlement en de Raad betreffende metagegevens ( PB L 326 van 4.12.2008, blz. 12 ).”\n                                                   \" . 3) Artikel 6 wordt als volgt gewijzigd: a) de titel wordt vervangen door: „Codelijsten en opsommingen voor verzamelingen ruimtelijke gegevens” ; b) in lid 1 wordt de inleidende zin vervangen door: „Codelijsten moeten worden opgesteld volgens een van de volgende, in de bijlagen I tot en met IV gespecificeerde types:”. 4) Aan artikel 8 wordt het volgende lid 3 toegevoegd: „3.   De gegevensupdates worden met inachtneming van de in lid 2 genoemde termijn ter beschikking gesteld van alle verwante diensten met betrekking tot ruimtelijke gegevens.” . 5) Na artikel 14 worden de volgende artikelen ingevoegd: „Artikel 14 bis Voorschriften voor aanroepbare diensten met betrekking tot ruimtelijke gegevens Uiterlijk op 10 december 2015 verstrekken de lidstaten de metagegevens voor aanroepbare diensten met betrekking tot ruimtelijke gegevens, in overeenstemming met de voorschriften van bijlage V. Artikel 14 ter Interoperabiliteitsregelingen en harmonisatievoorschriften voor aanroepbare diensten met betrekking tot ruimtelijke gegevens De aanroepbare diensten met betrekking tot ruimtelijke gegevens die verband houden met de gegevens die deel uitmaken van ten minste één conforme verzameling ruimtelijke gegevens moeten voldoen aan de interoperabiliteitsvoorschriften van de bijlagen V en VI en, waar uitvoerbaar, de harmonisatievoorschriften van bijlage VII.” . 6) De tekst van bijlage I bij deze verordening wordt als bijlage V toegevoegd. 7) De tekst van bijlage II bij deze verordening wordt als bijlage VI toegevoegd. 8) De tekst van bijlage III bij deze verordening wordt als bijlage VII toegevoegd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 december 2014. Voor de Commissie De voorzitter Jean-Claude JUNCKER ( 1 ) PB L 108 van 25.4.2007, blz. 1 . ( 2 ) Verordening (EU) nr. 1089/2010 van de Commissie van 23 november 2010 ter uitvoering van Richtlijn 2007/2/EG van het Europees Parlement en de Raad betreffende de interoperabiliteit van verzamelingen ruimtelijke gegevens en van diensten met betrekking tot ruimtelijke gegevens ( PB L 323 van 8.12.2010, blz. 11 ). ( 3 ) Verordening (EG) nr. 976/2009 van de Commissie van 19 oktober 2009 tot uitvoering van Richtlijn 2007/2/EG van het Europees Parlement en de Raad wat betreft de netwerkdiensten ( PB L 274 van 20.10.2009, blz. 9 ). BIJLAGE I „BIJLAGE V UITVOERINGSBEPALINGEN VOOR AANROEPBARE DIENSTEN MET BETREKKING TOT RUIMTELIJKE GEGEVENS DEEL A Notatieafspraken Op vergelijkbare wijze als in Verordening (EG) nr. 1205/2008 worden de volgende notatieafspraken gehanteerd voor de metagegevens voor diensten met betrekking tot ruimtelijke gegevens. Waar dat zo bepaald is in de beschrijving van de metagegevenselementen, worden de waardedomeinen gebruikt met de in de desbetreffende tabellen bepaalde multipliciteit. Met betrekking tot een bepaald domein wordt elke waarde gedefinieerd aan de hand van: — een cijfercode, — voor personen, een naam in tekstvorm, die eventueel vertaald wordt in de verschillende talen van de Gemeenschap, — een taalneutrale naam voor computers (de tussen haakjes aangegeven waarde), — een beschrijving of definitie (optioneel). De tabel bevat de volgende informatie: — de eerste kolom bevat de verwijzing naar het punt van de bijlage waarin het metagegevenselement of de groep metagegevenselementen is gedefinieerd, — de tweede kolom bevat de naam van het metagegevenselement of de groep metagegevenselementen, — de derde kolom bepaalt de multipliciteit van een metagegevenselement. De multipliciteit wordt weergegeven volgens de Unified Modelling Language (uml): — N betekent dat het metagegevenselement slechts N keer voorkomt in een reeks resultaten, — 1..* betekent dat het element minstens één keer voorkomt in een reeks resultaten, — 0..1 geeft aan dat de aanwezigheid van het metagegevenselement in een reeks resultaten aan voorwaarden gebonden is maar slechts één keer kan voorkomen, — 0..* geeft aan dat de aanwezigheid van het metagegevenselement in een reeks resultaten aan voorwaarden gebonden is en één of meerdere keren kan voorkomen, — wanneer de multipliciteit 0..1 of 0..* is, wordt bij de voorwaarde aangegeven in welke gevallen de metagegevenselementen verplicht zijn; — de vierde kolom bevat voorwaarden voor het geval dat de multipliciteit van het element niet voor alle types van bronnen geldt. In de andere gevallen zijn alle elementen verplicht. DEEL B Metagegevenselement „categorie” 1.   Categorie Dit is een verwijzing naar de aanroepbaarheidsstatus van de dienst met betrekking tot ruimtelijke gegevens. Het waardedomein van dit metagegevenselement is als volgt: 1.1.   Aanroepbaar (invocable) De dienst met betrekking tot ruimtelijke gegevens is een aanroepbare dienst met betrekking tot ruimtelijke gegevens. 1.2.   Interoperabel (interoperable) De aanroepbare dienst met betrekking tot ruimtelijke gegevens is een interoperabele dienst met betrekking tot ruimtelijke gegevens. 1.3.   Geharmoniseerd (harmonised) De interoperabele dienst met betrekking tot ruimtelijke gegevens is een geharmoniseerde dienst met betrekking tot ruimtelijke gegevens. DEEL C Instructies inzake multipliciteit en voorwaarden van metagegevenselementen De nieuwe metagegevens die de dienst met betrekking tot ruimtelijke gegevens beschrijven, omvatten de in tabel 1 opgenomen metagegevenselementen of groepen metagegevenselementen. Die metagegevenselementen of groepen metagegevenselementen stemmen overeen met de in de tabel 1 opgenomen verwachte multipliciteit en voorwaarden. Wanneer voor een bepaald metagegevenselement geen voorwaarde is vastgesteld, is dat element verplicht. Tabel 1 Metagegevens voor aanroepbare diensten met betrekking tot ruimtelijke gegevens Referentie Nieuwe metagegevenselementen Multipliciteit Voorwaarde 1 Categorie 0..1 Verplicht voor een aanroepbare dienst met betrekking tot ruimtelijke gegevens DEEL D Aanvullende voorschriften voor in Verordening (EG) nr. 1205/2008 opgenomen metagegevens 1.   Resource locator Het in Verordening (EG) nr. 1205/2008 opgenomen metagegevenselement „resource locator” omvat ook alle toegangspunten van de aanbieder van de dienst met betrekking tot ruimtelijke gegevens, en deze toegangspunten worden ondubbelzinnig als zodanig geïdentificeerd. 2.   Specificatie Het in Verordening (EG) nr. 1205/2008 opgenomen metagegevenselement „specificatie” verwijst naar of omvat ook technische specificaties (bijvoorbeeld, maar niet uitsluitend, technische richtsnoeren van Inspire) waaraan de aanroepbare dienst met betrekking tot ruimtelijke gegevens volledig voldoet, die alle benodigde (menselijk en, voor zover van toepassing, machinaal leesbare) technische elementen verstrekt om de dienst te kunnen aanroepen.” BIJLAGE II „BIJLAGE VI UITVOERINGSBEPALINGEN VOOR DE INTEROPERABILITEIT VAN AANROEPBARE DIENSTEN MET BETREKKING TOT RUIMTELIJKE GEGEVENS DEEL A Aanvullende voorschriften voor in Verordening (EG) nr. 1205/2008 opgenomen metagegevens 1.   Voorwaarden voor toegang en gebruik De technische beperkingen die van toepassing zijn op de toegang tot en het gebruik van de dienst met betrekking tot ruimtelijke gegevens worden gedocumenteerd in het in Verordening (EG) nr. 1205/2008 opgenomen metagegevenselement „BEPERKING MET BETREKKING TOT TOEGANG EN GEBRUIK”. 2.   Verantwoordelijke organisatie bron Het in Verordening (EG) nr. 1205/2008 opgenomen element „verantwoordelijke organisatie bron” beschrijft ten minste de als beheerder optredende verantwoordelijke organisatie overeenkomstig de in Verordening (EG) nr. 1205/2008 opgenomen rol van de verantwoordelijke partij „beheerder”. DEEL B Metagegevenselementen 3.   Identifier voor coördinaatreferentiesystemen In voorkomend geval is dit de lijst van door de dienst met betrekking tot ruimtelijke gegevens ondersteunde coördinaatreferentiesystemen. Elk ondersteund coördinaatreferentiesysteem wordt uitgedrukt door middel van een identifier. 4.   Kwaliteit van de dienst Dit is de minimale kwaliteit van de dienst zoals ingeschat door de verantwoordelijke partij van de dienst met betrekking tot ruimtelijke gegevens, die naar verwachting gedurende een bepaalde periode geldig blijft. 4.1.   Criteria Dit zijn de criteria waarop de metingen betrekking hebben. Het waardedomein van dit metagegevenselement is als volgt: 4.1.1.   Beschikbaarheid (availability) Beschrijft het percentage van de tijd dat de dienst beschikbaar is. 4.1.2.   Prestaties (performance) Beschrijft hoe snel een verzoek aan de dienst met betrekking tot ruimtelijke gegevens kan worden verwerkt. 4.1.3.   Capaciteit (capacity) Beschrijft het maximumaantal gelijktijdige verzoeken dat kan worden verwerkt bij de aangegeven prestaties. 4.2.   Meting 4.2.1.   Beschrijving Beschrijft de meting voor elk criterium. Het waardedomein van dit metagegevenselement is vrije tekst. 4.2.2.   Waarde (value) Beschrijft de waarde van de meting voor elk criterium. Het waardedomein van dit metagegevenselement is vrije tekst. 4.2.3.   Eenheid (unit) Beschrijft de eenheid van de meting voor elk criterium. Het waardedomein van dit metagegevenselement is vrije tekst. DEEL C Instructies inzake multipliciteit en voorwaarden van metagegevenselementen De metagegevens die een interoperabele dienst met betrekking tot ruimtelijke gegevens beschrijven, omvatten de in tabel 1 opgenomen metagegevenselementen of groepen metagegevenselementen. Die metagegevenselementen of groepen metagegevenselementen stemmen overeen met de in de tabel 1 opgenomen verwachte multipliciteit en voorwaarden. Wanneer voor een bepaald metagegevenselement geen voorwaarde is vastgesteld, is dat element verplicht. Tabel 1 Metagegevens voor interoperabele diensten met betrekking tot ruimtelijke gegevens Referentie Nieuwe metagegevenselementen Multipliciteit Voorwaarde 1 Identifier voor coördinaatreferentiesystemen 1..* Verplicht indien van toepassing 2 Kwaliteit van de dienst 3..*” BIJLAGE III „BIJLAGE VII UITVOERINGSBEPALINGEN VOOR DE HARMONISATIE VAN INTEROPERABELE DIENSTEN MET BETREKKING TOT RUIMTELIJKE GEGEVENS DEEL A Kenmerken 1.   Kwaliteit van de dienst Een geharmoniseerde dienst met betrekking tot ruimtelijke gegevens moet 98 % van de tijd beschikbaar zijn. 2.   Outputcodering Een geharmoniseerde dienst met betrekking tot ruimtelijke gegevens die binnen het toepassingsgebied van Richtlijn 2007/2/EG vallende ruimtelijke objecten oplevert, codeert die ruimtelijke objecten overeenkomstig deze verordening. DEEL B Metagegevenselementen 3.   Metagegevenselement „aanroeping” Het metagegevenselement „aanroeping” documenteert de interfaces van de geharmoniseerde dienst met betrekking tot ruimtelijke gegevens en geeft een lijst van de eindpunten om de communicatie van machine tot machine mogelijk te maken. DEEL C Instructies inzake multipliciteit en voorwaarden van metagegevenselementen De metagegevens voor geharmoniseerde diensten met betrekking tot ruimtelijke gegevens omvatten het metagegevenselement of de groep metagegevenselementen in tabel 1. Dit metagegevenselement of deze groep metagegevenselementen stemt overeen met de in de tabel 1 opgenomen verwachte multipliciteit en voorwaarden. Wanneer voor een bepaald metagegevenselement geen voorwaarde is vastgesteld, is dat element verplicht. Tabel 1 Metagegevens voor geharmoniseerde diensten met betrekking tot ruimtelijke gegevens Referentie Nieuwe metagegevenselementen Multipliciteit Voorwaarde 1 Metagegevenselement „aanroeping” 1..* DEEL D Operaties 1.   Lijst van operaties Een geharmoniseerde dienst met betrekking tot ruimtelijke gegevens biedt de in tabel 2 opgenomen operatie aan. Tabel 2 Operaties voor geharmoniseerde diensten met betrekking tot ruimtelijke gegevens Operatie Rol Haal metagegevens geharmoniseerde dienst met betrekking tot ruimtelijke gegevens Levert alle vereiste informatie over de dienst op, alsook een beschrijving van de mogelijkheden ervan. 2.   „Haal metagegevens geharmoniseerde dienst met betrekking tot ruimtelijke gegevens”-operatie 2.1.   „Haal metagegevens geharmoniseerde dienst met betrekking tot ruimtelijke gegevens”-verzoek 2.1.1.   „Haal metagegevens geharmoniseerde dienst met betrekking tot ruimtelijke gegevens”-verzoekparameters De „haal metagegevens geharmoniseerde dienst met betrekking tot ruimtelijke gegevens”-verzoekparameter geeft de gewenste natuurlijke taal aan van de inhoud van de „haal metagegevens geharmoniseerde dienst met betrekking tot ruimtelijke gegevens”-respons. 2.2.   „Haal metagegevens geharmoniseerde dienst met betrekking tot ruimtelijke gegevens”-respons De „haal metagegevens geharmoniseerde dienst met betrekking tot ruimtelijke gegevens”-respons omvat de volgende reeksen parameters: — metagegevens over de geharmoniseerde dienst met betrekking tot ruimtelijke gegevens, — metagegevens over de operaties, — talen. 2.2.1.   „Metagegevens over de geharmoniseerde dienst met betrekking tot ruimtelijke gegevens”-parameters De „metagegevens over de geharmoniseerde dienst met betrekking tot ruimtelijke gegevens”-parameters omvatten ten minste de in deze verordening en Verordening (EG) nr. 1205/2008 opgenomen Inspire-metagegevenselementen van de geharmoniseerde dienst met betrekking tot ruimtelijke gegevens. 2.2.2.   „Metagegevens over de operaties”-parameter De „metagegevens over de operaties”-parameter verschaft metagegevens over de operaties van de geharmoniseerde dienst met betrekking tot ruimtelijke gegevens. Hij geeft ten minste een beschrijving van elke operatie, die ten minste een beschrijving van de uitgewisselde gegevens en het netwerkadres omvat. 2.2.3.   „Talen”-parameters Er worden twee „talen”-parameters gebruikt: — de „responstaal”-parameter, die de in de „haal metagegevens geharmoniseerde dienst met betrekking tot ruimtelijke gegevens”-responsparameters gebruikte natuurlijke taal aangeeft, — de „ondersteunde talen”-parameter, die de lijst van de door de geharmoniseerde dienst met betrekking tot ruimtelijke gegevens ondersteunde talen bevat.”",
  "source": "EUR LEX"
}