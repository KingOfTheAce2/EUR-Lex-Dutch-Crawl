{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0222:NL:HTML\">",
  "content": "EUR-Lex - 31991D0222 - NL Avis juridique important | 31991D0222 91/222/EEG: Beschikking van de Commissie van 26 maart 1991 houdende verlenging van de periode waarin de Gemeenschap een financiële bijdrage verleent voor de uitroeiing van besmettelijke boviene pleuropneumonie in Spanje (Slechts de tekst in de Spaanse taal is authentiek) Publicatieblad Nr. L 098 van 19/04/1991 blz. 0019 - 0020 BESCHIKKING VAN DE COMMISSIE  van 26 maart 1991  houdende verlenging van de periode waarin de Gemeenschap een financiële bijdrage verleent voor de uitroeiing van besmettelijke boviene pleuropneumonie in Spanje  ( Slechts de tekst in de Spaanse taal  is authentiek )  ( 91/222/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ), gewijzigd bij Beschikking 91/133/EEG ( 2 ), en met name op artikel 3, lid 4, en artikel 4, Overwegende dat in Spanje in september 1990 besmettelijke boviene pleuropneumonie ( BBPP ) is uitgebroken; dat de Commissie op grond daarvan reeds Beschikking 91/70/EEG ( 3 ) heeft gegeven; Overwegende dat zich in Spanje nieuwe uitbraken van besmettelijke boviene pleuropneumonie hebben voorgedaan; dat deze ziekte voor de veestapel van de Gemeenschap een ernstige bedreiging vormt; dat de maatregelen voor de uitroeiing van deze ziekte in  Spanje moeten worden voortgezet; Overwegende dat om het welslagen van de maatregelen te garanderen, de nodige voorschriften moeten worden vastgesteld; dat de Spaanse autoriteiten zich ertoe hebben verbonden deze voorschriften in acht te nemen; Overwegende dat op communautair niveau wetenschappelijk onderzoek is verricht met het oog op de harmonisatie van de voorschriften inzake de diagnose van besmettelijke boviene pleuropneumonie; dat deze beschikking opnieuw kan worden behandeld om haar aan  te passen aan de vooruitgang op wetenschappelijk gebied; Overwegende dat aan de voorwaarden voor het verlenen van een financiële bijdrage van de Gemeenschap overeenkomstig Beschikking 90/424/EEG is voldaan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN :  Artikel 1 Voor uitbraken van besmettelijke boviene pleuropneumonie die zich in de periode van 1 oktober 1990 tot en met 31 maart 1991 hebben voorgedaan, kan door de Gemeenschap aan Spanje een financiële bijdrage worden verleend . De financiële bijdrage van de Gemeenschap, als omschreven in artikel 4, wordt verleend op voorwaarde dat Spanje de in onderhavige beschikking vastgestelde voorschriften in acht neemt .  Artikel 2 Voor de doeleinden van deze beschikking wordt verstaan onder : 1 . bedrijf : een inrichting van een landbouwbedrijf of een onder officieel toezicht staande inrichting op het bedrijfsterrein van een handelaar, gelegen op het grondgebied van Spanje, waar gewoonlijk fok -, gebruiks - of slachtrunderen worden gehouden; 2 . besmette zone : een gebied met een diameter van ten minste 3 km rond een bedrijf waar officieel een uitbraak van besmettelijke boviene pleuropneumonie is gediagnostiseerd of rond een bedrijf dat uit epizooetiologisch oogpunt met een uitbraak is  verbonden; 3 . serologische test : de complementbindingsreactie ( gewijzigde methode van Campbell en Turner ); 4 . geval : een dier dat positief op een serologische test heeft gereageerd, waarbij het resultaat van de test is bevestigd door het referentielaboratorium, en/of dat bij de keuring na het slachten pathologische laesies ten gevolge van besmettelijke  boviene pleuropneumonie vertoont, en/of waarbij Mycoplasma mycoides subspecies mycoides ( biotype  \"small colony \") is geïsoleerd; 5 . positief reagerende dieren : dieren die op een serologische test reageren .  Artikel 3 De Spaanse centrale autoriteiten stellen vast : 1 . maatregelen om uitbraken van besmettelijke boviene pleuropneumonie te identificeren; de maatregelen betreffen met name : a ) de verplichte melding van alle vermoedelijke en alle bevestigde uitbraken van besmettelijke boviene pleuropneumonie, b ) het opzetten van speciale epizooetiologische enquêtes om na te gaan welke bedrijven zijn besmet en met name het verrichten van een volledig serologisch onderzoek; c ) het aanwijzen van besmette zones; 2 . maatregelen om besmettelijke boviene pleuropneumonie uit te roeien; de maatregelen betreffen met name : a ) - volledig verbod op het verkeer van runderen op de bedrijven waar positief reagerende dieren zijn aangetroffen, met uitzondering van vervoer onder officieel toezicht met het oog op onmiddellijke slachting, totdat alle runderen ouder dan twaalf  maanden in die zone negatief hebben gereageerd op drie tests die met een interval van ten minste drie weken zijn verricht; - de mogelijkheid om, wanneer een gering aantal dieren een licht positieve reactie vertoont, een of meer van deze dieren op te offeren . Op grond van de keuring na het slachten en/of laboratoriumonderzoek kan dan een definitieve diagnose worden gesteld; b ) volledig verbod op het verkeer van runderen in de besmette zones, met uitzondering van vervoer onder officieel toezicht met het oog op onmiddellijke slachting, totdat in die zone alle runderen ouder dan twaalf maanden op drie tests die met een  interval van ten minste drie weken zijn verricht, negatief hebben gereageerd; c ) het slachten van alle runderen op een bedrijf waar een groot aantal gevallen is geconstateerd; d ) het onderzoek van alle runderen in de besmette zone; e ) het verlenen van toestemming tot het slachten van runderen overeenkomstig het bepaalde onder a ), tweede streepje, en onder c ), onder officieel toezicht in slachthuizen die daartoe door de Spaanse centrale autoriteiten zijn aangewezen, onmiddellijk  nadat de eigenaar of de verantwoordelijke persoon officieel van de resultaten van de tests of onderzoeken in kennis is gesteld . Onverminderd Richtlijn 64/433/EEG van de Raad van 26 juni 1964 inzake gezondheidsvraagstukken op het gebied van het intracommunautaire handelsverkeer in vers vlees ( 4 ) mag het vlees van deze dieren in de handel worden gebracht op voorwaarde dat bij de  keuringen vóór en na het slachten geen veranderingen aan het licht zijn gekomen waardoor de karkassen of de slachtafvallen voor menselijke consumptie ongeschikt zouden zijn . f ) de onmiddellijke en adequate schadeloosstelling van de eigenaars van runderen die overeenkomstig het bepaalde onder a ), tweede streepje, en onder c ), zijn geslacht; g ) de verplichte reiniging en ontsmetting van de bedrijven nadat de runderen zijn geslacht; 3 . gemeenschappelijke maatregelen, met name : a ) een verbod op therapeutische behandeling van een vaccinatie tegen besmettelijke boviene pleuropneumonie; b ) de instelling van een identificatieregeling voor alle runderen op het nationale grondgebied, ten einde op elk ogenblik het gebied en het bedrijf van oorsprong te kunnen opsporen; c ) de registratie van rundveehouderijbedrijven; d ) de controle op verplaatsingen van runderen; e ) het verstrekken van informatie aan de dierenartsen om hun aandacht te vestigen op de uitvoering van de maatregelen . Met name moeten verdachte laesies naar de referentielaboratoria worden gezonden; f ) de melding aan de Commissie en de Lid-Staten van het aantal positief reagerende dieren, het aantal gevallen, het aantal uitbraken en de bedrijven waar positief reagerende dieren zijn aangetroffen .  Artikel 4 De financiële bijdrage van de Gemeenschap bedraagt : - 50 % van de uitgaven die Spanje heeft gedaan om de eigenaars van runderen en van rundvleesprodukten te vergoeden voor het, naar gelang van het geval, slachten of destrueren; - 50 % van de uitgaven die Spanje heeft gedaan voor het reinigen en ontsmetten van bedrijven en materieel en voor het verdelgen van insecten; - 50 % van de uitgaven die Spanje heeft gedaan om de eigenaars van besmette voeders en besmette apparatuur schadeloos te stellen voor het vernietigen ervan .  Artikel 5 De financiële bijdrage van de Gemeenschap wordt betaald nadat de nodige bewijsstukken zijn overgelegd .  Artikel 6 Deze beschikking is gericht tot het Koninkrijk Spanje . Gedaan te Brussel, 26 maart 1991 . Voor de Commissie Ray MAC SHARRY Lid van de Commissie  ( 1 ) PB nr . L 224 van 18 . 9 . 1990, blz . 19 . ( 2 ) PB nr . L 66 van 13 . 3 . 1991, blz . 18 . ( 3 ) PB nr . L 39 van 13 . 2 . 1991, blz . 21 . ( 4 ) PB nr . 121 van 29 . 7 . 1964, blz . 2012/64 .",
  "source": "EUR LEX"
}