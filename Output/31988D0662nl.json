{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0662:NL:HTML\">",
  "content": "EUR-Lex - 31988D0662 - NL Avis juridique important | 31988D0662 88/662/EEG: Besluit van de Raad van 21 december 1988 betreffende de voorlopige toepassing van de Internationale Natuurrubberovereenkomst 1987 Publicatieblad Nr. L 382 van 31/12/1988 blz. 0039 - 0039 Bijzondere uitgave in het Fins: Hoofdstuk 11 Deel 14 blz. 0209 Bijzondere uitgave in het Zweeds: Hoofdstuk 11 Deel 14 blz. 0209 BESLUIT VAN DE RAAD van 21 december 1988 betreffende de voorlopige toepassing van de Internationale Natuurrubberovereenkomst 1987  ( 88/662/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 113 en ll6, Gezien het voorstel van de Commissie, Overwegende dat de Internationale Overeenkomst betreffende natuurlijke rubber van 1979 is verstreken; Overwegende dat de Internationale Natuurrubberovereenkomst 1987, hierna \"Overeenkomst van 1987'' genoemd, krachtens Besluit 88/107/EEG ( 1 ) door de Gemeenschap en haar Lid-Staten op 18 december 1987 is ondertekend; Overwegende dat de voorlopige inwerkingtreding van de Overeenkomst van 1987 uiterlijk met ingang van 1 januari 1989 dient te worden zeker gesteld; dat het daartoe noodzakelijk is dat de Gemeenschap en haar Lid-Staten, overeenkomstig hun daartoe vereiste  interne procedures en na afsluiting daarvan, de secretaris-generaal van de Organisatie van de Verenigde Naties in kennis stellen van hun voornemen om de Overeenkomst van 1987 voorlopig toe te passen, BESLUIT : Artikel 1 De Gemeenschap en haar Lid-Staten stellen, na afsluiting van de hiertoe vereiste interne procedures, de secretaris-generaal van de Organisatie van de Verenigde Naties in kennis van hun voornemen om de Internationale Natuurrubberovereenkomst 1987  voorlopig toe te passen overeenkomstig artikel 59, lid 1, en artikel 60, lid 2, daarvan . Artikel 2 De Voorzitter van de Raad is gemachtigd de persoon aan te wijzen die bevoegd is namens de Gemeenschap de kennisgeving van voorlopige toepassing van de Overeenkomst van 1987 neder te leggen . Gedaan te Brussel, 21 december 1988 . V . PAPANDREOU ( 1 ) PB nr . L 58 van 3 . 3 . 1988, blz . 18 .",
  "source": "EUR LEX"
}