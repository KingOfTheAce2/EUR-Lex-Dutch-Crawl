{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2471:NL:HTML\">",
  "content": "EUR-Lex - 31999R2471 - NL Avis juridique important | 31999R2471 Verordening (EG) nr. 2471/1999 van de Commissie van 23 november 1999 tot wijziging van Verordening (EG) nr. 669/97 van de Raad betreffende de opening en de wijze van beheer van communautaire tariefcontingenten voor bepaalde vissen en visserijproducten van oorsprong uit de Faeröer Publicatieblad Nr. L 301 van 24/11/1999 blz. 0003 - 0005 VERORDENING (EG) Nr. 2471/1999 VAN DE COMMISSIE van 23 november 1999 tot wijziging van Verordening (EG) nr. 669/97 van de Raad betreffende de opening en de wijze van beheer van communautaire tariefcontingenten voor bepaalde vissen en visserijproducten van oorsprong uit de Faeröer DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 669/97 van de Raad van 14 april 1997 betreffende de opening en de wijze van beheer van communautaire tariefcontingenten en -plafonds, de instelling van een communautair toezicht voor bepaalde vissen en visserijproducten van oorsprong uit de Faeröer en de vaststelling van bepaalde modaliteiten voor de wijziging of aanpassing van die maatregelen, alsmede tot intrekking van Verordening (EG) nr. 1983/95(1), gewijzigd bij Verordening (EG) nr. 1034/98 van de Commissie(2), en inzonderheid op de artikelen 5 en 6, (1) Overwegende dat met Besluit nr. 1/99 van het Gemengd Comité EG/Denemarken-Faeröer(3) protocol nr. 1 is vervangen bij de Overeenkomst betreffende de tariefregeling en de bepalingen die gelden voor bepaalde vissen en visserijproducten die in de Gemeenschap in het vrije verkeer zijn gebracht of in de Faeröer-eilanden zijn ingevoerd; (2) Overwegende dat door het nieuwe protocol nr. 1 de bepalingen betreffende de voorwaarde inzake referentieprijzen, de communautaire tariefplafonds en het statistisch toezicht zijn afgeschaft, die thans voor bepaalde vissen en visserijproducten gelden die van douanerechten vrijgesteld zijn; dat derhalve Verordening (EG) nr. 669/97 gewijzigd moet worden, waarbij de artikelen die deze maatregelen hebben ingesteld, alsmede de bijlagen II en III worden geschrapt; (3) Overwegende dat het tariefcontingent dat geldt voor de rechtenvrije invoer van zalm (09.0673) vervangen wordt door een regeling van onbeperkte invoer met vrijstelling van douanerechten; dat de tariefbehandeling van de meestbegunstigde natie weer is ingesteld voor bepaalde producten die thans in het kader van tariefcontingenten vrij van rechten ingevoerd kunnen worden, met name voor bereidingen en conserven van haring en makreel (09.0677), heekfilets (09.0683), krabben (09.0685) en mosselen (09.0687); dat de tariefcontingenten voor de vier overige producten worden gehandhaafd; dat bijlage I bij Verordening (EG) nr. 669/97 dienovereenkomstig gewijzigd moet worden; (4) Overwegende dat de in deze verordening vervatte maatregelen in overeenstemming zijn met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Verordening (EG) nr. 669/97 wordt als volgt gewijzigd: 1. In de titel worden de woorden \"en -plafonds\" en \"de instelling van een communautair toezicht\" geschrapt. 2. In artikel 1 wordt \"bijlage I\" vervangen door \"de bijlage\". 3. De artikelen 4 en 7 worden geschrapt. 4. Bijlage I wordt vervangen door de bijlage bij de onderhavige verordening. 5. De hoeveelheden die sinds 1 januari 1999 in het kader van de met Verordening (EG) nr. 669/97 geopende tariefcontingenten met de volgnummers 09.0671, 09.0675, 09.0679 en 09.0681 ingevoerd worden, worden verdisconteerd in de volumes van de respectievelijke tariefcontingenten die in bijlage bij deze verordening zijn opgenomen. 6. De bijlagen II en III worden geschrapt. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 augustus 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 november 1999. Voor de Commissie Frederik BOLKESTEIN Lid van de Commissie (1) PB L 101 van 18.4.1997, blz. 1. (2) PB L 148 van 19.5.1998, blz. 6. (3) PB L 178 van 14.7.1999, blz. 58. BIJLAGE AAN TARIEFCONTINGENTEN ONDERWORPEN VIS EN VISSERIJPRODUCTEN >RUIMTE VOOR DE TABEL>",
  "source": "EUR LEX"
}