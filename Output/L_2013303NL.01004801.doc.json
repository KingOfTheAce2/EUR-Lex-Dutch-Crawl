{
  "url": "http://www.w3.org/1999/xhtml\">",
  "content": "L_2013303NL.01004801.xml 14.11.2013 NL Publicatieblad van de Europese Unie L 303/48 UITVOERINGSBESLUIT VAN DE COMMISSIE van 12 november 2013 tot wijziging van Beschikking 2008/294/EG teneinde daarin aanvullende toegangstechnologieën en frequentiebanden voor mobielecommunicatiediensten aan boord van vliegtuigen (MCA-diensten) op te nemen (Kennisgeving geschied onder nummer C(2013) 7491) (Voor de EER relevante tekst) (2013/654/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking nr. 676/2002/EG van het Europees Parlement en de Raad van 7 maart 2002 inzake een regelgevingskader voor het radiospectrumbeleid in de Europese Gemeenschap (radiospectrumbeschikking) ( 1 ) , en met name artikel 4, lid 3, Overwegende hetgeen volgt: (1) In de bijlage bij Beschikking 2008/294/EG van de Commissie ( 2 ) zijn de technische en operationele voorwaarden vastgelegd waaraan moet zijn voldaan om het gebruik van gsm aan boord van vliegtuigen toe te staan. (2) Door de ontwikkeling van verbeterde communicatiemiddelen die worden ondersteund door de technische vooruitgang krijgen burgers de mogelijkheid om overal en altijd draadloos verbinding te hebben. Hierdoor wordt ook een bijdrage geleverd aan het verwezenlijken van de doelstellingen van de digitale agenda voor Europa ( 3 ) en de Europa 2020-strategie. (3) Ter voorbereiding op het gebruik van de meest recente beschikbare technologieën en frequenties voor het aanbieden van MCA-diensten heeft de Commissie overeenkomstig artikel 4, lid 2, van Beschikking nr. 676/2002/EG op 5 oktober 2011 een mandaat verstrekt aan de Europese Conferentie van PTT-administraties („de CEPT”) om te onderzoeken of het gebruik van UMTS-systemen en andere toepasselijke boordtechnologieën, zoals LTE of WiMax, aan boord van vliegtuigen op frequentiebanden als de 2 GHz- en de 2,6 GHz-band technisch verenigbaar is met radiodiensten die hierdoor kunnen worden beïnvloed. (4) In het kader van dit mandaat heeft de CEPT haar verslag op 8 maart 2013 ingediend. In het CEPT-verslag nr. 48 wordt geconcludeerd dat het mogelijk is om, rekening houdend met de desbetreffende technische voorwaarden, UMTS- en LTE-technologieën in te voeren op respectievelijk de 2 100 MHz- en de 1 800 MHz-band. De bijlage bij Beschikking 2008/294/EG moet daarom op basis van de resultaten van het CEPT-verslag nr. 48 worden gewijzigd teneinde deze technologieën daarin op te nemen en het gebruik ervan aan boord van vliegtuigen toe te staan. (5) Gezien het toenemende gebruik van LTE- en UMTS-technologieën in de Unie dient dit besluit zo spoedig mogelijk te worden toegepast. (6) Radiodiensten die hierdoor eventueel worden beïnvloed, dienen op passende wijze te worden beschermd door inperking van het zendvermogen van de MCA-diensten. Aangezien het gebruik van de verbeterde netwerkbesturingseenheid (NCU) voor de 2,6 GHz-band wordt uitgesteld tot de bevoegde luchtvaartcertificeringsautoriteiten overeenstemming hebben bereikt over de technische beperkingen, waarna de productie van de NCU’s kan beginnen, en tot de luchtwaardigheidscertificering voor elk type luchtvaartuig is voltooid, zou de toepassing van de NCU-parameters voor de 2,6 GHz-band kunnen worden uitgesteld tot 1 januari 2017. (7) De technische MCA-specificaties dienen gelijke tred te houden met de technologische vooruitgang. (8) Beschikking 2008/294/EG moet daarom dienovereenkomstig worden gewijzigd. (9) De in dit besluit vervatte maatregelen zijn in overeenstemming met het advies van het radiospectrumcomité, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2008/294/EG wordt vervangen door de bijlage bij dit besluit. Artikel 2 De in tabel 3 van de bijlage bij dit besluit bepaalde waarden voor de band 2 570-2 690 MHz zijn van toepassing met ingang van 1 januari 2017. Artikel 3 De lidstaten stellen, zo snel mogelijk en uiterlijk zes maanden na de inwerkingtreding van dit besluit, de in tabel 1 in de bijlage vermelde frequentiebanden beschikbaar voor MCA-diensten op interferentievrije en onbeschermde basis, mits deze diensten voldoen aan de in de bijlage uiteengezette voorwaarden. Artikel 4 De lidstaten stellen de minimumhoogte boven de grond vast voor transmissie van een actief MCA-systeem in overeenstemming met deel 3 van de bijlage. De lidstaten kunnen hogere minima opleggen voor MCA-diensten indien dit op grond van nationale topografische voorwaarden en voorwaarden voor invoering van het netwerk aan de grond wordt gerechtvaardigd. Deze informatie, voorzien van de nodige toelichting, wordt uiterlijk vier maanden na vaststelling van dit besluit meegedeeld aan de Commissie en wordt bekendgemaakt in het Publicatieblad van de Europese Unie . Artikel 5 Deze beschikking is gericht tot de lidstaten. Gedaan te Brussel, 12 november 2013. Voor de Commissie Neelie KROES Vicevoorzitter ( 1 ) PB L 108 van 24.4.2002, blz. 1 . ( 2 ) Beschikking 2008/294/EG van de Commissie van 7 april 2008 betreffende geharmoniseerde spectrumgebruiksvoorwaarden voor mobielecommunicatiediensten aan boord van vliegtuigen (MCA-diensten) in de Gemeenschap ( PB L 98 van 10.4.2008, blz. 19 ). ( 3 ) COM(2010) 245 final. BIJLAGE 1.   VOOR MCA-DIENSTEN TOEGESTANE FREQUENTIEBANDEN EN SYSTEMEN Tabel 1 Type Frequentie Systeem Gsm 1 800 1 710 -1 785  MHz (uplink) 1 805 -1 880  MHz (downlink) Gsm conform de door ETSI gepubliceerde gsm-normen, met name EN 301 502, EN 301 511 en EN 302 480, of equivalente specificaties UMTS 2 100 (FDD) 1 920 -1 980  MHz (uplink) 2 110 -2 170  MHz (downlink) UMTS conform de door ETSI gepubliceerde UMTS-normen, met name EN 301 908-1 EN 301 908-2, EN 301 908-3 en EN 301 908-11, of equivalente specificaties LTE 1 800 (FDD) 1 710 -1 785  MHz (uplink) 1 805 -1 880  MHz (downlink) LTE conform de door ETSI gepubliceerde LTE-normen, met name EN 301 908-1, EN 301 908-13, EN 301 908-14 en EN 301 908-15, of equivalente specificaties 2.   VOORKOMING VAN VERBINDINGEN TUSSEN MOBIELE EINDAPPARATUUR EN NETWERKEN AAN DE GROND Tijdens de periode waarin gebruik van MCA-diensten aan boord van een vliegtuig is toegestaan, moet worden voorkomen dat mobiele eindapparatuur met een ontvangst binnen de in tabel 2 vermelde frequenties verbinding krijgt met mobiele netwerken aan de grond. Tabel 2 Frequentieband (MHz) Systemen aan de grond 460-470 CDMA2000, FLASH OFDM 791-821 LTE 921-960 Gsm, UMTS, LTE, WiMAX 1 805 -1 880 Gsm, UMTS, LTE, WiMAX 2 110 -2 170 UMTS, LTE 2 570 -2 620 UMTS, LTE, WiMAX 2 620 -2 690 UMTS, LTE 3.   TECHNISCHE PARAMETERS a) Equivalent isotroop uitgestraald vermogen (e.i.r.p.), buiten het vliegtuig, van de NCU/het vliegtuig-BTS Tabel 3 Het totale e.i.r.p., buiten het vliegtuig, van de NCU/het vliegtuig-BTS/de Node B van het vliegtuig mag niet hoger zijn dan: Hoogte boven de grond (m) Maximale e.i.r.p.-dichtheid die afkomstig is van NCU/vliegtuig BTS/Node B van het vliegtuig buiten het vliegtuig 460-470 MHz 791-821 MHz 921-960 MHz 1 805 -1 880  MHz 2 110 -2 170  MHz 2 570 -2 690  MHz dBm/1,25 MHz dBm/10 MHz dBm/200 kHz dBm/200 kHz dBm/3,84 MHz dBm/4,75 MHz 3 000 –17,0 –0,87 –19,0 –13,0 1,0 1,9 4 000 –14,5 1,63 –16,5 –10,5 3,5 4,4 5 000 –12,6 3,57 –14,5 –8,5 5,4 6,3 6 000 –11,0 5,15 –12,9 –6,9 7,0 7,9 7 000 –9,6 6,49 –11,6 –5,6 8,3 9,3 8 000 –8,5 7,65 –10,5 –4,4 9,5 10,4 b) Equivalent isotroop uitgestraald vermogen (e.i.r.p.), buiten het vliegtuig, van het eindapparaat aan boord Tabel 4 Het e.i.r.p., buiten het vliegtuig, van het mobiele eindapparaat mag niet meer bedragen dan: Hoogte boven de grond (m) Maximale e.i.r.p., buiten het vliegtuig, van het mobiele gsm-eindapparaat in dBm/200 kHz Maximale e.i.r.p., buiten het vliegtuig, van het mobiele LTE-eindapparaat in dBm/5 MHz Maximale e.i.r.p., buiten het vliegtuig, van het mobiele UMTS-eindapparaat in dBm/3,84 kHz GSM 1 800  MHz LTE 1 800  MHz UMTS 2 100  MHz 3 000 –3,3 1,7 3,1 4 000 –1,1 3,9 5,6 5 000 0,5 5 7 6 000 1,8 5 7 7 000 2,9 5 7 8 000 3,8 5 7 c) Operationele eisen I. De minimumhoogte boven de grond voor transmissies van een actief MCA-systeem moet 3 000 m bedragen. II. Het actieve vliegtuig-BTS moet het transmissievermogen van alle mobiele gsm -eindapparaten die uitzenden in de 1 800 MHz-band beperken tot een nominale waarde van 0 dBm/200 kHz in alle stadia van communicatie, inclusief de eerste toegang. III. De actieve Node B van het vliegtuig moet het transmissievermogen van alle mobiele LTE -eindapparaten die uitzenden in de 1 800 MHz-band beperken tot een nominale waarde van 5 dBm/5 MHz in alle stadia van communicatie. IV. De actieve Node B van het vliegtuig moet het transmissievermogen van alle mobiele UMTS -eindapparaten die uitzenden in de 2 100 MHz-band beperken tot een nominale waarde van – 6 dBm/3,84 MHz in alle stadia van communicatie, en het maximale aantal gebruikers mag niet groter zijn dan twintig.",
  "source": "EUR LEX"
}