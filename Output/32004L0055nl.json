{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004L0055:NL:HTML\">",
  "content": "EUR-Lex - 32004L0055 - NL Avis juridique important | 32004L0055 Richtlĳn 2004/55/EG van de Commissie van 20 april 2004 tot wĳziging van Richtlĳn 66/401/EEG van de Raad betreffende het in de handel brengen van zaaizaad van groenvoedergewassen (Voor de EER relevante tekst) Publicatieblad Nr. L 114 van 21/04/2004 blz. 0018 - 0018 Richtlijn 2004/55/EG van de Commissie van 20 april 2004 tot wijziging van Richtlijn 66/401/EEG van de Raad betreffende het in de handel brengen van zaaizaad van groenvoedergewassen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen(1), en met name op artikel 2, lid 1, deel A, en artikel 21 bis, Overwegende hetgeen volgt: (1) Richtlijn 66/401/EEG bevat een lijst van de geslachten en soorten van planten die als groenvoedergewassen worden beschouwd in de zin van deze richtlijn. Deze lijst bevat ook hybriden die het gevolg zijn van de kruising van beemdlangbloem (Festuca pratensis Hudson) met Italiaans raaigras (Lolium multiflorum Lam.). (2) De werkingssfeer van Richtlijn 66/401/EEG dient te worden uitgebreid tot kruisingen van Festuca spp. met Lolium spp. (3) In de voorwaarden waaraan zaaizaad moet voldoen, heeft de bovengenoemde richtlijn de minimumkiemkracht ( % zuiver zaad) van zaad van veldboon (Vicia faba L.) vastgesteld. (4) De minimumkiemkracht van zaad van veldbonen (Vicia faba L.) die momenteel in de Gemeenschap wordt bereikt, is lager dan die welke Richtlijn 66/401/EEG vereist. (5) Richtlijn 66/401/EEG dient bijgevolg te worden aangepast. (6) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 Richtlijn 66/401/EEG wordt als volgt gewijzigd: 1. In artikel 2, lid 1, deel A, onder a), worden de woorden \">RUIMTE VOOR DE TABEL>\" vervangen door de woorden \">RUIMTE VOOR DE TABEL>\" 2. De bijlagen II en IV worden als volgt gewijzigd: a) In bijlage II, deel I.2.A, wordt in de tweede kolom van de tabel naast Vicia faba het cijfer \"85\" vervangen door het cijfer \"80\". b) In bijlage IV, deel A, wordt in punt I, onder a), 4, en c), 4, de volgende zin toegevoegd: \"In het geval van x Festulolium worden de namen van de soorten van het geslacht Festuca en Lolium vermeld.\". Artikel 2 1. De lidstaten doen de nodige wettelijke en bestuursrechtelijke bepalingen in werking treden om uiterlijk op 30 september 2004 aan deze richtlijn te voldoen. Zij delen de Commissie die bepalingen onverwijld mee, alsmede een transponeringstabel ter weergave van het verband tussen die bepalingen en deze richtlijn. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor deze verwijzing worden vastgesteld door de lidstaten. 2. De lidstaten stellen de Commissie in kennis van de tekst van de bepalingen van nationaal recht die zij op het onder deze richtlijn vallende gebied vaststellen. Artikel 3 Deze richtlijn is gericht tot de lidstaten. Gedaan te Brussel, 20 april 2004. Voor de Commissie David Byrne Lid van de Commissie (1) PB 125 van 11.7.1966, blz. 2298/66. Richtlijn laatstelijk gewijzigd bij Richtlijn 2003/61/EG (PB L 165 van 3.7.2003, blz. 23).",
  "source": "EUR LEX"
}