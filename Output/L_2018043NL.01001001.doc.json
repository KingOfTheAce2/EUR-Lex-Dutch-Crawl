{
  "url": "http://www.w3.org/1999/xhtml\">",
  "content": "L_2018043NL.01001001.xml 16.2.2018 NL Publicatieblad van de Europese Unie L 43/10 UITVOERINGSVERORDENING (EU) 2018/223 VAN DE COMMISSIE van 15 februari 2018 tot wijziging van Verordening (EG) nr. 314/2004 van de Raad inzake bepaalde beperkende maatregelen tegen Zimbabwe DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 314/2004 van de Raad van 19 februari 2004 inzake bepaalde beperkende maatregelen tegen Zimbabwe ( 1 ) , en met name artikel 11, onder b), Overwegende hetgeen volgt: (1) In bijlage III bij Verordening (EG) nr. 314/2004 worden de personen en entiteiten vermeld waarvan de tegoeden en economische middelen krachtens die verordening worden bevroren. (2) In Besluit 2011/101/GBVB van de Raad ( 2 ) worden de natuurlijke personen en rechtspersonen aangewezen waarop de beperkende maatregelen van artikel 5 van dat besluit van toepassing zijn, en bij Verordening (EG) nr. 314/2004 wordt uitvoering gegeven aan dat besluit voor zover maatregelen op het niveau van de Unie vereist zijn. (3) Op 15 februari 2018 heeft de Raad besloten tot bijwerking van de vermelding van één persoon op de lijst van de bijlage bij Besluit 2011/101/GBVB, waarop de personen en entiteiten worden vermeld op wie de beperkende maatregelen van toepassing zijn. Deze aangewezen persoon is door de Raad geïdentificeerd als voormalig president van Zimbabwe, verantwoordelijk voor activiteiten die de democratie, de eerbiediging van de mensenrechten en de rechtsstaat ernstig ondermijnen. (4) Bijlage III bij Verordening (EG) nr. 314/2004 dient daarom dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 314/2004 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 februari 2018. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 55 van 24.2.2004, blz. 1 . ( 2 ) Besluit 2011/101/GBVB van 15 februari 2011 betreffende beperkende maatregelen tegen Zimbabwe ( PB L 42 van 16.2.2011, blz. 6 ). BIJLAGE Bijlage III bij Verordening (EG) nr. 314/2004 wordt als volgt gewijzigd: De vermelding van de volgende natuurlijke persoon onder „I. Personen ”: Naam (en eventuele aliassen) Identificatiegegevens Motivering „1. Mugabe, Robert Gabriel President, geboren op 21.2.1924; paspoort: AD001095 Regeringsleider; verantwoordelijk voor activiteiten die de democratie, de eerbiediging van de mensenrechten en de rechtsstaat ernstig ondermijnen.” wordt vervangen door: Naam (en eventuele aliassen) Identificatiegegevens Motivering „1. Mugabe, Robert Gabriel Geboren op 21.2.1924; paspoort: AD001095 Voormalig president; verantwoordelijk voor activiteiten die de democratie, de eerbiediging van de mensenrechten en de rechtsstaat ernstig ondermijnen.”",
  "source": "EUR LEX"
}