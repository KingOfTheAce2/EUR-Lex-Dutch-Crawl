{
  "url": "http://www.w3.org/1999/xhtml\"><!--",
  "content": "L_2023016NL.01003201.xml 18.1.2023 NL Publicatieblad van de Europese Unie L 16/32 BESLUIT (GBVB) 2023/122 VAN DE RAAD van 17 januari 2023 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo ( * ) , EULEX KOSOV DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 4 februari 2008 heeft de Raad Gemeenschappelijk Optreden 2008/124/GBVB ( 1 ) vastgesteld. (2) Op 3 juni 2021 heeft de Raad Besluit (GBVB) 2021/904 ( 2 ) vastgesteld tot wijziging van Gemeenschappelijk Optreden 2008/124/GBVB en tot verlenging van het mandaat van de rechtsstaatmissie van de Europese Unie in Kosovo (EULEX KOSOVO) tot en met 14 juni 2023. Dat besluit bepaalt onder meer dat de taak om operationele steun te verlenen aan de door de EU gefaciliteerde dialoog uiterlijk op 31 december 2022 moet worden overgedragen aan het kantoor van de Europese Unie in Kosovo. (3) Op 17 oktober 2022 heeft de Raad Besluit (GBVB) 2022/1969 ( 3 ) vastgesteld. Dat besluit voorziet in de toewijzing van bijkomende middelen aan de speciale vertegenwoordiger van de Europese Unie voor de dialoog tussen Belgrado en Pristina en andere regionale kwesties in verband met de Westelijke Balkan met betrekking tot onder meer de taak om operationele steun te verlenen aan de door de EU gefaciliteerde dialoog. (4) Gemeenschappelijk Optreden 2008/124/GBVB moet dienovereenkomstig worden gewijzigd. (5) EULEX KOSOVO zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag kan hinderen, HEEFT HET VOLGENDE BESLUIT VASTGESTELD: Artikel 1 In artikel 3 van Gemeenschappelijk Optreden 2008/124/GBVB wordt de tweede alinea vervangen door: “De taak om operationele steun te verlenen aan de door de EU gefaciliteerde dialoog wordt uiterlijk op 31 december 2022 overgedragen aan de speciale vertegenwoordiger van de Europese Unie voor de dialoog tussen Belgrado en Pristina en andere regionale kwesties in verband met de Westelijke Balkan.”. Artikel 2 Dit besluit treedt in werking op de datum van de vaststelling ervan. Het is van toepassing vanaf 17 oktober 2022. Gedaan te Brussel, 17 januari 2023. Voor de Raad De voorzitter E. SVANTESSON ( * ) Deze benaming laat de standpunten over de status van Kosovo onverlet, en is in overeenstemming met Resolutie 1244/1999 van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 1 ) Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( PB L 42 van 16.2.2008, blz. 92 ). ( 2 ) Besluit (GBVB) 2021/904 van de Raad van 3 juni 2021 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo (EULEX KOSOVO) ( PB L 197 van 4.6.2021, blz. 114 ). ( 3 ) Besluit (GBVB) 2022/1969 van de Raad van 17 oktober 2022 tot wijziging van Besluit (GBVB) 2020/489 tot benoeming van de speciale vertegenwoordiger van de Europese Unie voor de dialoog tussen Belgrado en Pristina en andere regionale kwesties in verband met de Westelijke Balkan ( PB L 270 van 18.10.2022, blz. 92 ).",
  "source": "EUR LEX"
}