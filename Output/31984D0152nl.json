{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0152:NL:HTML\">",
  "content": "EUR-Lex - 31984D0152 - NL Avis juridique important | 31984D0152 84/152/EEG: Beschikking van de Commissie van 5 maart 1984 houdende goedkeuring van de programma's inzake de verwerking en de afzet van voedergranen in bepaalde gewesten van Italië, overeenkomstig Verordening (EEG) nr. 355/77 van de Raad (Slechts de tekst in de Italiaanse taal is authentiek) Publicatieblad Nr. L 073 van 16/03/1984 blz. 0085 - 0085 ***** BESCHIKKING  VAN DE COMMISSIE van 5 maart 1984 houdende goedkeuring van de programma's inzake de verwerking en de afzet van voedergranen in bepaalde gewesten van Italië, overeenkomstig Verordening (EEG) nr. 355/77 van de Raad (Slechts de tekst in de Italiaanse taal is authentiek) (84/152/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 355/77 van de Raad van 15 februari 1977 inzake een gemeenschappelijke actie ter verbetering van de voorwaarden inzake verwerking en afzet van landbouwprodukten (1), laatstelijk gewijzigd bij Verordening (EEG) nr. 3164/82 (2), en met name op artikel 5, Overwegende dat de Italiaanse Regering op 1 september 1983 de programma's inzake de verwerking en de afzet van voedergranen in de gewesten Toscana, Marche, Umbria en Sardinië heeft medegedeeld; Overwegende dat de genoemde programma's gericht zijn op het creëren en moderniseren van droog- en opslaginstallaties voor voedergranen met het doel de gebruiks- en verkoopsvoorwaarden van deze produkten te verbeteren; dat het derhalve programma's zijn in de zin van artikel 2 van Verordening (EEG) nr. 355/77; Overwegende dat de programma's de nodige gegevens als bedoeld in artikel 3 van Verordening (EEG) nr. 355/77 bevatten waaruit blijkt dat de in artikel 1 van deze verordening genoemde doeleinden voor deze sector bereikt kunnen worden; dat de voorgenomen duur van de programma's de in artikel 3, lid 1, sub g), van die verordening genoemde termijn niet overschrijdt; Overwegende dat de programma's slechts kunnen worden goedgekeurd voor de in artikel 24, lid 4, van Verordening (EEG) nr. 355/77 bedoelde verzoeken; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 1. De programma's inzake de verwerking en de afzet van voedergranen in de gewesten Toscana, Marche, Umbria en Sardinië die de Italiaanse Regering op 1 september 1983 overeenkomstig Verordening (EEG) nr. 355/77 heeft medegedeeld, worden goedgekeurd. 2. De goedkeuring van het programma geldt slechts voor de vóór 30 april 1984 ingediende projecten. Artikel 2 Deze beschikking is gericht tot de Italiaanse Republiek. Gedaan te Brussel, 5 maart 1984. Voor de Commissie Poul DALSAGER Lid van de Commissie (1) PB nr. L 51 van 23. 2. 1977, blz. 1. (2) PB nr. L 332 van 27. 11. 1982, blz. 1.",
  "source": "EUR LEX"
}