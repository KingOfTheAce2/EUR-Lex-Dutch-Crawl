{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0321:NL:HTML\">",
  "content": "EUR-Lex - 31984D0321 - NL Avis juridique important | 31984D0321 84/321/EEG: Beschikking van de Commissie van 12 juni 1984 waarbij wordt vastgesteld dat de zes apparaten genaamd ,,LW - Photo-optical data analyzer 16 mm, model 224-AMK VI\" met vrijstelling van de rechten van het gemeenschappelijk douanetarief mogen worden ingevoerd Publicatieblad Nr. L 170 van 29/06/1984 blz. 0073 - 0074 ***** BESCHIKKING  VAN DE COMMISSIE van 12 juni 1984 waarbij wordt vastgesteld dat de zes apparaten genaamd »LW - Photo-optical data analyzer 16 mm, model 224-AMK VI\" met vrijstelling van de rechten van het gemeenschappelijk douanetarief mogen worden ingevoerd (84/321/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 30 november 1983, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of de apparaten genaamd 1. »LW - Photo-optical data analyzer 16 mm, model 224-AMK VI\", besteld op 27 oktober 1982 en bestemd voor de analyse van bewegingen bij sportoefeningen vanuit biomechanisch en functioneel perspectief, 2. »LW - Photo-optical data analyzer 16 mm, model 224-AMK VI\", besteld op 2 november 1982 en bestemd voor het onderzoek van het inblazen van gas in de metaalsmelt, 3. »LW - Photo-optical data analyzer 16 mm, model 224-AMK VI\", besteld op 14 december 1982 en bestemd voor het onderzoek van de vulling van de smeergleuf, respectievelijk van de neiging tot verschuiming en cavitatie van smeermiddelen in glijlagers, 4. »LW - Photo-optical data analyzer 16 mm, model 224-AMK VI\", besteld op 20 december 1982 en bestemd voor de evaluatie van hoogfrequent-analyses, 5. »LW - Photo-optical data analyzer 16 mm, model 224-AMK VI\", besteld op 28 april 1983 en bestemd voor het onderzoek van het neerslaan en loslaten van deeltjes in diep-bedfilters, 6. »LW - Photo-optical data analyzer 16 mm, model 224-AMK VI\", besteld op 15 juli 1983 en bestemd voor de evaluatie van microfilmopnamen, al dan niet als wetenschappelijke apparaten dienen te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 14 mei 1984 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat de bedoelde apparaten projectoren zijn; dat deze apparaten, gezien hun objectieve technische kenmerken, zoals de grote sluitersnelheid, alsmede het gebruik dat ervan wordt gemaakt, bijzonder geschikt zijn voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat zij dientengevolge als wetenschappelijke apparaten dienen te worden beschouwd; Overwegende dat op grond van de door de Lid-Staten verzamelde inlichtingen is gebleken dat apparaten van gelijke wetenschappelijke waarde als voornoemde apparaten en geschikt voor hetzelfde gebruik, niet in de Gemeenschap worden vervaardigd; dat het dientengevolge gerechtvaardigd is de bedoelde apparaten met vrijstelling toe te laten, HEEFT DE VOLGENDE BESCHIKKING GEGEVEN: Artikel 1 De apparaten genaamd »LW - Photo-optical data analyzer 16 mm, model 224-AMK VI\", besteld op: 1. 27 oktober 1982, 2. 2 november 1982, 3. 14 december 1982, 4. 20 december 1982, 5. 28 april 1983, 6. 15 juli 1983, waarop de aanvraag van Duitsland van 30 november 1983 betrekking heeft, mogen met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 12 juni 1984. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}