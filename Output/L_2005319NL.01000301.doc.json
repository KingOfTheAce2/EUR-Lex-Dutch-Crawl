{
  "url": "http://www.w3.org/1999/xhtml\">",
  "content": "L_2005319NL.01000301.xml 7.12.2005 NL Publicatieblad van de Europese Unie L 319/3 VERORDENING (EG) N r. 1986/2005 VAN DE COMMISSIE van 6 december 2005 betreffende de opening van tariefcontingenten voor de invoer van bepaalde verwerkte landbouwproducten van oorsprong uit Roemenië in de Europese Gemeenschap en tot intrekking van Verordening (EG) nr. 2244/2004 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen ( 1 ) , en met name op artikel 7, lid 2, Gelet op Besluit 98/626/EG van de Raad van 5 oktober 1998 betreffende de sluiting van het protocol tot aanpassing van de handelsaspecten van de Europaovereenkomst tussen de Europese Gemeenschappen en hun lidstaten, enerzijds, en Roemenië, anderzijds, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie en de resultaten van de landbouwonderhandelingen van de Uruguayronde, met inbegrip van de verbeteringen van de huidige preferentiële regeling ( 2 ) , en met name op artikel 2, lid 1, van dat besluit, Overwegende hetgeen volgt: (1) Bij Protocol nr. 3 van de Europaovereenkomst tussen de Europese Gemeenschappen en Roemenië, die is goedgekeurd bij Besluit 94/907/EG, EGKS, Euratom van de Raad en van de Commissie van 19 december 1994 betreffende de sluiting van de Europaovereenkomst tussen de Europese Gemeenschappen en hun lidstaten, enerzijds, en Roemenië, anderzijds ( 3 ) , is de handelsregeling voor de daarin vermelde verwerkte landbouwproducten vastgesteld. (2) Protocol nr. 3 is gewijzigd bij het Protocol tot aanpassing van de handelsaspecten van de Europaovereenkomst tussen de Europese Gemeenschappen en Roemenië ( 4 ) , dat is goedgekeurd bij Besluit 98/626/EG. Bij dat protocol wordt voorzien in de opening van jaarlijkse tariefcontingenten voor bepaalde goederen van oorsprong uit Roemenië. Deze tariefcontingenten zijn voor 2005 geopend bij Verordening (EG) nr. 2244/2004 van de Commissie van 23 december 2004 tot opening, voor 2005, van tariefcontingenten voor de invoer in de Europese Gemeenschap van bepaalde verwerkte landbouwproducten van oorsprong uit Roemenië ( 5 ) . (3) Protocol nr. 3 van de Europaovereenkomst is gewijzigd bij Besluit nr. 3 van de Associatieraad EG-Roemenië ( 6 ) . Dit besluit voorziet voor sommige verwerkte landbouwproducten in een volledige of geleidelijke liberalisering van de handel en voor andere in nieuwe tariefcontingenten. Het treedt in werking op 1 december 2005. (4) Dientengevolge moet de toepassing van de voor 2005 geopende tariefcontingenten worden beëindigd en moeten andere tariefcontingenten voor 2005 en 2006 worden geopend. Overeenkomstig Besluit nr. …/…/EG van de Associatieraad EG-Roemenië moeten deze nieuwe contingenten voor 2005 worden verlaagd naar rato van het aantal maanden dat al is verstreken voordat dat besluit in werking treedt. (5) Ingevolge Besluit van de Raad van 27 juni 2005 over het standpunt dat de Gemeenschap in de Associatieraad, ingesteld bij de Europaovereenkomst tussen de Europese Gemeenschappen en hun lidstaten, enerzijds, en Roemenië, anderzijds, moet innemen over de verbetering van de handelsregeling voor verwerkte landbouwproducten die is neergelegd in Protocol nr. 3 van de Europaovereenkomst tussen de Europese Gemeenschappen en Roemenië, moeten de in bijlage III bij Besluit nr. 3 van de Associatieraad EU-Roemenië bedoelde tariefcontingenten door de Commissie worden beheerd overeenkomstig de artikelen 308 bis, 308 ter en 308 quater van Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 7 ) . (6) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake verwerkte agrarische producten die niet onder bijlage I vallen, HEEFT DE VOLGENDE VERORDENING VASTGESTELD: Artikel 1 De communautaire tariefcontingenten voor de in de bijlage opgenomen goederen van oorsprong uit Roemenië zijn voor 2005 geopend van 1 december 2005 tot en met 31 december 2005 en voor 2006 van 1 januari tot en met 31 december. Artikel 2 De in artikel 1 bedoelde communautaire tariefcontingenten worden beheerd overeenkomstig de artikelen 308 bis, 308 ter en 308 quater van Verordening (EEG) nr. 2454/93. Artikel 3 Verordening (EG) nr. 2244/2004 wordt ingetrokken per de in artikel 4, tweede alinea, genoemde datum. Artikel 4 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 december 2005. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 december 2005. Voor de Commissie Günter VERHEUGEN Vicevoorzitter ( 1 ) PB L 318 van 20.12.1993, blz. 18 . Verordening laatstelijk gewijzigd bij Verordening (EG) nr. 2580/2000 ( PB L 298 van 25.11.2000, blz. 5 ). ( 2 ) PB L 301 van 11.11.1998, blz. 1 . ( 3 ) PB L 357 van 31.12.1994, blz. 1 . ( 4 ) PB L 301 van 11.11.1998, blz. 3 . ( 5 ) PB L 381 van 28.12.2004, blz. 8 . ( 6 ) Nog niet bekendgemaakt in het Publicatieblad. ( 7 ) PB L 253 van 11.10.1993, blz. 1 . Verordening laatstelijk gewijzigd bij Verordening (EG) nr. 883/2005 ( PB L 148 van 11.6.2005, blz. 5 ). BIJLAGE Contingenten en rechten die van toepassing zijn op de invoer in de Gemeenschap van goederen van oorsprong uit Roemenië Volgnr. GN-code Omschrijving Omvang van het contingent (in ton) Recht dat van toepassing is binnen het contingent (1) (2) (3) (4) (5) van 1.12.2005 tot en met 31.12.2005 van 1.1.2006 tot en met 31.12.2006 09.5836 ex 0405 Boter en andere van melk afkomstige vetstoffen; zuivelpasta's: 91 667 1 200 0 % ex 0405 20 - zuivelpasta's: 0405 20 10 - - met een vetgehalte van 39 of meer gewichtspercenten doch minder dan 60 gewichtspercenten 0405 20 30 - - met een vetgehalte van 60 of meer gewichtspercenten doch niet meer dan 75 gewichtspercenten 09.5838 ex 1704 Suikerwerk zonder cacao (witte chocolade daaronder begrepen): ex 1704 90 - andere: 1704 90 99 - - - - - andere 25 330 0 % 09.5840 ex 1806 Chocolade en andere bereidingen voor menselijke consumptie die cacao bevatten: ex 1806 10 - cacaopoeder, waaraan suiker of andere zoetstoffen zijn toegevoegd: 1806 10 90 - - met een sacharosegehalte (het gehalte aan invertsuiker, berekend als sacharose, daaronder begrepen) of met een isoglucosegehalte, berekend als sacharose, van 80 of meer gewichtspercenten 3 667 50 0 % 09.5842 ex 1806 Chocolade en andere bereidingen voor menselijke consumptie die cacao bevatten: ex 1806 90 - andere 1806 90 90 - - - andere 3 667 50 0 % 09.5845 ex 1901 Moutextract; bereidingen voor menselijke consumptie van meel, gries, griesmeel, zetmeel of moutextract, geen of minder dan 40 gewichtspercenten cacao bevattend, berekend op een geheel ontvette basis, elders genoemd noch elders onder begrepen; bereidingen voor menselijke consumptie van producten bedoeld bij de posten 0401 tot en met 0404, geen of minder dan 5 gewichtspercenten cacao bevattend, berekend op een geheel ontvette basis, elders genoemd noch elders onder begrepen: ex 1901 90 - andere - - - andere 1901 90 99 - - - andere 3 667 50 0 % 09.5847 ex 1905 Brood, gebak, biscuits en andere bakkerswaren, ook indien deze producten cacao bevatten; ouwel in bladen, hosties, ouwels voor geneesmiddelen, plakouwels en dergelijke producten van meel of van zetmeel: ex 1905 90 - andere: 1905 90 90 - - - - andere 1 833 24 0 % 09.5849 ex 2202 Water, mineraalwater en spuitwater daaronder begrepen, met toegevoegde suiker of andere zoetstoffen, dan wel gearomatiseerd, alsmede andere alcoholvrije dranken, andere dan de vruchten- en groentesappen bedoeld bij post 2009 125 1 500 0 % ex 2202 90 - andere: - - - andere, met een gehalte aan vetstoffen afkomstig van producten bedoeld bij de posten 0401 tot en met 0404: 2202 90 91 - - - van minder dan 0,2 gewichtspercent 2202 90 95 - - - van 0,2 of meer doch minder dan 2 gewichtspercenten 2202 90 99 - - - van 2 of meer gewichtspercenten 09.5860 2205 Vermout en andere wijn van verse druiven, bereid met aromatische planten of met aromatische stoffen: 55 720 50 % van het MFN-tarief 2205 10 - in verpakkingen inhoudende niet meer dan 2 l: 2205 10 10 - - met een effectief alcohol-volumegehalte van niet meer dan 18 % vol 2205 10 90 - - met een effectief alcohol-volumegehalte van meer dan 18 % vol 2205 90 - andere: 2205 90 10 - - met een effectief alcohol-volumegehalte van niet meer dan 18 % vol 2205 90 90 - - met een effectief alcohol-volumegehalte van meer dan 18 % vol 09.5868 2207 Ethylalcohol, niet gedenatureerd, met een alcohol-volumegehalte van 80 % vol of meer; ethylalcohol en gedistilleerde dranken, gedenatureerd, ongeacht het gehalte: 166 667 hl 2 000 hl 0 % 2207 10 00 ethylalcohol, niet gedenatureerd, met een alcohol-volumegehalte van 80 % vol of meer 2207 20 00 - ethylalcohol en gedistilleerde dranken, gedenatureerd, ongeacht het gehalte 09.5869 2402 Sigaren, cigarillo's en sigaretten, van tabak of van tabakssurrogaten: 16 667 200 50 % van het MFN-tarief ( 1 ) 2402 10 00 sigaren en cigarillo's, tabak bevattend 2402 20 - sigaretten, tabak bevattend: 2402 20 10 - kruidnagels bevattend 2402 20 90 - - - andere 2402 90 00 - andere ( 1 ) Voor het contingent van 200 ton dat geopend is van 1.1.2006 tot en met 31.12.2006, bedragen de rechten binnen het contingent 0 %.",
  "source": "EUR LEX"
}