{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003F0613(01):NL:HTML\">",
  "content": "EUR-Lex - 32003F0613(01) - NL Avis juridique important | 32003F0613(01) Akte van de Raad van 8 mei 2003 tot vaststelling van het protocol tot wĳziging, wat betreft de vorming van een referentiebestand van onderzoeksdossiers op douanegebied, van de Overeenkomst inzake het gebruik van informatica op douanegebied Publicatieblad Nr. 139 van 13/06/2003 blz. 0001 - 0001 Akte van de Raad van 8 mei 2003 tot vaststelling van het protocol tot wijziging, wat betreft de vorming van een referentiebestand van onderzoeksdossiers op douanegebied, van de Overeenkomst inzake het gebruik van informatica op douanegebied (2003/C 139/01) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 34, lid 2, onder d), Gezien het initiatief van het Koninkrijk België, de Bondsrepubliek Duitsland en de Franse Republiek(1), Gezien het advies van het Europees Parlement(2), OVERWEGENDE dat het bij de Overeenkomst inzake het gebruik van informatica op douanegebied(3) ingestelde douane-informatiesysteem dient te worden gebruikt voor de uitwisseling van informatie over het bestaan van documenten betreffende lopende of voltooide onderzoeken en voor de passende coördinatie van de onderzoeken, BESLUIT dat het protocol, waarvan de tekst in de bijlage is opgenomen en dat heden ondertekend is door de vertegenwoordigers der regeringen van de lidstaten van de Europese Unie, is vastgesteld, BEVEELT AAN dat de lidstaten dit protocol overeenkomstig hun onderscheiden grondwettelijke bepalingen aannemen(4). Gedaan te Brussel, 8 mei 2003. Voor de Raad De voorzitter M. Chrisochoïdis (1) PB C 328 van 23.11.2001, blz. 12. (2) Advies uitgebracht op 18 december 2002 (nog niet bekendgemaakt in het Publicatieblad). (3) PB C 316 van 27.11.1995, blz. 34. (4) De datum van inwerkingtreding van het protocol zal door het secretariaat-generaal van de Raad worden bekendgemaakt in het Publicatieblad van de Europese Unie.",
  "source": "EUR LEX"
}