{
  "url": "http://www.w3.org/1999/xhtml\">",
  "content": "C_2010095NL.01000101.xml 15.4.2010 NL Publicatieblad van de Europese Unie C 95/1 ADVIES VAN DE COMMISSIE van 14 april 2010 overeenkomstig artikel 37 van het Euratom-Verdrag betreffende het gewijzigde plan voor de lozing van radioactieve afvalstoffen uit Gebouw 443.26 geëxploiteerd door General Electric Healthcare Ltd (voordien Amersham plc) in het Harwell International Business Centre in het Verenigd Koninkrijk (Alleen de Engelse tekst is authentiek) 2010/C 95/01 Op 11 november 2009 heeft de Europese Commissie overeenkomstig artikel 37 van het Euratom-Verdrag van de Britse regering algemene gegevens ontvangen betreffende het gewijzigde plan voor de lozing van radioactieve afvalstoffen uit Gebouw 443.26 geëxploiteerd door General Electric Healthcare Ltd (voordien Amersham plc). Op basis van deze algemene gegevens brengt de Commissie, na raadpleging van de groep van deskundigen, het volgende advies uit: 1. de afstand tussen de faciliteit en het dichtste punt in een andere lidstaat, in dit geval Frankrijk, bedraagt ongeveer 225 km; 2. de geplande wijziging houdt een verhoging in van de toegestane grenswaarde voor de emissie van radon-222 in de lucht; 3. bij een normale exploitatie veroorzaakt de geplande wijziging geen voor de volksgezondheid in andere lidstaten significante blootstelling aan straling; 4. in het geval van een niet-geplande lozing van radioactieve effluenten ten gevolge van een ongeval van het type en de omvang als bedoeld in de oorspronkelijke algemene gegevens, zijn de door de bevolking in andere lidstaten opgelopen stralingsdoses naar verwachting onbetekenend voor de volksgezondheid. Concluderend is de Commissie van mening dat de uitvoering van het gewijzigde plan voor de lozing van radioactieve afvalstoffen in welke vorm ook uit Gebouw 443.26 geëxploiteerd door General Electric Healthcare Ltd (voordien Amersham plc) in het Harwell International Business Centre in het Verenigd Koninkrijk, zowel bij normale bedrijfsvoering als bij een ongeval van het type en de omvang als bedoeld in de algemene gegevens, niet het risico doet ontstaan van radioactieve besmetting van het water, de bodem of het luchtruim van een andere lidstaat. Gedaan te Brussel, op 14 april 2010. Voor de Commissie Günther OETTINGER Lid van de Commissie",
  "source": "EUR LEX"
}