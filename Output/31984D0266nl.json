{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0266:NL:HTML\">",
  "content": "EUR-Lex - 31984D0266 - NL Avis juridique important | 31984D0266 84/266/EEG: Beschikking van de Commissie van 8 mei 1984 houdende wijziging van de grenzen van de agrarische probleemgebieden in de zin van Richtlijn 75/268/EEG van de Raad, in Frankrijk (Slechts de tekst in de Franse taal is authentiek) Publicatieblad Nr. L 131 van 17/05/1984 blz. 0046 - 0049 ***** BESCHIKKING  VAN DE COMMISSIE van 8 mei 1984 houdende wijziging van de grenzen van de agrarische probleemgebieden in de zin van Richtlijn 75/268/EEG van de Raad, in Frankrijk (Slechts de tekst in de Franse taal is authentiek) (84/266/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij Richtlijn 82/786/EEG (2), en met name op artikel 2, lid 3, Overwegende dat Richtlijn 75/271/EEG van de Raad van 28 april 1975 betreffende de communautaire lijst van agrarische probleemgebieden in de zin van Richtlijn 75/268/EEG (Frankrijk) (3), laatstelijk gewijzigd bij Beschikking van 12 juli 1983 (4), de gebieden van Frankrijk omschrijft die zijn opgenomen in de communautaire lijst van agrarische probleemgebieden in de zin van artikel 3, leden 3, 4 en 5, van Richtlijn 75/268/EEG; Overwegende dat de Franse Regering, overeenkomstig artikel 2, lid 1, van Richtlijn 75/268/EEG, verzocht heeft om wijziging van de grenzen van de in de bijlage van Richtlijn 75/271/EEG opgenomen probleemgebieden; Overwegende dat bij het overbrengen van bepaalde gebieden die reeds zijn opgenomen in de lijst betreffende de gebieden in de zin van artikel 3, leden 4 en 5, van Richtlijn 75/268/EEG naar de lijst betreffende de gebieden in de zin van artikel 3, lid 3, van die richtlijn, de criteria, met inbegrip van de uitzonderingen, bedoeld in Richtlijn 75/271/EEG, voor de afbakening van de bergstreken zijn nageleefd; Overwegende dat met de probleemgebieden die voortvloeien uit de wijzigingen, de criteria bedoeld in Richtlijn 77/118/EEG van de Raad van 14 februari 1977 tot wijziging van Richtlijn 75/271/EEG betreffende de communautaire lijst van agrarische probleemgebieden in de zin van Richtlijn 75/268/EEG (Frankrijk) (5), voor de afbakening van de gebieden in de zin van artikel 3, leden 4 en 5, van Richtlijn 75/268/EEG worden nagestreefd; Overwegende dat alle door de Franse Regering in het kader van artikel 2, lid 3, van Richtlijn 75/268/EEG gevraagde wijzigingen leiden tot een vergroting van de oppervlakte cultuurgrond van alle probleemgebieden die niet hoger is dan 1,5 % van de totale oppervlakte cultuurgrond in Frankrijk; Overwegende dat de totale oppervlakte van de gebieden die worden geacht te voldoen aan het bepaalde in artikel 3, lid 5, van Richtlijn 75/268/EEG minder dan 2,5 % van de totale oppervlakte van Frankrijk uitmaakt; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Met inwerkingtreding van 1 december 1983 wordt de lijst van probleemgebieden in Frankrijk die in de bijlage van Richtlijn 75/271/EEG is opgenomen, overeenkomstig de bijlage bij deze beschikking gewijzigd. Artikel 2 Deze beschikking is gericht tot de Franse Republiek. Gedaan te Brussel, 8 mei 1984. Voor de Commissie Poul DALSAGER Lid van de Commissie (1) PB nr. L 128 van 19. 5. 1975, blz. 1. (2) PB nr. L 327 van 24. 11. 1982, blz. 19. (3) PB nr. L 128 van 19. 5. 1975, blz. 33. (4) PB nr. C 195 van 22. 7. 1983, blz. 2. (5) PB nr. L 58 van 3. 3. 1977, blz. 22.",
  "source": "EUR LEX"
}