{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986D0664:NL:HTML\">",
  "content": "EUR-Lex - 31986D0664 - NL Avis juridique important | 31986D0664 86/664/EEG: Besluit van de Raad van 22 december 1986 houdende instelling van een overleg- en coördinatieprocedure op het gebied van het toerisme Publicatieblad Nr. L 384 van 31/12/1986 blz. 0052 - 0053 Bijzondere uitgave in het Fins: Hoofdstuk 1 Deel 2 blz. 0069 Bijzondere uitgave in het Zweeds: Hoofdstuk 1 Deel 2 blz. 0069 BESLUIT VAN DE  RAAD van 22 december 1986 houdende instelling van een overleg- en cooerdinatieprocedure op het  gebied van het toerisme (86/664/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op  artikel 235, Gezien het voorstel van de Commissie(1), Gezien het advies van het Europese Parlement(2), Gezien het advies van het Economisch en Sociaal Comité(3), Overwegende dat de Gemeenschap ingevolge artikel 2 van het Verdrag met name tot taak heeft om de  harmonische ontwikkeling van de economische activiteit binnen de gehele Gemeenschap, alsmede een gestadige en evenwichtige expansie en nauwere betrekkingen tussen  de in de Gemeenschap verenigde Staten te bevorderen; dat het toerisme aan die verwezenlijking van  deze doelstellingen kan bijdragen; Overwegende dat in de resolutie van de Raad van 10 april 1984 betreffende een communautair beleid  voor het toerisme(4) nadruk wordt gelegd op de noodzaak van overleg tussen de Lid-Staten en de  Commissie inzake toerisme; Overwegende dat overleg een geschikt middel is om samenwerking tussen de Lid-Staten en de Commissie  met het oog op de verwezenlijking van de doelstellingen van het Verdrag te vergemakkelijken; Overwegende dat het van belang is dat elke Lid-Staat de andere Lid-Staten en de Commissie laat  delen in de ervaring die hij op het gebied van het toerisme heeft opgedaan; Overwegende dat met het oog op het overleg inzake toerisme, de uitwisseling van informatie tussen  de Lid- Staten en de Commissie dient te worden georganiseerd; Overwegende dat dit overleg geen herhaling mag vormen van werk dat reeds in andere instanties van  de Gemeenschap wordt verricht, BESLUIT: Artikel 1 Bij de Commissie wordt een raadgevend comité inzake toerisme, hierna genoemd \"Comité'',  ingesteld. Het is samengesteld uit leden, die door elke Lid-Staat worden aangewezen. Artikel 2 Het Comité heeft tot taak de uitwisseling van informatie, het overleg alsmede in  voorkomend geval de samenwerking op het gebied van het toerisme, en met name de dienstverlening aan  toeristen, te vergemakkelijken. Artikel 3 Voor het in artikel 2 bepaalde doel zendt iedere Lid-Staat de Commissie eenmaal per  jaar een verslag over de belangrijkste maatregelen die hij op het gebied van de dienstverlening aan  toeristen heeft genomen en, voor zover mogelijk, over de maatregelen die hij overweegt te nemen, en  die consequenties kunnen hebben voor reizigers uit de andere Lid-Staten. De Commissie stelt de overige Lid-Staten hiervan in kennis. Artikel 4 1.  Het Comité, dat ten minste eenmaal per jaar bijeenkomt, houdt aan de hand van de in  artikel 3 bedoelde verslagen een gedachtenwisseling om in voorkomend geval de toekomstige  samenwerking tussen de Lid-Staten ter verwezenlijking van de in artikel 2 bedoelde doelstellingen  te vergemakkelijken. 2.  Voorts bespreekt het Comité op verzoek van de Commissie of een Lid-Staat iedere kwestie die  voor meerdere Lid-Staten van belang kan zijn. 3.  Het Comité dient eveneens de Commissie van advies over elk vraagstuk ten aanzien waarvan deze  verzoekt. 4.  De informatie en het overleg zoals bedoeld in dit besluit vallen onder het beroepsgeheim. Artikel 5 Het Comité wordt voorgezeten door de Commissie. De Commissie neemt het secretariaat van het Comité waar. Gedaan te Brussel, 22 december 1986. Voor de RaadDe VoorzitterG. SHAW (1)PB nr. C 114 van 15. 5. 1986, blz. 8. (2)Advies uitgebracht op 12 december 1986 (nog niet bekendgemaakt in het Publikatieblad). (3)PB nr. C 328 van 22. 12. 1986, blz. 1. (4)PB nr. C 115 van 30. 4. 1984, blz. 1.",
  "source": "EUR LEX"
}