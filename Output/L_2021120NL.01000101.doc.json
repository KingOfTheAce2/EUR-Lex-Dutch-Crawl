{
  "url": "http://www.w3.org/1999/xhtml\">",
  "content": "L_2021120NL.01000101.xml 8.4.2021 NL Publicatieblad van de Europese Unie L 120/1 GEDELEGEERDE VERORDENING (EU) 2021/571 VAN DE COMMISSIE van 20 januari 2021 tot wijziging van de bijlage bij Verordening (EU) nr. 609/2013 van het Europees Parlement en de Raad, wat betreft de lijst van stoffen die mogen worden toegevoegd aan volledige zuigelingenvoeding en opvolgzuigelingenvoeding, babyvoeding en bewerkte levensmiddelen op basis van granen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 609/2013 van het Europees Parlement en de Raad van 12 juni 2013 inzake voor zuigelingen en peuters bedoelde levensmiddelen, voeding voor medisch gebruik en de dagelijkse voeding volledig vervangende producten voor gewichtsbeheersing, en tot intrekking van Richtlijn 92/52/EEG van de Raad, Richtlijnen 96/8/EG, 1999/21/EG, 2006/125/EG en 2006/141/EG van de Commissie, Richtlijn 2009/39/EG van het Europees Parlement en de Raad en de Verordeningen (EG) nr. 41/2009 en (EG) nr. 953/2009 van de Commissie ( 1 ) , en met name artikel 16, Overwegende hetgeen volgt: (1) De bijlage bij Verordening (EU) nr. 609/2013 bevat een Unielijst van stoffen die mogen worden toegevoegd aan een of meer van de in artikel 1, lid 1, van die verordening bedoelde categorieën levensmiddelen. (2) In de bijlage bij Verordening (EU) nr. 609/2013 wordt momenteel de toevoeging van calcium-L-methylfolaat als bron van folaat aan voeding voor medisch gebruik en de dagelijkse voeding volledig vervangende producten voor gewichtsbeheersing toegestaan. (3) Naar aanleiding van een aanvraag om het gebruik van calcium-L-methylfolaat als bron van folaat ook toe te staan in zuigelingenvoeding, opvolgzuigelingenvoeding, bewerkte levensmiddelen op basis van granen en babyvoeding, in concentraties die nodig zijn om te voldoen aan de vereisten inzake de samenstelling voor folaat als vastgesteld in de wetgeving van de Unie voor die levensmiddelen, heeft de Commissie de Europese Autoriteit voor voedselveiligheid (EFSA) verzocht een advies uit te brengen over de veiligheid en de biologische beschikbaarheid van die stof wanneer het aan de desbetreffende levensmiddelen wordt toegevoegd. In haar advies van 27 november 2019 ( 2 ) heeft de EFSA geconcludeerd dat calcium-L-methylfolaat een bron is waaruit folaat biologisch beschikbaar is en die onder de voorgestelde toepassingen en gebruiksconcentraties veilig is voor de doelpopulatie, te weten zuigelingen (jonger dan twaalf maanden) en jonge kinderen (tussen 12 en 36 maanden). (4) De Commissie is van oordeel dat het advies van de EFSA volstaat om vast te stellen dat calcium-L-methylfolaat geen veiligheidsrisico oplevert als bron van folaat bij gebruik in volledige zuigelingenvoeding, opvolgzuigelingenvoeding, bewerkte levensmiddelen op basis van granen en babyvoeding op de vereiste niveaus. Daarom moet calcium-L-methylfolaat worden opgenomen in de lijst in de bijlage bij Verordening (EU) nr. 609/2013 als bron van folaat in die categorieën van levensmiddelen. (5) Verordening (EU) nr. 609/2013 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EU) nr. 609/2013 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 januari 2021. Voor de Commissie De voorzitter Ursula VON DER LEYEN ( 1 ) PB L 181 van 29.6.2013, blz. 35 . ( 2 ) EFSA NDA Panel, Scientific Opinion on Calcium l-methylfolate as a source of folate added for nutritional purposes to infant and follow-on formula, baby food and processed cereal-based food, EFSA Journal, doi:10.2903/j.efsa.2020.5947. BIJLAGE De bijlage bij Verordening (EU) nr. 609/2013 wordt als volgt gewijzigd: a) voor de stof “Folaat” wordt de vermelding “calcium-L-methylfolaat” vervangen door: “calcium-L-methylfolaat X X X X”",
  "source": "EUR LEX"
}