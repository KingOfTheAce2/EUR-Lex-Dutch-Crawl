{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0487:NL:HTML\">",
  "content": "EUR-Lex - 31989D0487 - NL Avis juridique important | 31989D0487 89/487/EEG: Beschikking van de Raad van 28 juli 1989 waarbij de Franse Republiek wordt gemachtigd een van artikel 17, lid 6, tweede alinea, van de Zesde Richtlijn 77/388/EEG betreffende de harmonisatie van de wetgevingen der Lid-Staten inzake omzetbelasting afwijkende maatregel toe te passen Publicatieblad Nr. L 239 van 16/08/1989 blz. 0021 - 0021 BESCHIKKING VAN DE RAAD van 28 juli 1989 waarbij de Franse Republiek wordt gemachtigd een van artikel 17, lid 6, tweede alinea, van de Zesde Richtlijn 77/388/EEG betreffende de harmonisatie van de wetgevingen der Lid-Staten inzake omzetbelasting  afwijkende maatregel toe te passen ( 89/487/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Zesde Richtlijn 77/388/EEG van de Raad van 17 mei 1977 betreffende de harmonisatie van de wetgevingen der Lid-Staten inzake omzetbelasting - Gemeenschappelijk stelsel van belasting over de toegevoegde waarde : uniforme grondslag ( 1 ), hierna  genoemd \"Zesde Richtlijn'', laatstelijk gewijzigd bij de Akte van Toetreding van 1985, inzonderheid op artikel 27, Gezien het voorstel van de Commissie, Overwegende dat de Raad ingevolge artikel 27, lid 1, van de Zesde Richtlijn op voorstel van de Commissie met eenparigheid van stemmen elke Lid-Staat kan machtigen bijzondere, van de bepalingen van die richtlijn afwijkende maatregelen te treffen ten  einde de belastingheffing te vereenvoudigen of bepaalde vormen van belastingfraude of -ontwijking te voorkomen; Overwegende dat de Franse Republiek bij een schrijven aan de Commissie, geregistreerd op 17 april 1989, om machtiging tot invoering van een bijzondere, van artikel 17, lid 6, tweede alinea, van de Zesde Richtlijn afwijkende maatregel heeft verzocht; Overwegende dat bepaalde leveringen en dienstverrichtingen die voor een belastingsplichtige zijn bestemd en die met name uitgaven voor representatie van die belastingsplichtige betreffen in Frankrijk overeenkomstig artikel 17, lid 6, tweede alinea, van  de Zesde Richtlijn van het recht op aftrek zijn uitgesloten; dat voornoemde maatregel ter voorkoming van belastingontduiking en -ontwijking beoogt andere uitgaven voor het verstrekken van verblijf, spijzen of dranken, ontvangsten en ontspanning van het  recht op aftrek van de daarop geheven belasting over de toegevoegde waarde uit te sluiten; dat de uitsluiting geen betrekking heeft op de door een belastingplichtige gedragen uitgaven voor het door deze belastingplichtige tegen vergoeding verstrekken  van verblijf, maaltijden, voedsel of dranken, noch op de uitgaven van het kosteloos verstrekken van accomodatie of huisvesting op bouwplaatsen of in bedrijfsruimten aan veiligheids -, controle - of bewakingspersoneel, noch op door een belastingplichtige  gedragen uitgaven die het gevolg zijn van zijn contractuele of wettelijke verplichtingen jegens zijn cliënten; Overwegende dat de door de Franse Republiek gevraagde machtiging slechts voor een beperkte duur kan worden verleend en uiterlijk tot de datum van inwerkingtreding van de communautaire voorschriften waarin wordt bepaald voor welke uitgaven geen recht op aftrek van BTW bestaat, overeenkomstig artikel 17, lid 6, eerste alinea, van de Zesde Richtlijn; Overwegende dat deze afwijkende maatregel geen negatieve invloed op de eigen middelen van de Europese Gemeenschappen uit de belasting over de toegevoegde waarde heeft, HEEFT DE VOLGENDE BESCHIKKING VASTGESTELD : Artikel 1 1 .  In afwijking van artikel 17, lid 6, tweede alinea, van de Zesde Richtlijn wordt de Franse Republiek gemachtigd tijdelijk en uiterlijk tot de datum van inwerktreding van de communautaire voorschriften die de behandeling van de in de eerste  alinea van dat lid genoemde uitgaven vaststellen, uitgaven voor verblijf, spijzen of dranken, ontvangsten en ontspanning van het recht op aftrek van de daarop betaalde belasting over de toegevoegde waarde uit te sluiten . 2 .  De in lid 1 bedoelde uitsluiting geldt niet voor : - door een belastingplichtige gedragen uitgaven voor het tegen vergoeding verstrekken van verblijf, maaltijden, voedsel of dranken; - uitgaven voor het kosteloos verstrekken van accomodatie of huisvesting op bouwplaatsen of in bedrijfsruimten aan veiligheids -, controle - of bewakingspersoneel; - door een belastingplichtige gedragen uitgaven die het gevolg zijn van zijn contractuele of wettelijke verplichtingen jegens zijn cliënten . Artikel 2 Deze beschikking is gericht tot de Franse Republiek . Gedaan te Brussel, 28 juli 1989 . Voor de Raad De Voorzitter M . CHARASSE ( 1 ) PB nr . L 145 van 13 . 6 . 1977, blz . 1 .",
  "source": "EUR LEX"
}