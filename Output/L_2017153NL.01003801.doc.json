{
  "url": "http://www.w3.org/1999/xhtml\">",
  "content": "L_2017153NL.01003801.xml 16.6.2017 NL Publicatieblad van de Europese Unie L 153/38 UITVOERINGSBESLUIT (EU) 2017/1015 VAN DE COMMISSIE van 15 juni 2017 inzake de onder Beschikking nr. 406/2009/EG van het Europees Parlement en de Raad vallende broeikasgasemissies voor het jaar 2014 voor elke lidstaat DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 525/2013 van het Europees Parlement en de Raad van 21 mei 2013 betreffende een bewakings- en rapportagesysteem voor de uitstoot van broeikasgassen en een rapportagemechanisme voor overige informatie op nationaal niveau en op het niveau van de Unie met betrekking tot klimaatverandering, en tot intrekking van Beschikking nr. 280/2004/EG ( 1 ) , en met name artikel 19, lid 6, Overwegende hetgeen volgt: (1) Bij Beschikking nr. 406/2009/EG van het Europees Parlement en de Raad ( 2 ) is de broeikasgasemissiereductiedoelstelling (jaarlijkse emissieruimte) vastgesteld voor elke lidstaat voor elk jaar van de periode 2013 tot en met 2020, alsook een mechanisme om jaarlijks te beoordelen of aan deze doelstelling is voldaan. De jaarlijkse emissieruimte voor elke lidstaat, uitgedrukt in ton CO 2 -equivalent, is opgenomen in Besluit 2013/162/EU van de Commissie ( 3 ) . Deze emissieruimte voor elke lidstaat is bij Uitvoeringsbesluit 2013/634/EU van de Commissie ( 4 ) aangepast. (2) Artikel 19 van Verordening (EU) nr. 525/2013 voorziet in een procedure voor de beoordeling van de broeikasgasinventarissen van de lidstaten teneinde de naleving van Beschikking nr. 406/2009/EG te beoordelen. De in artikel 19, lid 1, van Verordening (EU) nr. 525/2013 bedoelde uitgebreide beoordeling is overeenkomstig de in hoofdstuk III van en bijlage XVI bij Uitvoeringsverordening (EU) nr. 749/2014 van de Commissie ( 5 ) vastgestelde procedures verricht op basis van de emissiegegevens van 2014 die in april 2016 bij de Commissie zijn ingediend. (3) Bij het bepalen van de totale hoeveelheid onder Beschikking nr. 406/2009/EG vallende broeikasgasemissies voor elke lidstaat voor het jaar 2014 moet rekening worden gehouden met de technische correcties en herziene ramingen die tijdens de uitgebreide beoordeling zijn berekend en in de overeenkomstig artikel 35, lid 2, van Uitvoeringsverordening (EU) nr. 749/2014 opgestelde definitieve beoordelingsverslagen zijn opgenomen. (4) Dit besluit moet in werking treden op de dag van de bekendmaking ervan om te voldoen aan de bepalingen van artikel 19, lid 7, van Verordening (EU) nr. 525/2013, waarin is vastgesteld dat de datum van bekendmaking van dit besluit het beginpunt is van de periode van vier maanden waarin de lidstaten gebruik kunnen maken van de in Beschikking nr. 406/2009/EG genoemde flexibele instrumenten, HEEFT HET VOLGENDE BESLUIT VASTGESTELD: Artikel 1 De totale hoeveelheid onder Beschikking nr. 406/2009/EG vallende broeikasgasemissies voor elke lidstaat voor het jaar 2014, die voortvloeit uit de gecorrigeerde inventarisgegevens na voltooiing van de in artikel 19, lid 1, van Verordening (EU) nr. 525/2013 bedoelde uitgebreide beoordeling, is vervat in de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 15 juni 2017. Voor de Commissie De voorzitter Jean-Claude JUNCKER ( 1 ) PB L 165 van 18.6.2013, blz. 13 . ( 2 ) Beschikking nr. 406/2009/EG van het Europees Parlement en de Raad van 23 april 2009 inzake de inspanningen van de lidstaten om hun broeikasgasemissies te verminderen om aan de verbintenissen van de Gemeenschap op het gebied van het verminderen van broeikasgassen tot 2020 te voldoen ( PB L 140 van 5.6.2009, blz. 136 ). ( 3 ) Besluit 2013/162/EU van de Commissie van 26 maart 2013 tot vaststelling van de jaarlijkse emissieruimte van de lidstaten voor de periode 2013 tot en met 2020 overeenkomstig Beschikking nr. 406/2009/EG van het Europees Parlement en de Raad ( PB L 90 van 28.3.2013, blz. 106 ). ( 4 ) Uitvoeringsbesluit 2013/634/EU van de Commissie van 31 oktober 2013 inzake de aanpassingen van de jaarlijkse emissieruimte van de lidstaten voor de periode van 2013 tot en met 2020 overeenkomstig Beschikking nr. 406/2009/EG van het Europees Parlement en de Raad ( PB L 292 van 1.11.2013, blz. 19 ). ( 5 ) Uitvoeringsverordening (EU) nr. 749/2014 van de Commissie van 30 juni 2014 betreffende de structuur, de indeling, de indieningsprocedure en de beoordeling van de informatie die door de lidstaten is verstrekt op grond van Verordening (EU) nr. 525/2013 van het Europees Parlement en de Raad ( PB L 203 van 11.7.2014, blz. 23 ). BIJLAGE Lidstaat Onder Beschikking nr. 406/2009/EG vallende broeikasgasemissies voor het jaar 2014 (ton koolstofdioxide-equivalent) België 70 054 910 Bulgarije 22 900 867 Tsjechië 57 620 658 Denemarken 32 643 514 Duitsland 436 790 185 Estland 6 083 093 Ierland 41 663 021 Griekenland 44 409 918 Spanje 199 755 020 Frankrijk 353 528 786 Kroatië 14 663 196 Italië 265 275 604 Cyprus 3 924 856 Letland 9 017 595 Litouwen 12 922 268 Luxemburg 8 858 306 Hongarije 38 423 028 Malta 1 291 392 Nederland 97 887 338 Oostenrijk 48 194 334 Polen 181 543 023 Portugal 38 836 638 Roemenië 72 534 134 Slovenië 10 472 374 Slowakije 19 782 144 Finland 30 146 832 Zweden 34 522 651 Verenigd Koninkrijk 324 444 705",
  "source": "EUR LEX"
}