{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31964D0350:NL:HTML\">",
  "content": "EUR-Lex - 31964D0350 - NL Avis juridique important | 31964D0350 64/350/EEG: Besluit van de Raad van 25 februari 1964 betreffende de toepassing op de Franse overzeese departementen van enige bepalingen van het Verdrag inzake het recht van vestiging en het betalingsverkeer Publicatieblad Nr. 093 van 11/06/1964 blz. 1484 - 1484 Bijzondere uitgave in het Deens: Serie I Hoofdstuk 1963-1964 blz. 0135 Bijzondere uitgave in het Engels: Serie I Hoofdstuk 1963-1964 blz. 0144 Bijzondere uitgave in het Grieks: Hoofdstuk 06 Deel 3 blz. 0003 Bijzondere uitgave in het Spaans: Hoofdstuk 06 Deel 1 blz. 0042 Bijzondere uitgave in het Portugees: Hoofdstuk 06 Deel 1 blz. 0042 ++++ BESLUIT VAN DE RAAD van 25 februari 1964 betreffende de toepassing op de Franse overzeese departementen van enige bepalingen van het Verdrag inzake het recht van vestiging en het betalingsverkeer ( 64/350/EEG ) DE RAAD VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , inzonderheid op artikel 227 , lid 2 , Gezien het voorstel van de Commissie , Overwegende dat krachtens artikel 227 , lid 2 tweede alinea , de Raad de voorwaarden moet vaststellen voor de toepassing ten aanzien van de Franse overzeese departementen van de bepalingen van het Verdrag die niet in de eerste alinea van lid 2 van dit artikel zijn genoemd , inzonderheid van de artikelen 52 tot en met 58 en van artikel 106 van het Verdrag , Overwegende dat de economische omstandigheden van die departementen en de eisen van hun economische en sociale ontwikkeling de toepassing aldaar van de artikelen 52 tot en met 58 en van enkele bepalingen van artikel 106 van het Verdrag wenselijk maken , BESLUIT : Artikel 1 De artikelen 52 tot en met 58 van het Verdrag zijn van toepassing op de Franse overzeese departementen onder de bij dit besluit vastgestelde voorwaarden . Bij de aanvaarding van de richtlijnen tot uitvoering van het algemeen programma voor de opheffing van de beperkingen van de vrijheid van vestiging , kan de Raad , voor zover nodig , bij wijze van uitzondering bijzondere richtlijnen betreffende de vestiging van personen en vennootschappen in de Franse overzeese departementen vaststellen . Artikel 2 Onverminderd de maatregelen die ter uitvoering van het Verdrag en van de Toepassingsovereenkomst van 25 maart 1957 zijn genomen , en onverminderd de krachtens artikel 1 van dit besluit te nemen maatregelen , wordt het recht van vestiging in de Franse overzeese departementen geleidelijk uitgebreid tot de vennootschappen en onderdanen van andere Lid-Staten dan Frankrijk , en wel zodanig dat elke discriminatie uiterlijk drie jaar na de datum waarop dit besluit van toepassing wordt , wordt opgeheven . De Raad stelt met gekwalificeerde meerderheid van stemmen en op voorstel van de Commissie de richtlijnen vast die noodzakelijk zijn voor de tenuitvoerlegging van deze geleidelijke uitbreiding . Ten behoeve van de onderdanen en vennootschappen van een Lid-Staat kunnen echter in een Frans overzees departement , voor een bepaalde activiteit de bepalingen van de eerste alinea slechts worden toegepast , voor zover de Staat waartoe zij behoren voor die zelfde activiteit soortgelijke voorrechten toekent aan de Franse onderdanen en vennootschappen . Artikel 3 De bepalingen van artikel 106 van het Verdrag zijn , voor zover dit niet reeds is bepaald in de beschikking van de Raad van 11 mei 1960 , houdende toepassing op AlgeriÃ« en de Franse overzeese departementen van de bepalingen van het Verdrag met betrekking tot het kapitaalverkeer , van toepassing op de Franse overzeese departementen . Artikel 4 Dit besluit zal door de Lid-Staten worden toegepast vanaf dezelfde datum als het besluit van de Raad van 25 februari 1964 inzake de associatie van de landen en gebieden overzee met de Europese Economische Gemeenschap . Deze datum wordt bekendgemaakt in het Publikatieblad van de Europese Gemeenschappen . Gedaan te Brussel , 25 februari 1964 . Voor de Raad De Voorzitter H . FAYAT",
  "source": "EUR LEX"
}