{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0507:NL:HTML\">",
  "content": "EUR-Lex - 31975D0507 - NL Avis juridique important | 31975D0507 75/507/EEG: Beschikking van de Commissie van 1 augustus 1975 tot wijziging van de beschikking van 18 juni 1975 en houdende afwijking van de Verordeningen (EEG) nr. 2637/70 en (EEG) nr. 1223/74 in de sector granen (Slechts de teksten in de Franse en de Nederlandse  taal zijn authentiek) Publicatieblad Nr. L 228 van 29/08/1975 blz. 0032 - 0032 ++++ BESCHIKKING VAN DE COMMISSIE van 1 augustus 1975 tot wijziging van de beschikking van 18 juni 1975 en houdende afwijking van de Verordeningen ( EEG ) nr . 2637/70 en ( EEG ) nr . 1223/74 in de sector granen ( Slechts de teksten in de Franse en Nederlandse taal zijn authentiek ) ( 75/507/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 120/67/EEG van de Raad van 13 juni 1967 houdende een gemeenschappelijke ordening der markten in de sector granen ( 1 ) , laatstelijk gewijzigd bij Verordening ( EEG ) nr . 665/75 ( 2 ) , en met name op artikel 7 , lid 5 , en artikel 12 , lid 2 , Gelet op Verordening ( EEG ) nr . 376/70 van de Commissie van 27 februari 1970 tot vaststelling van de regeling voor de verkoop van granen door de interventiebureaus ( 3 ) , laatstelijk gewijzigd bij Verordening ( EEG ) nr . 129/73 ( 4 ) , en met name op artikel 5 , leden 1 en 7 , Overwegende dat bij Verordening ( EEG ) nr . 2005/75 van de Commissie van 31 juli 1975 tot wijziging van Verordening ( EEG ) nr . 1223/74 ten aanzien van de geldigheidsduur van de uitvoercertificaten voor sommige soorten granen ( 5 ) , de geldigheidsduur van de uitvoercertificaten voor zachte tarwe , gerst en maïs is beperkt tot 30 dagen ; dat de daartoe aangevoerde redenen niet gelden voor de certificaten die in het kader van de onderhavige inschrijving worden afgegeven ; Overwegende dat de uitvoercertificaten die zijn afgegeven in het kader van de inschrijvingen voor de voorraden zachte tarwe en gerst in het bezit van het Duitse interventiebureau geldig zijn gedurende de lopende maand en de vier daarop volgende maanden ; Overwegende dat om de hierboven aangegeven redenen moet worden afgeweken van de thans van kracht zijnde geldigheidsduur voor de certificaten die in het kader van de onderhavige inschrijving worden afgegeven en dat deze certificaten eveneens geldig moeten zijn gedurende de lopende maand en de vier daarop volgende maanden ; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor granen , HEEFT DE VOLGENDE BESCHIKKING GEGEVEN : Artikel 1 In de beschikking van 18 juni 1975 ( 6 ) , wordt een als volgt luidend artikel 4 bis ingevoegd : \" Artikel 4 bis In afwijking van de Verordening ( EEG ) nr . 2637/70 en ( EEG ) nr . 1223/74 is het uitvoercertificaat dat in het kader van de onderhavige inschrijving wordt afgegeven geldig vanaf de dag van afgifte in de zin van artikel 9 , lid 1 , van Verordening  ( EEG ) nr . 193/75 tot het einde van de vierde daarop volgende maand . Het bepaalde in de voorgaande alinea is niet van toepassing op de certificaten die voor 6 augustus 1975 zijn aangevraagd . \" Artikel 2 Deze beschikking is gericht tot het Koninkrijk België . Gedaan te Brussel , 1 augustus 1975 . Voor de Commissie P . J . LARDINOIS Lid van de Commissie ( 1 ) PB nr . 117 van 19 . 6 . 1967 , blz . 2269/67 . ( 2 ) PB nr . L 72 van 20 . 3 . 1975 , blz . 14 . ( 3 ) PB nr . L 47 van 28 . 2 . 1970 , blz . 49 . ( 4 ) PB nr . L 17 van 20 . 1 . 1973 , blz . 17 . ( 5 ) PB nr . L 202 van 1 . 8 . 1975 , blz . 86 . ( 6 ) PB nr . L 182 van 12 . 7 . 1975 , blz . 32 .",
  "source": "EUR LEX"
}