{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986R2429:NL:HTML\">",
  "content": "EUR-Lex - 31986R2429 - NL Avis juridique important | 31986R2429 Verordening (EEG) nr. 2429/86 van de Commissie van 31 juli 1986 betreffende de procedure ter bepaling van het gehalte aan vlees in de vleesbereidingen en -conserven van post ex 16.02 B III b) 1 van de nomenclatuur, opgenomen in de bijlage van Verordening (EEG) nr. 2184/86 Publicatieblad Nr. L 210 van 01/08/1986 blz. 0039 - 0040 Bijzondere uitgave in het Fins: Hoofdstuk 2 Deel 4 blz. 0125 Bijzondere uitgave in het Zweeds: Hoofdstuk 2 Deel 4 blz. 0125 ***** VERORDENING  (EEG) Nr. 2429/86 VAN DE COMMISSIE van 31 juli 1986 betreffende de procedure ter bepaling van het gehalte aan vlees in de vleesbereidingen en -conserven van post ex 16.02 B III b) 1 van de nomenclatuur, opgenomen in de bijlage van Verordening (EEG) nr. 2184/86 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de nomenclatuur van het gemeenschappelijk douanetarief (1), laatstelijk gewijzigd bij Verordening (EEG) nr. 2055/84 (2), inzonderheid op artikel 3, Overwegende dat, ten einde de uniforme toepassing van de nomenclatuur, opgenomen in de bijlage van Verordening (EEG) nr. 2184/86 van de Commissie van 11 juli 1986 tot vaststelling van de uitvoerrestituties in de sector rundvlees (3) te waarborgen, bepalingen dienen te worden vastgesteld met betrekking tot de indeling van bereidingen en conserven, vlees van runderen bevattend (met uitzondering van slachtafvallen en vet); Overwegende dat overeenkomstig de posten 16.02 B III b) ex 1) ex aa) (11), (22), (33) en (44) en 16.02 B III b) ex 1) ex bb) (11), (22), (33), (44) en (55) van de in de bijlage bij Verordening (EEG) nr. 2184/86 opgenomen nomenclatuur, de bereidingen en conserven, vlees van runderen bevattend, op basis van het gewichtspercentage vlees (met uitzondering van slachtafvallen en vet) worden ingedeeld; Overwegende dat ter bepaling van het gewichtspercentage aan vlees (met uitzondering van slachtafvallen en vet) een procedure dient te worden vastgesteld; Overwegende dat uit onderzoek is gebleken dat de in de bijlage van deze verordening omschreven procedure de beste garanties biedt; Overwegende dat de Commissie, bij ontbreken van een instemmend advies van het Comité Nomenclatuur van het gemeenschappelijk douanetarief, de Raad een voorstel heeft voorgelegd met betrekking tot de ter zake vast te stellen bepalingen, overeenkomstig de procedure van artikel 3 van Verordening (EEG) nr. 97/69; Overwegende dat na verloop van een termijn van drie maanden te rekenen vanaf de indiening van het voorstel bij de Raad, deze geen besluit heeft genomen en dat bijgevolg de voorgestelde bepalingen, overeenkomstig de eerder genoemde procedure van Verordening (EEG) nr. 97/69, door de Commissie dienen te worden vastgesteld, HEEFT DE VOLGENDE VERORDENING VASTGESTELD: Artikel 1 Het gewichtspercentage vlees in bereidingen en conserven, vlees van runderen bevattend (met uitzondering van slachtafvallen en vet), van de posten 16.02 B III b) ex 1) ex aa) (11), (22), (33) en (44) en 16.02 B III b) ex 1) ex bb) (11), (22), (33), (44) en (55) van de nomenclatuur, opgenomen in de bijlage van Verordening (EEG) nr. 2184/86, moet volgens de procedure in de bijlage worden bepaald. Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 31 juli 1986. Voor de Commissie COCKFIELD Vice-Voorzitter (1) PB nr. L 14 van 21. 1. 1969, blz. 1. (2) PB nr. L 191 van 19. 7. 1984, blz. 1. (3) PB nr. L 190 van 12. 7. 1986, blz. 19. BIJLAGE ANALYSEPROCEDURE Voor de toepassing van deze procedure dekt het begrip »vlees\" geen slachtafvallen en vet (vet dat van het vlees zelf afkomstig is, daaronder begrepen), noch been. Het vleesgehalte (gewichtspercentage vlees) wordt bepaald overeenkomstig de volgende procedure: 1. Analysemethodes 1.1. Voor de analyse dienen homogene en representatieve monsters van de vleesbereidingen of -conserven te worden gebruikt. 1.2. Van de volgende analysemethodes dient gebruik te worden gemaakt: 1.2.1. stikstof: bepaling van het stikstofgehalte van vlees en vleesprodukten - ISO 937: 1978. 1.2.2. vocht: bepaling van het vochtgehalte van vlees en vleesprodukten - ISO 1442: 1973. 1.2.3. vet: bepaling van het totale vetgehalte van vlees en vleesprodukten - ISO 1443: 1973. 1.2.4. as: bepaling van het asgehalte van vlees en vleesprodukten - ISO 936: 1978. 1.3. De voorschriften van de ISO-normen met betrekking tot de monsterneming behoeven niet als dwingend in de zin van deze verordening te worden beschouwd. 2. Berekening van het vleesgehalte Het vleesgehalte wordt berekend met behulp van de volgende formule: 1.2.3.4.5.6 //  //  // M   // =   // NT - Nx 3,55   // × 100.  1.2.3.4.5,6 //   // Hierin is:   // NT   // =   // bij de analyse bevonden totale stikstofgehalte (%)  //  //  // Nx  // =   // stikstof afkomstig van andere bestanddelen dan vlees (%). Het totale stikstofgehalte wordt bepaald overeenkomstig de methode vermeld onder punt 1.2.1. De bepaling van het vochtgehalte (1.2.2), het vetgehalte (1.2.3) en het asgehalte (1.2.4) maakt het mogelijk het gehalte aan andere bestanddelen bij benadering vast te stellen. Om correcties aan te brengen voor de stikstof van andere bestanddelen dan vlees (factor Nx), dient de hoeveelheid van ieder stikstofhoudend bestanddeel van de bereiding en het stikstofgehalte van dat bestanddeel bekend te zijn. Het gemiddelde stikstofgehalte van enige andere bestanddelen dan vlees die in de vleesbereidingen of -conserven voorkomen, is vermeld in onderstaande tabel: 1.2 //  //  // Andere bestanddelen dan vlees  // Percentage stikstof   //    //   // Beschuit   // 2,0   // Caseïne  // 15,8   // Natriumcaseïnaat   // 14,8   // Soja-isolaat  // 14,5   // Getextureerde soja   // 8,0   // Sojameel  // 8,0   // Mononatriumglutamaat (MSG)   // 8,3  // Rundernieren   // 2,7   // Rundertong   // 3,0   //    // Voor de herhaalbaarheid van de analyseprocedure wordt verwezen naar de eerder genoemde ISO-normen. De gemiddelde uitkomst van ten minste twee bepalingen dient in aanmerking te worden genomen.",
  "source": "EUR LEX"
}