{
  "url": "http://www.w3.org/1999/xhtml\">",
  "content": "LI2021445NL.01000401.xml 13.12.2021 NL Publicatieblad van de Europese Unie LI 445/4 UITVOERINGSVERORDENING (EU) 2021/2193 VAN DE RAAD van 13 december 2021 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Verordening (EU) nr. 269/2014 vastgesteld. (2) Gezien de betrokkenheid van de Wagner-groep, een in Rusland gevestigde particuliere militaire organisatie, in Oekraïne is de Raad van oordeel dat drie personen moeten worden toegevoegd aan de in bijlage I bij Verordening (EU) nr. 269/2014 opgenomen lijst van personen, entiteiten en lichamen die aan beperkende maatregelen onderworpen zijn. (3) Bijlage I bij Verordening (EU) nr. 269/2014 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde personen worden toegevoegd aan de lijst in bijlage I bij Verordening (EU) nr. 269/2014. Artikel 2 Deze verordening treedt in werking op de datum van bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 december 2021. Voor de Raad De voorzitter J. BORRELL FONTELLES ( 1 ) PB L 78 van 17.3.2014, blz. 6 . BIJLAGE De volgende personen worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 269/2014: Naam Identificatiegegevens Redenen Datum van plaatsing op de lijst “201. Dimitriy(Dimitry, Dmitri, Dmitry) Valerievich UTKIN (Дмитрий Валерьевич УТКИН) Functie(s): oprichter en bevelhebber van de Wagner-groep; CEO van Concord Management and Consulting Rang: luitenant-kolonel (Russisch leger) Roepnaam: Vagner/Wagner Geboortedatum: 1.6.1970 of 11.6.1970 Wagner-groep-ID: M-0209 Geboorteplaats: Asbest, oblast Sverdlovsk, voormalige USSR (nu de Russische Federatie) Nationaliteit: Russisch Adres: Pskov, Russische Federatie Geslacht: mannelijk Dimitriy Utkin, een voormalig officier van de Russische militaire inlichtingendienst (GRU), is de oprichter van de Wagner-groep en is verantwoordelijk voor de coördinatie en planning van de inzet van huurlingen van de Wagner-groep in Oekraïne. In zijn leidinggevende functie binnen de Wagner-groep was hij persoonlijk aanwezig op het strijdterrein in Oekraïne om de activiteiten van de Wagner-leden te coördineren en te plannen. Gezien zijn leidinggevende functie is hij dus verantwoordelijk voor en heeft hij actief uitvoering gegeven aan acties die de territoriale integriteit, soevereiniteit en onafhankelijkheid van Oekraïne hebben ondermijnd en bedreigd. 13.12.2021 202. Denis Yurievich KHARITONOV (Денис Юрьевич ХАРИТОНОВ) Functie(s): plaatsvervangend regionaal hoofd van de Astrakhan-tak van de Unie van Donbas-vrijwilligers; lid van de Doema van de oblast Astrakhan; huurling in de Wagner-groep Geboortedatum: 16.3.1980 Geboorteplaats: oblast Astrakhan, Russische SFSR Nationaliteit: Russisch Paspoortnummer: 76 2759110 Afgegeven door MVD 30001 Vervaldatum: 10.3.2030 Adres: Ilyinka, oblast Astrakhan, Russische Federatie Geslacht: mannelijk Denis Kharitonov is plaatsvervangend regionaal hoofd van de Astrakhan-tak van de Unie van Donbas-vrijwilligers, lid van de Doema van de oblast Astrakhan en huurling in de Wagner-groep. Hij heeft in Donbas gevochten in het separatistische Steppe-bataljon, waar hij het bevel voerde over een peloton voor draagbare luchtdoelraketten. Hij heeft toegegeven dat hij tijdens zijn verblijf in Donbas persoonlijk een Oekraïense helikopter en twee Su-25-vliegtuigen heeft neergeschoten. Hij kreeg de “orde voor verdiensten jegens het vaderland” van de Russische Federatie. Hij ontving ook interne Wagner-groeponderscheidingen en onderscheidingen van Alexander Borodai, hoofd van de Unie van Donbas-vrijwilligers en voormalig premier van de zogenoemde Volksrepubliek Donetsk (DPR) (onderworpen aan restrictieve maatregelen op grond van Besluit 2014/145/GBVB van de Raad). Aldus heeft hij actief acties gesteund en beleidsmaatregelen uitgevoerd die de territoriale integriteit, soevereiniteit en onafhankelijkheid van Oekraïne ondermijnen en bedreigen. 13.12.2021 203. Sergey Vladimirovich SHCHERBAKOV (Сергей Владимирович ЩЕРБАКОВ) Functie(s): freelancewerknemer van de Russische GRU en huurling in de Wagner-groep Geboortedatum: 21.7.1981 Nationaliteit: Russisch Adres: Mogelijk: Astrakhan, district Kirovskiy, Raskolnikova 11 app. 5, Russische Federatie Geslacht: mannelijk Sergey Shcherbakov is freelancewerknemer van de Russische GRU en huurling in de Wagner-groep. Hij heeft in Donbas gevochten voor de pro-Russische separatistische troepen als lid van een militaire eenheid voor draagbare luchtdoelraketten van het pro-Russische separatistische Steppe-bataljon, dat in Donbas een Oekraïense helikopter en twee Su-25-vliegtuigen heeft neergeschoten. Aldus heeft hij actief acties gesteund en beleidsmaatregelen uitgevoerd die de territoriale integriteit, soevereiniteit en onafhankelijkheid van Oekraïne ondermijnen en bedreigen. 13.12.2021”",
  "source": "EUR LEX"
}