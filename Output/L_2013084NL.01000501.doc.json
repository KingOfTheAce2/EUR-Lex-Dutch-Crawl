{
  "url": "http://www.w3.org/1999/xhtml\">",
  "content": "L_2013084NL.01000501.xml 23.3.2013 NL Publicatieblad van de Europese Unie L 84/5 UITVOERINGSVERORDENING (EU) Nr. 274/2013 VAN DE COMMISSIE van 19 maart 2013 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Een lcd-kleurenmodule met een beeldschermdiagonaal van 16,5 cm (6,5 inch), met bevestigingssteunen aan de zijkant en een aluminium koellichaam aan de achterzijde, van circa 16 × 10 × 2 cm. De module omvat een LVDS-ontvanger (low-voltage differential signalling), een led-backlight met geïntegreerde helderheidscontrole, een led-driver, printplaten met besturingselektronica uitsluitend voor pixelaansturing bestaande uit een microprocessor, en een LVDS-interface met 10 pinnen. Het beeldscherm heeft de volgende kenmerken: — een resolutie van 400 × 240 pixels, — een beeldverhouding van 16:9, — een afstand tussen beeldpunten van 0,1195(*3) × 0,3305 mm. De module omvat geen eenheid voor de verwerking van videosignalen, bijvoorbeeld een video-omzetter, een scaler of een tuner. De module is bedoeld om te worden ingebouwd in het dashboard van een motorvoertuig voor de weergave van videosignalen. 8529 90 92 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 b) op afdeling XVI, aantekening 2 f) op afdeling XVII en de tekst van de GN-codes 8529 , 8529 90  en 8529 90 92 . Aangezien de module geen componenten voor de verwerking van videosignalen omvat, is indeling als een onvolledige monitor onder post 8528  uitgesloten. De module kan niet onder post 8531  worden ingedeeld, omdat hij niet wordt aangemerkt als een elektrisch toestel voor zichtbare signalen van post 8531  of als een deel van een dergelijk toestel vanwege zijn specifieke kenmerken (zie ook de GS-toelichtingen op post 8531 ). De module omvat een backlight, een led-driver en printplaten met besturingselektronica uitsluitend voor pixelaansturing. Indeling onder post 9013  is derhalve uitgesloten (zie ook de GS-toelichtingen op post 9013 , onder 1)). Aangezien de module is bedoeld om videosignalen weer te geven, gaat het om een deel dat kan worden ingedeeld onder post 8529  (zie ook de GN-toelichtingen op onderverdeling 8529 90 92 ) De module moet daarom worden ingedeeld onder GN-code 8529 90 92  als deel waarvan kan worden onderkend dat het uitsluitend of hoofdzakelijk bestemd is voor de toestellen bedoeld bij post 8528 .",
  "source": "EUR LEX"
}