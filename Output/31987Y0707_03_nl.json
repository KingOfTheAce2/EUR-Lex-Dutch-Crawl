{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987Y0707(03):NL:HTML\">",
  "content": "EUR-Lex - 31987Y0707(03) - NL Avis juridique important | 31987Y0707(03) Conclusies van de Raad van 26 mei 1987 inzake de beschermende wetgeving voor de vrouw in de Lid-Staten van de Gemeenschap Publicatieblad Nr. C 178 van 07/07/1987 blz. 0004 - 0004 CONCLUSIES VAN DE RAAD van 26 mei  1987 inzake de beschermende wetgeving voor de vrouw in de Lid-Staten van de Gemeenschap (87/C   178/04) DE RAAD VAN DE EUROPESE GEMEENSCHAPPEN, 1.    neemt met belangstelling kennis van  de mededeling van de Commissie over de beschermende wetgeving voor de vrouw in de Lid-Staten van de  Gemeenschap, die-  een onderdeel vormt van de actieprogramma's inzake het scheppen van gelijke  kansen voor vrouwen, en-gericht is op de correcte toepassing van Richtlijn 76/207/EEG van de Raad  van 9 februari 1976 betreffende de tenuitvoerlegging van het beginsel van gelijke behandeling van  mannen en vrouwen ten aanzien van de toegang tot het arbeidsproces, de beroepsopleiding en de  promotiekansen en ten aanzien van de arbeidsvoorwaarden  (1), inzonderheid op artikel 2, lid 3,  artikel 3, lid 2, onder c), en artikel 5, lid 2, onder c);2.    is van mening dat de bestudering of  de herziening van de beschermende wetgeving voor de vrouw tevens aansluit bij het  werkgelegenheidsbeleid en bij de verbetering van de arbeidsvoorwaarden; 3.    erkent dat de  beschermende wetgeving voor de vrouw moet worden herzien wanneer zij nadelig schijnt voor de  bevordering van gelijke kansen voor vrouwen, inzonderheid voor de toegang tot het arbeidsproces, of  ondoeltreffend vanuit het oogpunt van het beschermingsbeleid zelf; 4.    nodigt de Lid-Staten en de  sociale partners uit om de beschermende wetgeving voor de vrouw aan een nieuw onderzoek te  onderwerpen, met name de onderdelen van die wetgeving die door de Commissie als ongegrond worden  beschouwd, en wel vanuit een perspectief van de desegregatie van de werkgelegenheid en de  aanpasbaarheid van het werk; 5.    neemt akte van de interpretaties van de Commissie en het Hof van  Justitie volgens welke een uitzondering op het beginsel van de gelijke behandeling in restrictieve  zin beoordeeld dient te worden, alsmede van de mening dat de toepassing van dit beginsel gezien  moet worden in de context van de verbetering van de arbeidsvoorwaarden als bedoeld in artikel 117  van het Verdrag; 6.    erkent dat de verbetering van de arbeidsvoorwaarden, van de  beschermingsvoorzieningen en van de opleiding van de werknemers alsmede de vooruitgang van de  wetenschap elementen zijn waarmee rekening dient te worden gehouden in de beoordeling van de  beschermende bepalingen met betrekking tot de gezondheid en de veiligheid van de werknemers; 7.     verzoekt de Commissie haar mededeling van tijd tot tijd bij te stellen naar gelang het verloop van  het communautaire programma op middellange termijn ,,Gelijke kansen voor vrouwen (1986-1990)''.                                  (1)  PB nr. L 39 van 14. 2. 1976, blz. 10.",
  "source": "EUR LEX"
}