{
  "url": "http://www.w3.org/1999/xhtml\">",
  "content": "L_2008338NL.01000101.xml 17.12.2008 NL Publicatieblad van de Europese Unie L 338/1 VERORDENING (EG) N r. 1257/2008 VAN DE RAAD van 4 december 2008 houdende wijziging van Verordening (EG) nr. 1579/2007 tot vaststelling, voor 2008, van de vangstmogelijkheden voor sommige visbestanden en groepen visbestanden welke in de Zwarte Zee van toepassing zijn, en tot vaststelling van de bij de visserij in acht te nemen voorschriften DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( 1 ) , en met name op artikel 20, Gelet op Verordening (EG) nr. 847/96 van de Raad van 6 mei 1996 tot invoering van aanvullende voorwaarden voor het meerjarenbeheer van de TAC's en quota ( 2 ) , en met name op artikel 2, Gezien het voorstel van de Commissie, Overwegende hetgeen volgt: (1) Bij Verordening (EG) nr. 1579/2007 ( 3 ) zijn, voor 2008, de vangstmogelijkheden voor sommige visbestanden en groepen visbestanden welke in de Zwarte Zee van toepassing zijn, en de bij de visserij in acht te nemen voorschriften vastgesteld. (2) Hoewel in Verordening (EG) nr. 1579/2007 is bepaald dat artikel 3 van Verordening (EG) nr. 847/96 voor 2008 niet van toepassing is op het quotum voor tarbot in de Zwarte Zee, kan op grond van de huidige toestand van het tarbotbestand dat artikel wel worden toegepast. (3) Verordening (EG) nr. 1579/2007 moet derhalve dienovereenkomstig worden gewijzigd. (4) Gezien de urgentie van deze kwestie en ermee rekening houdend dat het quotumjaar 2008 weldra ten einde loopt, moet deze verordening in werking treden op de dag van haar bekendmaking in het Publicatieblad van de Europese Unie . (5) Gezien de urgentie van deze kwestie moet ook een uitzondering worden gemaakt op de periode van zes weken die is bedoeld in punt I.3 van het Protocol betreffende de rol van de nationale parlementen in de Europese Unie, gehecht aan het Verdrag betreffende de Europese Unie en de Verdragen tot oprichting van de Europese Gemeenschappen, HEEFT DE VOLGENDE VERORDENING VASTGESTELD: Artikel 1 Wijziging van Verordening (EG) nr. 1579/2007 In bijlage I bij Verordening (EG) nr. 1579/2007 worden in de tabel betreffende tarbot de woorden „Artikel 3 van Verordening (EG) nr. 847/96 is niet van toepassing” vervangen door „Artikel 3 van Verordening (EG) nr. 847/96 is van toepassing”. Artikel 2 Inwerkingtreding Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 december 2008. Voor de Raad De voorzitster N. KOSCIUSKO-MORIZET ( 1 ) PB L 358 van 31.12.2002, blz. 59 . ( 2 ) PB L 115 van 9.5.1996, blz. 3 . ( 3 ) PB L 346 van 29.12.2007, blz. 1 .",
  "source": "EUR LEX"
}