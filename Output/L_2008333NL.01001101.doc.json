{
  "url": "http://www.w3.org/1999/xhtml\">",
  "content": "L_2008333NL.01001101.xml 11.12.2008 NL Publicatieblad van de Europese Unie L 333/11 BESCHIKKING VAN DE COMMISSIE van 5 december 2008 betreffende de niet-opneming van bepaalde werkzame stoffen in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze stoffen bevatten (Kennisgeving geschied onder nummer C(2008) 7637) (Voor de EER relevante tekst) (2008/934/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 8, lid 2, vierde alinea, Overwegende hetgeen volgt: (1) Artikel 8, lid 2, van Richtlijn 91/414/EEG bepaalt dat een lidstaat gedurende een periode van twaalf jaar na de kennisgeving van die richtlijn mag toestaan dat gewasbeschermingsmiddelen die niet in bijlage I bij die richtlijn opgenomen werkzame stoffen bevatten en die twee jaar na de datum van kennisgeving van de richtlijn reeds op de markt zijn, op zijn grondgebied op de markt worden gebracht terwijl deze stoffen in het kader van een werkprogramma geleidelijk worden onderzocht. (2) Bij de Verordeningen (EG) nr. 451/2000 ( 2 ) en (EG) nr. 1490/2002 ( 3 ) van de Commissie zijn de bepalingen voor de uitvoering van de derde fase van het werkprogramma als bedoeld in artikel 8, lid 2, van Richtlijn 91/414/EEG vastgesteld en is een lijst opgesteld van werkzame stoffen die moeten worden onderzocht met het oog op hun opneming in bijlage I bij Richtlijn 91/414/EEG. De in de bijlage bij deze beschikking vermelde stoffen komen in die lijst voor. (3) Binnen twee maanden na ontvangst van het ontwerp-evaluatieverslag hebben de betrokken kennisgevers hun steun voor de opneming van die stoffen overeenkomstig artikel 11 sexies van Verordening (EG) nr. 1490/2002 vrijwillig ingetrokken. (4) De Commissie heeft de ontwerp-evaluatieverslagen, de aanbevelingen van de als rapporteur optredende lidstaten en de opmerkingen van de andere lidstaten onderzocht en is tot de conclusie gekomen dat de artikelen 11 ter en 11 septies niet van toepassing zijn. Bijgevolg is artikel 11 sexies van toepassing. (5) De in de bijlage bij deze beschikking vermelde stoffen mogen daarom niet worden opgenomen in bijlage I bij Richtlijn 91/414/EEG. (6) Aangezien de niet-opneming van deze stoffen niet is gebaseerd op de aanwezigheid van duidelijke aanwijzingen van schadelijke uitwerkingen, als vastgesteld in bijlage VI bij Verordening (EG) nr. 1490/2002, moeten de lidstaten de mogelijkheid hebben om overeenkomstig artikel 12, lid 3, van Verordening (EG) nr. 1490/2002 de toelatingen te handhaven tot en met 31 december 2010. (7) De looptijd van eventuele door de lidstaten toegestane termijnen voor de verwijdering, de opslag, het op de markt brengen en het gebruik van bestaande voorraden gewasbeschermingsmiddelen die de in de lijst vermelde stoffen bevatten, moet worden beperkt tot twaalf maanden, zodat de bestaande voorraden nog gedurende één extra groeiseizoen mogen worden gebruikt. (8) Deze beschikking laat de indiening van een nieuwe aanvraag overeenkomstig artikel 6, lid 2, van Richtlijn 91/414/EEG en Verordening (EG) nr. 33/2008 van de Commissie van 17 januari 2008 tot vaststelling van nadere bepalingen voor de uitvoering van Richtlijn 91/414/EEG van de Raad met betrekking tot een normale en een versnelde procedure voor de beoordeling van werkzame stoffen die deel uitmaakten van het in artikel 8, lid 2, van die richtlijn bedoelde werkprogramma, maar niet in bijlage I ervan zijn opgenomen ( 4 ) volgens de versnelde procedure, als bedoeld in de artikelen 13 tot en met 22 van die verordening, onverlet. (9) Die procedure stelt de kennisgevers wier stof op grond van hun intrekking niet in de lijst is opgenomen, in staat een nieuwe aanvraag in te dienen, waarbij alleen de aanvullende gegevens worden verstrekt die nodig zijn voor het onderzoek van de specifieke kwesties die hebben geleid tot de vaststelling van de beschikking betreffende de niet-opneming. De kennisgever heeft het ontwerp-evaluatieverslag ontvangen waarin die gegevens worden aangegeven. (10) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De in de bijlage bij deze beschikking vermelde stoffen mogen niet worden opgenomen in bijlage I bij Richtlijn 91/414/EEG. Artikel 2 De lidstaten trekken de toelatingen voor gewasbeschermingsmiddelen die een of meer van de in de bijlage opgenomen stoffen bevatten uiterlijk op 31 december 2010 in. Artikel 3 Eventuele extra termijnen die door de lidstaten worden toegestaan overeenkomstig het bepaalde in artikel 4, lid 6, van Richtlijn 91/414/EEG, moeten uiterlijk op 31 december 2011 verstrijken. Artikel 4 Deze beschikking is gericht tot de lidstaten. Gedaan te Brussel, 5 december 2008. Voor de Commissie Androulla VASSILIOU Lid van de Commissie ( 1 ) PB L 230 van 19.8.1991, blz. 1 . ( 2 ) PB L 55 van 29.2.2000, blz. 25 . ( 3 ) PB L 224 van 21.8.2002, blz. 23 . ( 4 ) PB L 15 van 18.1.2008, blz. 5 . BIJLAGE Lijst van werkzame stoffen als bedoeld in artikel 1 Werkzame stof Ontwerp-evaluatieverslag aan de kennisgever meegedeeld op Acetochloor 14 december 2005 Acrinathrin 8 oktober 2007 Asulam 28 juli 2006 Bitertanol 23 maart 2006 Bupirimaat 7 augustus 2007 Carbetamide 31 augustus 2006 Carboxin 28 juli 2006 Chloorpikrine 19 april 2006 Clethodim 19 april 2006 Cycloxydim 28 februari 2007 Cyproconazool 15 september 2006 Dazomet 8 oktober 2007 Diclofop-methyl 10 september 2007 Diethofencarb 24 oktober 2007 Dithianon 5 februari 2007 Dodine 29 maart 2007 Ethalfluralin 4 oktober 2007 Etridiazool 7 augustus 2007 Fenazaquin 23 juni 2006 Fenbuconazool 12 mei 2006 Fenbutatinoxide 20 april 2007 Fenoxycarb 4 oktober 2007 Fluazifop-P 10 september 2007 Flufenoxuron 8 november 2007 Fluometuron 31 augustus 2007 Fluquinconazool 22 december 2005 Flurochloridone 27 oktober 2006 Flutriafol 9 november 2006 Guazatine 8 november 2007 Hexythiazox 18 mei 2006 Hymexazol 8 oktober 2007 Isoxaben 9 november 2006 Metaldehyde 1 september 2006 Metosulam 8 oktober 2007 Myclobutanil 29 maart 2006 Oryzalin 4 oktober 2007 Oxyfluorfen 4 oktober 2007 Paclobutrazool 7 december 2006 Pencycuron 1 juni 2006 Prochloraz 18 juni 2007 Propargiet 8 oktober 2007 Pyridaben 7 augustus 2007 Quinmerac 6 juli 2007 Sintofen 8 november 2007 tau-Fluvalinaat 18 juni 2007 Tebufenozide 9 juni 2006 Tefluthrin 4 mei 2007 Terbutylazine 8 oktober 2007 Thiobencarb 21 juli 2006",
  "source": "EUR LEX"
}