{
  "url": "http://www.w3.org/1999/xhtml\">",
  "content": "L_2006362NL.01009701.xml 20.12.2006 NL Publicatieblad van de Europese Unie L 362/97 RICHTLIJN 2006/83/EG VAN DE COMMISSIE van 23 oktober 2006 tot aanpassing van Richtlijn 2002/4/EG met betrekking tot de registratie van onder Richtlĳn 1999/74/EG van de Raad vallende inrichtingen waar legkippen worden gehouden, in verband met de toetreding van Bulgarije en Roemenië DE COMMISSIE VAN DE EUROPESE GEMEENSCHAPPEN, Gelet op het Verdrag betreffende de toetreding van de Republiek Bulgarije en Roemenië tot de Europese Unie, en met name artikel 4, lid 3, Gelet op de Akte van toetreding van de Republiek Bulgarije en Roemenië tot de Europese Unie, en met name artikel 56, Overwegende hetgeen volgt: (1) Indien besluiten die na 1 januari 2007 hun geldigheid behouden, in verband met de toetreding moeten worden aangepast en in de Akte van toetreding of de bijlagen daarbij niet in de noodzakelijke aanpassingen is voorzien, moet de Commissie krachtens artikel 56 van de Akte van toetreding de noodzakelijke aanpassingen vaststellen in alle gevallen waarin de Commissie het oorspronkelijke besluit heeft aangenomen. (2) In de slotakte van de conferentie die het Verdrag betreffende de toetreding heeft opgesteld, wordt aangegeven dat de Hoge Verdragsluitende Partijen een politiek akkoord hebben bereikt over de ingevolge de toetreding vereiste aanpassingen van de besluiten van de instellingen, en wordt de Raad en de Commissie verzocht deze aanpassingen vóór de toetreding aan te nemen, waar nodig aangevuld en bijgewerkt om rekening te houden met de ontwikkeling van het recht van de Unie. (3) Richtlijn 2002/4/EG van de Commissie van 30 januari 2002 met betrekking tot de registratie van onder Richtlijn 1999/74/EG van de Raad vallende inrichtingen waar legkippen worden gehouden ( 1 ) moet bijgevolg dienovereenkomstig worden gewijzigd, HEEFT DE VOLGENDE RICHTLIJN VASTGESTELD: Artikel 1 Richtlijn 2002/4/EG wordt gewijzigd overeenkomstig de bijlage. Artikel 2 1.   De lidstaten dienen uiterlijk op de datum van de toetreding van Bulgarije en Roemenië tot de Europese Unie de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mede, alsmede een tabel ter weergave van het verband tussen die bepalingen en deze richtlijn. Zij passen die bepalingen toe vanaf de datum van toetreding van Bulgarije en Roemenië tot de Europese Unie. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mede die zij op het onder deze richtlijn vallende gebied vaststellen. Artikel 3 Deze richtlijn treedt in werking onder voorbehoud en op de datum van de inwerkingtreding van het Verdrag betreffende de toetreding van Bulgarije en Roemenië. Artikel 4 Deze richtlijn is gericht tot de lidstaten. Gedaan te Brussel, 23 oktober 2006. Voor de Commissie Olli REHN Lid van de Commissie ( 1 ) PB L 30 van 31.1.2002, blz. 44 . BIJLAGE LANDBOUW VETERINAIRE EN FYTOSANITAIRE WETGEVING VETERINAIRE WETGEVING 32002 L 0004: Richtlijn 2002/4/EG van de Commissie van 30 januari 2002 met betrekking tot de registratie van onder Richtlijn 1999/74/EG van de Raad vallende inrichtingen waar legkippen worden gehouden ( PB L 30 van 31.1.2002, blz. 44 ), gewijzigd bij: — 12003 T: Akte betreffende de toetredingsvoorwaarden en de aanpassing van de Verdragen — Toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek ( PB L 236 van 23.9.2003, blz. 33 ). De lijst in punt 2.2 van de bijlage wordt vervangen door: „AT Oostenrijk BE België BG Bulgarije CY Cyprus CZ Tsjechië DE Duitsland DK Denemarken EE Estland EL Griekenland ES Spanje FI Finland FR Frankrijk HU Hongarije IE Ierland IT Italië LT Litouwen LU Luxemburg LV Letland MT Malta NL Nederland PL Polen PT Portugal RO Roemenië SE Zweden SI Slovenië SK Slowakije UK Verenigd Koninkrijk.”.",
  "source": "EUR LEX"
}