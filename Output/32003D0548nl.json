{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0548:NL:HTML\">",
  "content": "EUR-Lex - 32003D0548 - NL Avis juridique important | 32003D0548 2003/548/EG: Besluit van de Commissie van 24 juli 2003 inzake het minimumpakket van huurlĳnen met geharmoniseerde kenmerken en de bĳbehorende normen als bedoeld in artikel 18 van de universeledienstrichtlĳn Publicatieblad Nr. L 186 van 25/07/2003 blz. 0043 - 0045 Besluit van de Commissie van 24 juli 2003 inzake het minimumpakket van huurlijnen met geharmoniseerde kenmerken en de bijbehorende normen als bedoeld in artikel 18 van de universeledienstrichtlijn (2003/548/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/22/EG van het Europees Parlement en de Raad van 7 maart 2002 inzake de universele dienst en gebruikersrechten met betrekking tot elektronische-communicatienetwerken en -diensten (universeledienstrichtlijn)(1), en met name op artikel 18, lid 3, Overwegende hetgeen volgt: (1) Artikel 18, lid 3, van de universeledienstrichtlijn bepaalt dat in het Publicatieblad van de Europese Unie een minimumpakket van huurlijnen met geharmoniseerde kenmerken en de bijbehorende normen moeten worden bekendgemaakt als onderdeel van de lijst van normen bedoeld in artikel 17 van Richtlijn 2002/21/EG van het Europees Parlement en de Raad van 7 maart 2002 inzake een gemeenschappelijk regelgevingskader voor elektronische-communicatienetwerken en -diensten (kaderrichtlijn)(2). (2) Het minimumpakket van huurlijnen was gedefinieerd in bijlage II bij Richtlijn 92/44/EEG van de Raad van 5 juni 1992 betreffende de toepassing van Open Network Provision (ONP) op huurlijnen(3), laatstelijk gewijzigd bij Besluit 98/80/EG van de Commissie(4). Deze richtlijn werd door de kaderrichtlijn per 25 juli 2003 ingetrokken. (3) Dit besluit voorziet in de continuïteit van de rechtsgrond voor het minimumpakket van huurlijnen met het oog op de tenuitvoerlegging van de relevante bepalingen van de kaderrichtlijn en de universeledienstrichtlijn. Het bij dit besluit gedefinieerde minimumpakket van huurlijnen is identiek met dat van Richtlijn 92/44/EEG, zij het dat de verwijzingen naar de Europese Telecommunicatienormen (ETS) zijn vervangen door verwijzingen naar Europese Normen (EN), zoals het Europees Instituut voor telecommunicatienormen in 2001 heeft bepaald. Huurlijnen die voldoen aan de oude ETS-normen dienen evenwel te worden beschouwd als zijnde in overeenstemming met de eisen van het minimumpakket van huurlijnen. (4) Dit besluit houdende de definitie van een minimumpakket van huurlijnen met geharmoniseerde eigenschappen vormt een integrerend deel van de lijst van normen die krachtens artikel 17 van Kaderrichtlijn 2002/21/EG is gepubliceerd. De huidige versie van de lijst van normen, die uitsluitend niet-bindende voorschriften omvat, is in december 2002 in het Publicatieblad van de Europese Gemeenschappen(5) verschenen. Vanwege verschillen in de procedure en de juridische effecten is het passend in dit besluit onderscheid te maken tussen hoofdstukken van de lijst van normen met bindende voorschriften en hoofdstukken die uitsluitend niet-bindende voorschriften bevatten. (5) De in dit besluit vervatte maatregelen zijn in overeenstemming met het advies van het Comité voor communicatie, BESLUIT: Enig artikel Het minimumpakket van huurlijnen met geharmoniseerde kenmerken en de bijbehorende normen is omschreven in de bijlage. Gedaan te Brussel, 24 juli 2003. Voor de Commissie Erkki Liikanen Lid van de Commissie (1) PB L 108 van 24.4.2002, blz. 51. (2) PB L 108 van 24.4.2002, blz. 33. (3) PB L 165 van 19.6.1992, blz. 27. (4) PB L 14 van 20.1.1998, blz. 27. (5) PB C 331 van 31.12.2002, blz. 32. BIJLAGE LIJST VAN NORMEN EN/OF SPECIFICATIES VOOR ELEKTRONISCHE-COMMUNICATIENETWERKEN EN -DIENSTEN EN BIJBEHORENDE FACILITEITEN EN DIENSTEN Bindend gedeelte Definitie van het minimumpakket van huurlijnen 1. Doel Deze publicatie definieert het minimumpakket van huurlijnen met geharmoniseerde kenmerken en de bijbehorende normen als bedoeld in artikel 18 van Richtlijn 2002/22/EG (universeledienstrichtlijn). Deze lijst maakt deel uit van de lijst van normen als bedoeld in artikel 17 van Richtlijn 2002/21/EG (kaderrichtlijn). Deze publicatie vormt een aanvulling op de lijst van normen en/of specificaties voor elektronische-communicatienetwerken, -diensten en bijbehorende faciliteiten en diensten die in december 2002 in het Publicatieblad van de Europese Gemeenschappen(1) is verschenen. 2. Technische normen De in deze publicatie genoemde normen zijn ETSI-producten die beantwoorden aan de huidige ETSI-nomenclatuur. Volgens de \"ETSI-richtsnoeren\"(2) zijn deze producten als volgt gedefinieerd: Europese Norm (telecommunicatiereeks) of EN: een ETSI-product met normatieve bepalingen dat voor publicatie is vrijgegeven door middel van een proces waarbij de nationale normalisatie-instellingen en/of de nationale delegaties bij de ETSI zijn betrokken en dat gevolgen heeft zoals een status quo-termijn en nationale omzetting. Geharmoniseerde Norm: een EN (telecommunicatiereeks) die het ETSI in opdracht van de Europese Commissie uit hoofde van Richtlijn 98/48/EG (laatste wijziging op Richtlijn 83/189/EEG) heeft opgesteld, waarbij rekening is gehouden met de toepasselijke fundamentele eisen van de \"nieuwe aanpak\"-richtlijn en waarvan de referentie vervolgens in het Publicatieblad van de Europese Gemeenschappen is bekendgemaakt. De versie van de in deze lijst genoemde normen is de versie die ten tijde van de bekendmaking van deze lijst van kracht was. 3. Adressen waar de genoemde documenten kunnen worden verkregen: ETSI Publications Office(3) >RUIMTE VOOR DE TABEL> 4. Verwijzingen naar EU-wetgeving In de lijst wordt verwezen naar de volgende wetgevingsdocumenten, die te vinden zijn op: http://europa.eu.int/ information_society/topics/ telecoms/regulatory/index_en.htm. - Richtlijn 2002/21/EG van het Europees Parlement en de Raad van 7 maart 2002 inzake een gemeenschappelijk regelgevingskader voor elektronische-communicatienetwerken en -diensten (kaderrichtlijn) (PB L 108 van 24.4.2002, blz. 33). - Richtlijn 2002/22/EG van het Europees Parlement en de Raad van 7 maart 2002 inzake de universele dienst en gebruikersrechten met betrekking tot elektronische-communicatienetwerken en -diensten (universeledienstrichtlijn) (PB L 108 van 24.4.2002, blz. 51). Definitie van het minimumpakket van huurlijnen met geharmoniseerde kenmerken en de bijbehorende normen ANALOGE HUURLIJNEN >RUIMTE VOOR DE TABEL> DIGITALE HUURLIJNEN >RUIMTE VOOR DE TABEL> (1) PB C 331 van 31.12.2002, blz. 32. (2) Beschikbaar op http://portal.etsi.org/directives/. (3) ETSI-documenten kunnen worden gedownload van de \"ETSI Publications Download Area\" (http://pda.etsi.org/pda/ queryform.asp).",
  "source": "EUR LEX"
}