{
  "url": "http://www.w3.org/1999/xhtml\">",
  "content": "L_2005063NL.01002101.xml 10.3.2005 NL Publicatieblad van de Europese Unie L 63/21 BESLUIT VAN DE RAAD EN DE COMMISSIE van 21 februari 2005 betreffende de sluiting van het Protocol bij de Stabilisatie- en Associatieovereenkomst tussen de Europese Gemeenschappen en hun lidstaten, enerzijds, en de Voormalige Joegoslavische Republiek Macedonië, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2005/192/EG, Euratom) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, en artikel 300, lid 3, tweede alinea, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Gezien de instemming van het Europees Parlement, Gezien de goedkeuring door de Raad krachtens artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het Protocol bij de Stabilisatie- en Associatieovereenkomst tussen de Europese Gemeenschappen en hun lidstaten, enerzijds, en de Voormalige Joegoslavische Republiek Macedonië, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie, is namens de Europese Gemeenschap en de lidstaten op 12 december 2004 ondertekend in overeenstemming met Besluit 2004/896/EG ( 1 ) van de Raad. (2) In afwachting van zijn inwerkingtreding is het Protocol op voorlopige basis toegepast met ingang van 1 mei 2004. (3) Het Protocol moet worden gesloten, BESLUIT: Artikel 1 Het Protocol bij de Partnerschaps- en Samenwerkingsovereenkomst tussen de Europese Gemeenschappen en hun lidstaten, enerzijds, en de Voormalige Joegoslavische Republiek Macedonië, anderzijds, teneinde rekening te houden met de toetreding van de Republiek Tsjechië, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Republiek Slowakije tot de Europese Unie, wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. De tekst van het Protocol is aan dit besluit gehecht ( 2 ) . Artikel 2 De voorzitter van de Raad verricht namens de Europese Gemeenschap en haar lidstaten de in artikel 15 van het Protocol bedoelde kennisgeving. De voorzitter van de Commissie verricht tegelijkertijd de bedoelde kennisgeving namens de Europese Gemeenschap voor Atoomenergie. Gedaan te Brussel, 21 februari 2005. Voor de Raad De voorzitter J. ASSELBORN Voor de Commissie De voorzitter José Manuel BARROSO ( 1 ) PB L 388 van 29.12.2004, blz. 1 . ( 2 ) PB L 388 van 29.12.2004, blz. 6 .",
  "source": "EUR LEX"
}