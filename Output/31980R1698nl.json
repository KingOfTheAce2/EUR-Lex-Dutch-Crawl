{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980R1698:NL:HTML\">",
  "content": "EUR-Lex - 31980R1698 - NL Avis juridique important | 31980R1698 Verordening (EEG) nr. 1698/80 van de Commissie van 30 juni 1980 ter aanvulling van Verordening (EEG) nr. 797/80 tot aanpassing van de vooraf vastgestelde restituties en heffingen bij uitvoer in de sector suiker Publicatieblad Nr. L 166 van 01/07/1980 blz. 0087 - 0087 Bijzondere uitgave in het Fins: Hoofdstuk 3 Deel 12 blz. 0055 Bijzondere uitgave in het Grieks: Hoofdstuk 03 Deel 29 blz. 0106 Bijzondere uitgave in het Zweeds: Hoofdstuk 3 Deel 12 blz. 0055 Bijzondere uitgave in het Spaans: Hoofdstuk 03 Deel 18 blz. 0146 Bijzondere uitgave in het Portugees: Hoofdstuk 03 Deel 18 blz. 0146 VERORDENING (EEG) Nr. 1698/80 VAN DE COMMISSIE  van 30 juni 1980  ter aanvulling van Verordening (EEG) nr. 797/80 tot aanpassing van de vooraf vastgestelde restituties en heffingen bij uitvoer in de sector suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3330/74 van de Raad van 19 december 1974 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EEG) nr. 1396/78 (2), en met name op artikel 17, lid 5 en artikel 19, lid 2 en lid 4, Overwegende dat bij Verordening (EEG) nr. 797/80 van de Commissie van 31 maart 1980 tot aanpassing van de vooraf vastgestelde restituties en heffingen bij uitvoer in de sector suiker (3) is voorzien in een verhoging van de restituties en een verlaging van de heffingen bij uitvoer voor de certificaten die vóór 1 juli 1980 zijn afgegeven en vanaf deze datum worden gebruikt; Overwegende dat het bedrag van de uitvoerheffingen lager kan zijn dan dat van de betrokken aanpassing ; dat, ten einde elke ongelijke behandeling van de handelaren te voorkomen, de genoemde verordeningen moeten worden aangevuld door te bepalen dat het betrokken verschil wordt beschouwd als een uitvoerrestitutie die aan de belanghebbende moet worden toegekend in plaats van hem een uitvoerheffing op te leggen; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 Artikel 1 van Verordening (EEG) nr. 797/80 wordt als volgt gewijzigd:    1. In lid 1 wordt de uitdrukking \"op verzoek van de belanghebbenden\" geschrapt; 2. In lid 2 wordt een derde alinea ingevoegd luidende: \"Wanneer het bedrag van de heffing bij uitvoer lager is dan het bedrag van de aanpassing, wordt het verschil tussen deze twee bedragen beschouwd als een aan de belanghebbende toe te kennen uitvoerrestitutie. De uitvoerheffing is in dit geval niet verschuldigd.\". Artikel 2 Deze verordening treedt in werking op 1 juli 1980. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 juni 1980. Voor de Commissie Finn GUNDELACH Vice-Voorzitter  (1)PB nr. L 359 van 31.12.1974, blz. 1. (2)PB nr. L 170 van 28.3.1978, blz. 1. (3)PB nr. L 87 van 1.4.1980, blz. 39.",
  "source": "EUR LEX"
}