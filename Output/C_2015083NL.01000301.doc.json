{
  "url": "http://www.w3.org/1999/xhtml\">",
  "content": "C_2015083NL.01000301.xml 11.3.2015 NL Publicatieblad van de Europese Unie C 83/3 BESLUIT VAN DE COMMISSIE van 10 maart 2015 tot aanwijzing van de sites waaraan het Europees erfgoedlabel in 2014 wordt toegekend (2015/C 83/03) DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit nr. 1194/2011/EU van het Europees Parlement en de Raad van 16 november 2011 tot instelling van een actie van de Europese Unie voor het Europees erfgoedlabel ( 1 ) , en met name artikel 14, lid 1, Overwegende hetgeen volgt: (1) Op 17 december 2014 heeft de Europese jury verslag uitgebracht aan de Commissie over de selectie van de sites die in aanmerking komen voor het Europees erfgoedlabel in 2014 en, rekening houdend met de aanbevelingen van dat verslag, dient de Commissie de sites aan te wijzen waaraan het label wordt toegekend. (2) Overeenkomstig artikel 15 van Besluit nr. 1194/2011/EU wordt elke site met een label regelmatig gemonitord om na te gaan of de site nog steeds aan de criteria voldoet en of het bij zijn aanvraag gevoegde project en werkplan worden nageleefd, HEEFT HET VOLGENDE BESLUIT VASTGESTELD: Enig artikel Het Europees erfgoedlabel wordt toegekend aan het hart van het oude Athene (Griekenland), de abdij van Cluny (Frankrijk), de archieven van het koninkrijk Aragón (Spanje), de Unie van Lublin (Polen), de sites van de Vrede van Westfalen (Duitsland), de Biblioteca Geral da Universidade de Coimbra (Portugal), de grondwet van 3 mei 1791 (Polen), het kasteel van Hambach (Duitsland), de wet ( carta de lei ) ter afschaffing van de doodstraf (Portugal), de Residencia de Estudiantes (Spanje), het Kaunas van 1919-1940 (Litouwen), het partizanenziekenhuis Franja (Slovenië), het huis van Robert Schuman (Frankrijk), het museum Casa Alcide de Gasperi (Italië), de historische scheepswerf van Gdansk (Polen) en het park ter herdenking van de pan-Europese picknick (Hongarije). Gedaan te Brussel, 10 maart 2015. Voor de Commissie Tibor NAVRACSICS Lid van de Commissie ( 1 ) PB L 303 van 22.11.2011, blz. 1 .",
  "source": "EUR LEX"
}