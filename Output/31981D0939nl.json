{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0939:NL:HTML\">",
  "content": "EUR-Lex - 31981D0939 - NL Avis juridique important | 31981D0939 81/939/EEG: Beschikking van de Commissie van 10 november 1981 met betrekking tot de uitvoering van de hervorming van de landbouwstructuur in Denemarken overeenkomstig Richtlijn 72/159/EEG van de Raad (Slechts de tekst in de Deense taal is authentiek) Publicatieblad Nr. L 338 van 25/11/1981 blz. 0031 - 0031 BESCHIKKING VAN DE COMMISSIE van 10 november 1981 met betrekking tot de uitvoering van de hervorming van de   landbouwstructuur in Denemarken overeenkomstig Richtlijn   72/159/EEG van de Raad ( Slechts de tekst in de Deense taal is authentiek ) ( 81/939/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese   Economische Gemeenschap , Gelet op Richtlijn 72/159/EEG van de Raad van 17 april 1972   betreffende de modernisering van landbouwbedrijven ( 1 ) ,   laatstelijk gewijzigd bij Richtlijn 81/528/EEG ( 2 ) , en met   name op artikel 18 , lid 3 , Overwegende dat de Deense Regering overeenkomstig artikel   17 , lid 4 , van Richtlijn 72/159/EEG mededeling heeft gedaan   van de wet van 26 februari 1981 houdende wijziging van de wet   inzake de subsidiëring van drainerings- en   bevloeiingswerkzaamheden samen met een nota betreffende de   krachtens deze wet werkelijk toegekende subsidiepercentages ; Overwegende dat de Commissie krachtens artikel 18 , lid 3 ,   van Richtlijn 72/159/EEG , bij beschikking moet vaststellen   of met inachtneming van voornoemde mededeling , de in   Denemarken geldende bepalingen ter uitvoering van Richtlijn   72/159/EEG nog voldoen aan de voorwaarden voor financiële   deelneming van de Gemeenschap in de in artikel 15 van   Richtlijn 72/159/EEG genoemde gemeenschappelijke actie ; Overwegende dat de wet van 26 februari 1981 houdende   wijziging van de wet inzake de subsidiëring van drainerings-   en bevloeiingswerkzaamheden beantwoordt aan het doel van   artikel 14 , lid 2 , van Richtlijn 72/159/EEG ; Overwegende dat de in deze beschikking vervatte maatregelen   in overeenstemming zijn met het advies van het Permanent   Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De in Denemarken bestaande regelingen ter uitvoering van   Richtlijn 72/159/EEG voldoen met inachtneming van de door de   Deense Regering medegedeelde wet van 26 februari 1981   houdende wijziging van de wet inzake de subsidiëring van   drainerings- en bevloeiingswerkzaamheden nog steeds aan de   voorwaarden voor financiële deelneming van de Gemeenschap in   de in artikel 15 van Richtlijn 72/159/EEG genoemde   gemeenschappelijke actie . Artikel 2 Deze beschikking is gericht tot het Koninkrijk Denemarken . Gedaan te Brussel , 10 november 1981 . Voor de Commissie Poul DALSAGER Lid van de Commissie ( 1 ) PB nr. L 96 van 23 . 4 . 1972 , blz. 1 . ( 2 ) PB nr. L 197 van 20 . 7 . 1981 , blz. 41 .",
  "source": "EUR LEX"
}