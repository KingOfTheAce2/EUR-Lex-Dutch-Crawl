{
  "url": "http://www.w3.org/1999/xhtml\">",
  "content": "L_2023074NL.01006301.xml 13.3.2023 NL Publicatieblad van de Europese Unie L 74/63 UITVOERINGSBESLUIT (EU) 2023/570 VAN DE COMMISSIE van 10 maart 2023 waarbij aan bepaalde lidstaten afwijkingen worden toegestaan van de toepassing van Verordening (EG) nr. 138/2004 van het Europees Parlement en de Raad betreffende de landbouwrekeningen (Kennisgeving geschied onder nummer C(2023) 1562) (Slechts de teksten in de Italiaanse, de Poolse, de Sloveense en de Spaanse taal zijn authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 138/2004 van het Europees Parlement en de Raad van 5 december 2003 betreffende de landbouwrekeningen in de Gemeenschap ( 1 ) , en met name artikel 4 ter, lid 1, Overwegende hetgeen volgt: (1) Overeenkomstig artikel 4 ter, lid 2, van Verordening (EG) nr. 138/2004 hebben het Koninkrijk Spanje, de Italiaanse Republiek, de Republiek Polen en de Republiek Slovenië uiterlijk op 21 augustus 2022 een aanvraag om een afwijking ingediend. (2) Uit de informatie die deze lidstaten aan de Commissie hebben verstrekt, blijkt dat de verzoeken van het Koninkrijk Spanje, de Italiaanse Republiek, de Republiek Polen en de Republiek Slovenië worden gerechtvaardigd door de noodzaak van ingrijpende aanpassingen van hun nationale statistische systemen met betrekking tot de uitvoering van het programma voor de indiening van gegevens voor regionale landbouwrekeningen, als bedoeld in bijlage II bij Verordening (EG) nr. 138/2004. (3) De gevraagde afwijkingen moeten derhalve worden toegestaan aan het Koninkrijk Spanje, de Italiaanse Republiek, de Republiek Polen en de Republiek Slovenië. (4) De in dit besluit vervatte maatregelen zijn in overeenstemming met het advies van het Comité voor het Europees statistisch systeem ( 2 ) , HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit vermelde afwijkingen van Verordening (EG) nr. 138/2004 worden toegestaan aan de in die bijlage vermelde lidstaten. Artikel 2 Dit besluit is gericht tot het Koninkrijk Spanje, de Italiaanse Republiek, de Republiek Polen en de Republiek Slovenië. Gedaan te Brussel, 10 maart 2023. Voor de Commissie De voorzitter Ursula VON DER LEYEN ( 1 ) PB L 33 van 5.2.2004, blz. 1 . ( 2 ) Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek en tot intrekking van Verordening (EG, Euratom) nr. 1101/2008 van het Europees Parlement en de Raad betreffende de toezending van onder de statistische geheimhoudingsplicht vallende gegevens aan het Bureau voor de statistiek van de Europese Gemeenschappen, Verordening (EG) nr. 322/97 van de Raad betreffende de communautaire statistiek en Besluit 89/382/EEG, Euratom van de Raad tot oprichting van een Comité statistisch programma van de Europese Gemeenschappen ( PB L 87 van 31.3.2009, blz. 164 ). BIJLAGE Bepaling Lidstaat Toegestane afwijkingsperiode Referentiejaren waarvoor de afwijking geldt Omvang van de afwijking Bijlage II bij Verordening (EG) nr. 138/2004 Koninkrijk Spanje 2 jaar (30 sept. 2023-29 sept. 2025) 2021, 2022 Indiening van 7 variabelen: — punt 32.1 (BIVA, aanplantingen); — punt 32.2 (BIVA, dieren); — punt 33.1 (BIVA, materiaal); — punt 33.3 (Andere BIVA); — punt 36 (Veranderingen in voorraden); — punt 37.1 (Investeringsbijdragen); — punt 37.2 (Overige kapitaaloverdrachten). Bijlage II bij Verordening (EG) nr. 138/2004 Italiaanse Republiek 2 jaar (30 sept. 2023-29 sept. 2025) 2021, 2022 Indiening van variabelen volgens de terminologie van bijlage II bij Verordening (EG) nr. 138/2004 van punt 21 (verbruik van vaste activa) tot en met punt 37 (kapitaaloverdrachten). Bijlage II bij Verordening (EG) nr. 138/2004 Republiek Polen 2 jaar (30 sept. 2023-29 sept. 2025) 2021, 2022 Indiening van alle variabelen die zijn opgenomen in bijlage II bij Verordening (EG) nr. 138/2004 met betrekking tot de RLR. Bijlage II bij Verordening (EG) nr. 138/2004 Republiek Slovenië 2 jaar (30 sept. 2023-29 sept. 2025) 2021, 2022 Indiening van alle variabelen die zijn opgenomen in bijlage II bij Verordening (EG) nr. 138/2004 met betrekking tot de RLR.",
  "source": "EUR LEX"
}