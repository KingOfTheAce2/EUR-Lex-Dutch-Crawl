{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2197:NL:HTML\">",
  "content": "EUR-Lex - 31999R2197 - NL Avis juridique important | 31999R2197 Verordening (EG) nr. 2197/1999 van de Commissie van 15 oktober 1999 houdende wijziging van de Verordeningen (EEG) nr. 548/89 en (EEG) nr. 812/89 met betrekking tot de indeling van bepaalde goederen in de gecombineerde nomenclatuur Publicatieblad Nr. L 268 van 16/10/1999 blz. 0003 - 0003 VERORDENING (EG) Nr. 2197/1999 VAN DE COMMISSIE van 15 oktober 1999 houdende wijziging van de Verordeningen (EEG) nr. 548/89 en (EEG) nr. 812/89 met betrekking tot de indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief(1), laatstelijk gewijzigd bij Verordening (EG) nr. 1835/1999 van de Commissie(2), inzonderheid op artikel 9, Overwegende hetgeen volgt: (1) In de Verordeningen (EEG) nr. 548/89(3) en (EEG) nr. 812/89(4) van de Commissie zijn maatregelen vastgesteld met betrekking tot de indeling in de gecombineerde nomenclatuur van onder meer kledingstukken van brei- of haakwerk. (2) Het arrest van het Hof van 20 november 1997 in zaak C-338/95(5) handelt over de indeling van japonnen en nachthemden. (3) Er bestaat derhalve aanleiding toe enkele preciseringen aan te brengen in de motivering met betrekking tot de producten die vermeld zijn in de punten 1,2 en 3 van de bijlage bij Verordening (EEG) nr. 548/89 en in de punten 1, 2 en 3 van de bijlage bij Verordening (EEG) nr. 812/89. (4) De in deze verordening vervatte maatregelen zijn in overeenstemming met het advies van het Comit√© douanewetboek, HEEFT DE VOLGENDE VERORDENING VASTGESTELD: Artikel 1 In kolom 3 (Motivering) wordt de tweede alinea van de punten 1, 2 en 3 van de bijlage bij Verordening (EEG) nr. 548/89 en van de punten 1, 2 en 3 van de bijlage bij Verordening (EEG) nr. 812/89 vervangen door de volgende alinea: \"De indeling als nachthemd is uitgesloten omdat het betreffende kledingstuk op grond van zijn objectieve kenmerken zowel in bed als op andere plaatsen kan worden gedragen en derhalve niet bestemd is om uitsluitend of hoofdzakelijk als nachthemd te worden gedragen.\". Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 oktober 1999. Voor de Commissie Frederik BOLKESTEIN Lid van de Commissie (1) PB L 256 van 7.9.1987, blz. 1. (2) PB L 224 van 25.8.1999, blz. 5. (3) PB L 60 van 3.3.1989, blz. 31. (4) PB L 86 van 31.3.1989, blz. 25. (5) Wiener S.I. GmbH tegen Hauptzollamt Emmerich, Jurisprudentie HvJEG 1997, blz. I-6495.",
  "source": "EUR LEX"
}