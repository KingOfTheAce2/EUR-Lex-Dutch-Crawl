{
  "url": "http://www.w3.org/1999/xhtml\">",
  "content": "L_2021361NL.01004301.xml 12.10.2021 NL Publicatieblad van de Europese Unie L 361/43 VERORDENING (EU) 2021/1795 VAN DE COMMISSIE van 11 oktober 2021 tot rectificatie van Verordening (EG) nr. 396/2005 van het Europees Parlement en de Raad wat de maximumgehalten aan residuen van terbutylazine in of op bepaalde producten betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( 1 ) , en met name artikel 14, lid 1, punt a), en artikel 49, lid 2, Overwegende hetgeen volgt: (1) Voor terbutylazine zijn maximumresidugehalten (MRL’s) vastgesteld in bijlage II bij Verordening (EG) nr. 396/2005. (2) Bij Verordening (EU) 2021/618 van de Commissie ( 2 ) is Verordening (EG) nr. 396/2005 gewijzigd door de MRL’s van terbutylazine in suikermaïs, mais en sorghum ten onrechte vast te stellen op 0,01 mg/kg in plaats van op 0,02 mg/kg, wat de juiste bepaalbaarheidsgrens is. De bepaalbaarheidsgrens van 0,02 mg/kg is in overeenstemming met het met redenen omklede advies van de Europese Autoriteit voor voedselveiligheid over de bestaande MRL’s overeenkomstig artikel 12, lid 1, van Verordening(EG) nr. 396/2005 ( 3 ) . (3) Verordening (EG) nr. 396/2005 moet derhalve dienovereenkomstig worden gerectificeerd. (4) Ter wille van de duidelijkheid en de rechtszekerheid voor marktdeelnemers en handhavingsautoriteiten moet deze verordening met ingang van dezelfde datum als Verordening (EU) 2021/618 van toepassing zijn. (5) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 396/2005 wordt gerectificeerd overeenkomstig de bijlage bij de onderhavige verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van zaterdag 6 november 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 oktober 2021. Voor de Commissie De voorzitter Ursula VON DER LEYEN ( 1 ) PB L 70 van 16.3.2005, blz. 1 . ( 2 ) Verordening (EU) 2021/618 van de Commissie van 15 april 2021 tot wijziging van de bijlagen II en III bij Verordening (EG) nr. 396/2005 van het Europees Parlement en de Raad wat betreft de maximumgehalten aan residuen van diclofop, fluopyram, ipconazool en terbutylazine in of op bepaalde producten ( PB L 131 van 16.4.2021, blz. 55 ). ( 3 ) Europese Autoriteit voor voedselveiligheid; Reasoned opinion on the review of the existing maximum residue levels for terbuthylazine according to Article 12 of Regulation (EC) No 396/2005. EFSA Journal 2020;18(1):5980. BIJLAGE Bijlage II bij Verordening (EG) nr. 396/2005 wordt als volgt gerectificeerd: In de kolom “Terbutylazine (F), (R)” worden de maximumresidugehalten voor de codenummers 0234000 “suikermais”, 0500030 “mais” en 0500080 “sorghum” vervangen door de volgende waarden: a) Codenummer 0234000 “suikermais”: „ 0,01 (*) (+) ” wordt vervangen door „ 0,02 (*) (+) ”; b) Codenummer 0500030 “maïs”: „ 0,01 (*)” wordt vervangen door „ 0,02 (*)”; c) Codenummer 0500080 “sorghum”: „ 0,01 (*)” wordt vervangen door „ 0,02 (*)”.",
  "source": "EUR LEX"
}