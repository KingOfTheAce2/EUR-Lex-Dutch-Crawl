{
  "url": "http://www.w3.org/1999/xhtml\">",
  "content": "L_2023160NL.01000801.xml 26.6.2023 NL Publicatieblad van de Europese Unie L 160/8 UITVOERINGSVERORDENING (EU) 2023/1223 VAN DE COMMISSIE van 19 juni 2023 tot goedkeuring van een niet-minimale wijziging van het productdossier van de beschermde geografische aanduiding (“Carota dell’Altopiano del Fucino” (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 5, lid 2, van Verordening (EU) 2021/2117 van het Europees Parlement en de Raad ( 2 ) blijven de vóór 7 december 2021 geldende regels van toepassing op aanvragen tot goedkeuring van een wijziging van een productdossier die de Commissie vóór 8 juni 2022 heeft ontvangen op grond van Verordening (EU) nr. 1151/2012. (2) Op 15 april 2022 heeft de Commissie van Italië een aanvraag ontvangen tot goedkeuring van een wijziging van het productdossier van de beschermde geografische aanduiding “Carota dell’Altopiano del Fucino”, die is geregistreerd bij Verordening (EG) nr. 148/2007 van de Commissie ( 3 ) , zoals gewijzigd bij Uitvoeringsverordening (EU) nr. 162/2014 ( 4 ) . (3) De Commissie heeft de aanvraag van Italië onderzocht overeenkomstig artikel 50, lid 1, van Verordening (EU) nr. 1151/2012, in samenhang met artikel 53, lid 1, eerste alinea, van die verordening, zoals van toepassing vóór 7 december 2021. (4) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, zoals van toepassing vóór 7 december 2021, heeft de Commissie de wijzigingsaanvraag overeenkomstig artikel 50, lid 2, punt a), van die verordening bekendgemaakt in het Publicatieblad van de Europese Unie ( 5 ) . (5) Aangezien de Commissie geen enkel met redenen omkleed bezwaarschrift overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de beschermde geografische aanduiding “Carota dell’Altopiano del Fucino” wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juni 2023. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EU) 2021/2117 van het Europees Parlement en de Raad van 2 december 2021 tot wijziging van de Verordeningen (EU) nr. 1308/2013 tot vaststelling van een gemeenschappelijke ordening van de markten voor landbouwproducten, (EU) nr. 1151/2012 inzake kwaliteitsregelingen voor landbouwproducten en levensmiddelen, (EU) nr. 251/2014 inzake de definitie, de aanduiding, de aanbiedingsvorm, de etikettering en de bescherming van geografische aanduidingen van gearomatiseerde wijnbouwproducten en (EU) nr. 228/2013 houdende specifieke maatregelen op landbouwgebied ten behoeve van de ultraperifere gebieden van de Unie ( PB L 435 van 6.12.2021, blz. 262 ). ( 3 ) Verordening (EG) nr. 148/2007 van de Commissie van 15 februari 2007 houdende opneming van bepaalde benamingen in het register van beschermde oorsprongsbenamingen en beschermde geografische aanduidingen ( PB L 46 van 16.2.2007, blz. 14 ). ( 4 ) Uitvoeringsverordening (EU) nr. 162/2014 van de Commissie van 19 februari 2014 tot goedkeuring van een niet-minimale wijziging van het productdossier van een benaming die is opgenomen in het register van beschermde oorsprongsbenamingen en beschermde geografische aanduidingen [Carota dell’Altopiano del Fucino (BGA)] ( PB L 52 van 21.2.2014, blz. 11 ). ( 5 ) PB C 80 van 3.3.2023, blz. 71 .",
  "source": "EUR LEX"
}