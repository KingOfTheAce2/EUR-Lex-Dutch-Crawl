{
  "url": "http://www.w3.org/1999/xhtml\">",
  "content": "L_2017178NL.01001301.xml 11.7.2017 NL Publicatieblad van de Europese Unie L 178/13 UITVOERINGSBESLUIT (GBVB) 2017/1245 VAN DE RAAD van 10 juli 2017 houdende uitvoering van Besluit 2013/255/GBVB betreffende beperkende maatregelen tegen Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( 1 ) , en met name artikel 30, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 mei 2013 Besluit 2013/255/GBVB betreffende beperkende maatregelen tegen Syrië vastgesteld. (2) Eén persoon dient niet langer opgenomen te worden in de in bijlage I bij Besluit 2013/255/GBVB vervatte lijst van natuurlijke personen en rechtspersonen, entiteiten of lichamen waarvoor beperkende maatregelen gelden („de lijst”). (3) Eén entiteit dient te worden toegevoegd aan de lijst van entiteiten in bijlage I bij Besluit 2013/255/GBVB. (4) De informatie over één persoon op de lijst in bijlage I bij Besluit 2013/255/GBVB moet worden geactualiseerd. (5) Bijlage I bij Besluit 2013/255/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2013/255/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 10 juli 2017. Voor de Raad De voorzitter M. MAASIKAS ( 1 ) PB L 147 van 1.6.2013, blz. 14 . BIJLAGE Bijlage I bij Besluit 2013/255/GBVB wordt als volgt gewijzigd: 1) In deel A („personen”) worden de onderstaande persoon en de bijbehorende vermelding geschrapt: „202. Ahmad Barqawi (ook bekend als Ahmed Barqawi)”. 2) In deel A („personen”) wordt de vermelding betreffende de onderstaande persoon vervangen door: Naam Identificatiegegevens Motivering Datum van opneming op de lijst „203. George Haswani (ook bekend als Heswani; Hasawani; Al Hasawani) Adres: Damascus Province, Yabroud, Al Jalaa St, Syrië Belangrijk zakenman in Syrië met belangen en/of activiteiten in de sectoren engineering, bouw en olie en gas. Hij heeft belangen en/of grote invloed in een aantal ondernemingen en entiteiten in Syrië, met name HESCO Engineering and Construction Company, een grote onderneming voor engineering en bouw. 7.3.2015” 3) In deel B („entiteiten”) wordt de vermelding voor de volgende entiteit toegevoegd: Naam Identificatiegegevens Motivering Datum van opneming op de lijst „71. Abdulkarim Group (ook bekend als Al Karim for Trade and Industry/Al Karim Group) 5797 Damascus Syrië Abdulkarim Group is een internationaal erkend Syrisch conglomeraat dat gelieerd is aan Wael Abdulkarim, die als belangrijk zakenman in Syrië wordt vermeld. 11.7.2017”",
  "source": "EUR LEX"
}