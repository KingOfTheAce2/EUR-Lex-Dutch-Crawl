{
  "url": "http://www.w3.org/1999/xhtml\"><!--",
  "content": "L_2021211NL.01003001.xml 15.6.2021 NL Publicatieblad van de Europese Unie L 211/30 UITVOERINGSVERORDENING (EU) 2021/955 VAN DE COMMISSIE van 27 mei 2021 tot vaststelling van technische uitvoeringsnormen voor de toepassing van Verordening (EU) 2019/1156 van het Europees Parlement en de Raad wat betreft de formulieren, templates, procedures en technische regelingen voor de publicatie en kennisgeving van verhandelingsregels, vergoedingen en heffingen, en tot nadere bepaling van de mee te delen informatie voor het opzetten en onderhouden van de centrale databank betreffende de grensoverschrijdende verhandeling van abi’s en icbe’s, alsmede de formulieren, templates en procedures voor het meedelen van die informatie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1156 van het Europees Parlement en de Raad van 20 juni 2019 betreffende het faciliteren van de grensoverschrijdende distributie van instellingen voor collectieve belegging en houdende wijziging van de Verordeningen (EU) nr. 345/2013, (EU) nr. 346/2013 en (EU) nr. 1286/2014 ( 1 ) , en met name artikel 5, lid 3, derde alinea, artikel 10, lid 3, derde alinea, en artikel 13, lid 3, derde alinea, Overwegende hetgeen volgt: (1) Geborgd moet worden dat de informatie die bevoegde autoriteiten op hun websites moeten publiceren over de toepasselijke nationale wettelijke en bestuursrechtelijke bepalingen met betrekking tot verhandelingsvereisten voor alternatieve beleggingsinstellingen (“abi’s”) en instellingen voor collectieve belegging in effecten (“icbe’s”), vergelijkbaar is. Daarom moeten bevoegde autoriteiten voor de publicatie van die informatie gebruikmaken van templates. (2) De samenvattingen van de toepasselijke nationale wettelijke en bestuursrechtelijke bepalingen die op verhandelingsvereisten voor abi’s en icbe’s betrekking hebben, moeten gemakkelijk toegankelijk zijn. Daarom moeten bevoegde autoriteiten die samenvattingen op dezelfde webpagina publiceren als die waar de toepasselijke nationale wettelijke en bestuursrechtelijke bepalingen worden gepubliceerd. Die samenvattingen moeten helder, beknopt en gemakkelijk te begrijpen zijn. (3) Beheerders van alternatieve beleggingsinstellingen (“abi-beheerders”), beheerders van Europese durfkapitaalfondsen (“EuVECA-beheerders”), beheerders van Europese sociaalondernemerschapsfondsen (“EuSEF-beheerders”) en icbe-beheermaatschappijen moeten vooraf de totale kosten van grensoverschrijdende activiteiten binnen elke lidstaat kunnen inschatten. Om de vergoedingen en heffingen te kunnen vergelijken die door de bevoegde autoriteiten ten behoeve van de uitvoering van hun taken met betrekking tot die grensoverschrijdende activiteiten worden geïnd, moeten die vergoedingen en heffingen, of de essentiële elementen voor de berekening ervan, in tabelvorm worden gepresenteerd. (4) De Europese Autoriteit voor effecten en markten (“ESMA”) moet kunnen nagaan of zij alle informatie heeft ontvangen over de nationale bepalingen met betrekking tot de verhandelingsvereisten voor abi’s en icbe’s en de samenvattingen daarvan, en over de vergoedingen en heffingen die worden geïnd met betrekking tot grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen. Ook moet de ESMA kunnen nagaan of die informatie volledig en actueel is. Daarom moeten bevoegde autoriteiten wanneer zij de ESMA in kennis stellen van de hyperlinks naar de websites waar die informatie te vinden is, gebruikmaken van standaardformulieren. (5) Zowel de ESMA als de bevoegde autoriteiten moeten één enkel contactpunt aanwijzen voor het toezenden en ontvangen van informatie over hyperlinks naar hun websites waar informatie is gepubliceerd over nationale bepalingen die op verhandelingsvereisten voor abi’s en icbe’s betrekking hebben. (6) Artikel 12, lid 1, van Verordening (EU) 2019/1156 verplicht de ESMA om tegen 2 februari 2022 op haar website een centrale databank te publiceren met alle abi’s, abi-beheerders, EuSEF-beheerders, EuVECA-beheerders, icbe’s en icbe-beheerders die in een lidstaat niet zijnde de lidstaat van herkomst worden verhandeld. In die centrale databank wordt informatie ingevoerd die de bevoegde autoriteiten aanleveren uiterlijk vijf werkdagen na het einde van elke driemaandsperiode die afloopt op 31 maart, 30 juni, 30 september en 31 december. Daarom mogen vereisten betreffende de door de bevoegde autoriteiten aan de centrale databank aan te leveren informatie niet vóór 2 februari 2022 van toepassing worden. (7) Om het in artikel 13, lid 2, van Verordening (EU) 2019/1156 bedoelde kennisgevingsportaal soepel te laten functioneren, moeten technische regelingen de faciliteit omvatten om de daarbij behorende data op te laden naar het kennisgevingsportaal. De ESMA moet de volledigheid, integriteit en vertrouwelijkheid van de in het kennisgevingsportaal opgenomen informatie garanderen. (8) De bepalingen in deze verordening hangen onderling nauw samen, omdat zij standaardformulieren, templates en procedures vaststellen voor de kennisgeving aan de ESMA van informatie met betrekking tot de grensoverschrijdende distributie van abi’s en icbe’s en de publicatie door bevoegde autoriteiten van die informatie op hun websites. Om coherentie bij de vaststelling van de standaardformulieren te garanderen, en gezien de sterke onderlinge verwevenheid tussen de bepalingen in deze verordening, dienen die bepalingen in één verordening te worden opgenomen. (9) Deze verordening is gebaseerd op de ontwerpen van technische uitvoeringsnormen die de ESMA bij de Commissie heeft ingediend. (10) De ESMA heeft open publieke raadplegingen gehouden over de bepalingen van het ontwerp van technische uitvoeringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en heeft het advies ingewonnen van de bij artikel 37 van Verordening (EU) nr. 1095/2010 van het Europees Parlement en de Raad ( 2 ) opgerichte Stakeholdergroep effecten en markten. Omdat het hoogst onevenredig zou zijn geweest om naar de standpunten van belanghebbenden te peilen voor bepalingen die alleen de ESMA en de bevoegde autoriteiten rechtstreeks raken, heeft de ESMA evenwel geen raadpleging gehouden over het ontwerp van technische uitvoeringsnormen tot nadere bepaling van de standaardformulieren, templates en procedures voor het mededelen van informatie door nationale bevoegde autoriteiten met betrekking tot nationale bepalingen inzake verhandelingsvereisten en met betrekking tot de toezichtvergoedingen en -heffingen voor grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen, noch over het ontwerp van technische uitvoeringsnormen tot nadere bepaling van de door de bevoegde autoriteiten mee te delen informatie, alsmede de formulieren, templates en procedures voor de mededeling van informatie door bevoegde autoriteiten aan de ESMA ten behoeve van het opzetten en onderhouden van de centrale databank betreffende de grensoverschrijdende verhandeling van abi’s en icbe’s, noch over de technische regelingen voor het functioneren van het kennisgevingsportaal. (11) De toepassing van het in deze verordening bepaalde op de publicatie van nationale bepalingen met betrekking tot verhandelingsvereisten moet worden afgestemd op de datum van toepassing van de artikelen 4 en 5 van Verordening (EU) 2019/1156 welke op die verplichting zien. De toepassing van het in deze verordening bepaalde op de informatie die aan de ESMA moet worden meegedeeld ten behoeve van het opzetten en onderhouden van de centrale databank, moet worden afgestemd op de datum bedoeld in artikel 12, lid 1, van Verordening (EU) 2019/1156 welke op die verplichting ziet, HEEFT DE VOLGENDE VERORDENING VASTGESTELD: Artikel 1 Publicatie van nationale bepalingen betreffende verhandelingsvereisten 1.   De bevoegde autoriteiten publiceren op hun website de in artikel 5, lid 1, van Verordening (EU) 2019/1156 bedoelde informatie aan de hand van de template in bijlage I bij deze verordening. 2.   De in de eerste alinea bedoelde informatie wordt door de bevoegde autoriteiten gepubliceerd, hetzij volledig op een aparte daartoe bestemde webpagina van hun websites, of op afzonderlijke webpagina’s, met daarop de in deze alinea bedoelde informatie voor, respectievelijk, alternatieve beleggingsinstellingen (“abi’s”) en instellingen voor collectieve belegging in effecten (“icbe’s”). 3.   De bevoegde autoriteiten publiceren op hun website heldere, beknopte en gemakkelijk te begrijpen samenvattingen van de in lid 1 bedoelde informatie aan de hand van de templates in bijlage II bij deze verordening. Die samenvattingen worden op dezelfde webpagina gepubliceerd als de in lid 1 bedoelde informatie, hetzij bovenaan hetzij onderaan op die webpagina. Artikel 2 Publicatie van informatie over door bevoegde autoriteiten geïnde vergoedingen of heffingen ten behoeve van de uitvoering van hun taken met betrekking tot de grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen De bevoegde autoriteiten publiceren op hun website voor iedere vergoeding of heffing afzonderlijk de in artikel 10, lid 1, van Verordening (EU) 2019/1156 bedoelde informatie aan de hand van de template in bijlage III bij deze verordening. Artikel 3 Kennisgevingen aan de Europese Autoriteit voor effecten en markten 1.   De bevoegde autoriteiten geven aan de Europese Autoriteit voor effecten en markten (“ESMA”) kennis van de hyperlinks naar hun websites waar de in artikel 1 bedoelde informatie is gepubliceerd, en van iedere wijziging van die hyperlinks en de op de betrokken webpagina’s gepubliceerde informatie, aan de hand van de templates in bijlage IV. 2.   De bevoegde autoriteiten geven aan de ESMA kennis van de hyperlinks naar hun websites waar de in artikel 2 bedoelde informatie is gepubliceerd, en van iedere wijziging van die hyperlinks en de op de betrokken webpagina’s gepubliceerde informatie, aan de hand van de templates in bijlage V. 3.   De bevoegde autoriteiten geven aan de ESMA kennis van iedere wijziging van de hyperlinks en van de in de leden 1 en 2 bedoelde informatie binnen tien werkdagen na de implementatie van de wijziging op de website van de bevoegde autoriteit. Artikel 4 Eén enkel contactpunt 1.   Ten behoeve van de in artikel 3 bedoelde kennisgevingen wijst iedere bevoegde autoriteit één enkel contactpunt aan voor het toezenden van de informatie en voor het meedelen van mogelijke kwesties met betrekking tot de indiening van die informatie. 2.   De bevoegde autoriteiten stellen de ESMA in kennis van het in lid 1 bedoelde unieke contactpunt. 3.   De ESMA wijst één enkel contactpunt aan voor het ontvangen van de in de artikelen 1 en 2 bedoelde informatie en voor het meedelen van mogelijke kwesties met betrekking tot de ontvangst van de in dit artikel bedoelde informatie. 4.   De bevoegde autoriteiten stellen de ESMA in kennis van het in lid 3 bedoelde unieke contactpunt. Artikel 5 Aan de ESMA mee te delen informatie ten behoeve van het opzetten en onderhouden van de centrale databank betreffende de grensoverschrijdende verhandeling van abi’s en icbe’s 1.   Ten behoeve van het opzetten en onderhouden van de in artikel 12 van Verordening (EU) 2019/1156 bedoelde centrale databank doen de bevoegde autoriteiten van de lidstaten van herkomst de ESMA de in tabel 1 van bijlage VI bij deze verordening bedoelde informatie toekomen, alsmede alle actualiseringen daarvan op kwartaalbasis. 2.   De bevoegde autoriteiten van de lidstaten van herkomst doen de ESMA de in lid 1 bedoelde informatie toekomen uiterlijk vijf werkdagen na het eind van elke driemaandsperiode die afloopt op 31 maart, 30 juni, 30 september en 31 december. Artikel 6 Technische regelingen voor de werking van het door de ESMA opgerichte kennisgevingsportaal 1.   De bevoegde autoriteiten leveren de in artikel 5, lid 1, bedoelde informatie in een gemeenschappelijk XML-formaat aan, met gebruikmaking van het veldformaat in tabel 2 van bijlage VI. 2.   De bevoegde autoriteiten leveren de in artikel 13, lid 1, van Verordening (EU) 2019/1156 bedoelde informatie elektronisch aan via het door de ESMA overeenkomstig artikel 13, lid 2, van die verordening opgerichte kennisgevingsportaal. 3.   De ESMA garandeert de volledigheid, integriteit en vertrouwelijkheid van de in de leden 1 en 2 bedoelde informatie tijdens de aanlevering daarvan via het kennisgevingsportaal. 4.   De ESMA zorgt ervoor dat het in lid 2 bedoelde kennisgevingsportaal alle aangeleverde informatie en daarbij behorende gegevens automatisch verwerkt en controleert, en zendt de aanleverende bevoegde autoriteit feedback over het welslagen van de verzending en over eventuele fouten die daarbij zijn opgetreden. Artikel 7 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 1 en artikel 3, lid 1, zijn van toepassing vanaf 2 augustus 2021 en artikel 5 is van toepassing vanaf 2 februari 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 mei 2021. Voor de Commissie De voorzitter Ursula VON DER LEYEN ( 1 ) PB L 188 van 12.07.2019, blz. 55 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Template voor de publicatie van nationale bepalingen betreffende verhandelingsvereisten voor abi’s en icbe’s [Vermeld de datum waarop de informatie voor het laatst is aangepast.] Deze pagina bevat informatie over de nationale wettelijke en bestuursrechtelijke bepalingen die op verhandelingsvereisten voor abi’s en icbe’s betrekking hebben, als bedoeld in artikel 5, lid 1, van Verordening (EU) 2019/1156 van het Europees Parlement en de Raad van 20 juni 2019 betreffende het faciliteren van de grensoverschrijdende distributie van instellingen voor collectieve belegging. Verhandelingsvereisten voor icbe’s (Vul actuele en volledige informatie in over de toepasselijke nationale wettelijke en bestuursrechtelijke bepalingen betreffende verhandelingsvereisten voor icbe’s, met inbegrip van hyperlinks naar de volledige versies van die wettelijke en bestuursrechtelijke bepalingen.) Deze informatie moet ten minste de volgende categorieën voorschriften bevatten voor de volgende elementen: (a) vorm en inhoud van marketingmateriaal, met inbegrip van identificatie van de informatie en documenten die vóór het begin van de verhandeling ter kennis moeten worden gebracht van de bevoegde autoriteit; (b) verificatie van publicitaire mededelingen door de bevoegde autoriteit; (c) rapportageverplichtingen ten aanzien van verhandeling; (d) paspoortregeling; (e) intrekking van regelingen voor verhandeling; (f) andere regels voor de verhandeling van icbe’s die binnen de jurisdictie van de bevoegde autoriteiten van toepassing zijn [ in voorkomend geval ]. Disclaimer : [ Naam bevoegde autoriteit ] heeft alle redelijke zorg betracht om te garanderen dat de informatie over de nationale bepalingen betreffende de verhandelingsvereisten voor icbe’s in [ naam lidstaat ] op deze webpagina actueel en volledig is. [ Naam bevoegde autoriteit ] is niet verantwoordelijk voor het onderhoud van externe websites en wijst de aansprakelijkheid af voor mogelijke fouten of omissies op externe websites waarnaar deze webpagina linkt. Verhandelingsvereisten voor abi’s (Vul actuele en volledige informatie in over de toepasselijke nationale wettelijke en bestuursrechtelijke bepalingen betreffende verhandelingsvereisten voor abi’s, met inbegrip van de hyperlinks naar de volledige versie van die wettelijke en bestuursrechtelijke bepalingen.) Indien specifieke bepalingen van toepassing zijn op de verhandeling van bepaalde categorieën abi’s (bv. vastgoed-abi’s, private-equity-abi’s enz.), voeg dan de wettelijke en bestuursrechtelijke bepalingen toe voor elk van deze categorieën. Deze informatie moet ten minste de volgende categorieën voorschriften bevatten voor de volgende elementen: (a) voorafgaande toestemming voor verhandeling; (b) vorm en inhoud van marketingmateriaal, met inbegrip van identificatie van de informatie en de documenten die vóór het begin van de verhandeling ter kennis moeten worden gebracht van de bevoegde autoriteit; (c) verificatie van publicitaire mededelingen door de bevoegde autoriteit; (d) verhandeling aan niet-professionele beleggers of aan professionele beleggers; (e) rapportageverplichtingen ten aanzien van verhandeling; (f) paspoortregeling; (g) distributie van in een derde land gevestigde fondsen in het kader van de nationale regeling voor onderhandse plaatsing [ in voorkomend geval ]; (h) distributie van open-end-abi’s en closed-end-abi’s; (i) intrekking van regelingen voor verhandeling; (j) andere regels voor de verhandeling van abi’s die binnen de jurisdictie van de bevoegde autoriteiten van toepassing zijn [ in voorkomend geval ]. Disclaimer : [ Naam bevoegde autoriteit ] heeft alle redelijke zorg betracht om te garanderen dat de informatie over de nationale bepalingen betreffende de verhandelingsvereisten voor abi’s in [ naam lidstaat ] op deze webpagina actueel en volledig is. [ Naam bevoegde autoriteit ] is niet verantwoordelijk voor het onderhoud van externe websites en wijst de aansprakelijkheid af voor mogelijke fouten of omissies op externe websites waarnaar deze webpagina linkt. Andere vereisten * Naast de hierboven genoemde bepalingen, die specifiek gelden voor de verhandeling van [ icbe’s/abi’s/icbe’s en abi’s ], zijn er misschien nog andere juridische bepalingen die van toepassing kunnen zijn bij de verhandeling ervan in [ naam lidstaat ], ook al zijn die niet specifiek bedoeld voor de verhandeling van [ icbe’s/abi’s/icbe’s en abi’s ], afhankelijk van de individuele situatie van degenen die betrokken zijn bij de verhandeling van aandelen of rechten van deelneming in [ icbe’s/abi’s/icbe’s of abi’s ]. Verhandeling in [ naam lidstaat ] kan aanleiding geven tot de toepassing van andere vereisten, zoals [ vermeld de desbetreffende nationale wetgeving die van toepassing zou kunnen zijn ]. BIJLAGE II Template voor de publicatie van samenvattingen van nationale bepalingen betreffende verhandelingsvereisten voor abi’s en icbe’s [Vermeld de datum waarop de informatie het laatst is gewijzigd indien deze samenvatting op een andere webpagina wordt gepubliceerd dan die waarop de informatie uit bijlage I te vinden is.] Samenvatting van de verhandelingsvereisten voor icbe’s (Voeg hier de samenvatting in van verhandelingsvereisten voor icbe’s, met vermelding van met name de voorschriften voor: (a) kennisgeving en voorafgaande goedkeuring van publicitaire mededelingen; (b) alle overige vereisten voor de verhandeling van icbe’s die de bevoegde autoriteit passend acht [ in voorkomend geval ].) Samenvatting van de verhandelingsvereisten voor abi’s (Voeg hier de samenvatting in van verhandelingsvereisten voor abi’s, met vermelding van met name de voorschriften voor: (a) kennisgeving en voorafgaande goedkeuring van verhandeling; (b) kennisgeving en voorafgaande goedkeuring van publicitaire mededelingen; (c) verhandeling aan niet-professionele of professionele beleggers; (d) verdere vereisten voor met name de verhandeling van bepaalde categorieën abi’s die in het nationale recht bestaan (bv. private-equity- of vastgoed-abi’s); (e) alle overige vereisten voor de verhandeling van abi’s die de bevoegde autoriteit passend acht [ in voorkomend geval ].) BIJLAGE III Template voor de publicatie van toezichtvergoedingen en -heffingen [Vermeld de datum waarop de informatie voor het laatst is aangepast.] Deze pagina bevat informatie over vergoedingen of kosten die [ naam bevoegde autoriteit ] int ten behoeve van de uitvoering van haar taken met betrekking tot de grensoverschrijdende activiteiten van abi-beheerders, EuSEF-beheerders, EuVECA-beheerders en icbe-beheermaatschappijen, als bedoeld in artikel 10, lid 1, van Verordening (EU) 2019/1156 van het Europees Parlement en de Raad van 20 juni 2019 betreffende het faciliteren van de grensoverschrijdende distributie van instellingen voor collectieve belegging. [Bevoegde autoriteiten moeten deze template gebruiken om alle vergoedingen en heffingen te publiceren die zij innen ten behoeve van de uitvoering van hun taken met betrekking tot de grensoverschrijdende activiteiten van abi-beheerders, EuSEF-beheerders, EuVECA-beheerders en icbe-beheermaatschappijen, waarbij de vergoedingen en heffingen onder meer worden uitgesplitst in de onderstaande categorieën (voor zover van toepassing).] Vergoedingen en heffingen voor grensoverschrijdend beheer * (a) registratievergoedingen; (b) vergoedingen geïnd voor de kennisgeving van documenten en voor latere actualiseringen van voorafgaande kennisgevingen; (c) paspoortvergoedingen; (d) beheersvergoedingen; (e) alle overige toepasselijke vergoedingen of heffingen die op grond van het recht van de lidstaat zijn ingesteld [ in voorkomend geval ]. Vergoedingen en heffingen voor grensoverschrijdend beheer* (a) pre-verhandelingsvergoedingen; (b) registratievergoedingen; (c) vergoedingen geïnd voor de kennisgeving van documenten en voor latere actualiseringen van voorafgaande kennisgevingen; (d) paspoortvergoedingen; (e) vergoedingen voor het intrekken van kennisgevingen; (f) alle overige vergoedingen of heffingen die op grond van het recht van de lidstaat zijn ingesteld [voor zover van toepassing]. * Wanneer geen vergoedingen of heffingen worden geïnd voor de categorieën hierboven, moet de volgende disclaimer worden toegevoegd: “[Naam bevoegde autoriteit] int geen vergoedingen en heffingen met betrekking tot [betrokken categorie activiteiten]”. [Naast de lijst van vergoedingen en heffingen die zij innen voor hun taken met betrekking tot de grensoverschrijdende activiteiten van abi-beheerders, EuSEF-beheerders, EuVECA-beheerders en icbe-beheermaatschappijen die hieronder te vinden is, kunnen bevoegde autoriteiten algemene informatie geven over de structuur van deze vergoedingen en heffingen.] Template voor vergoedingen en heffingen ( Naam of korte beschrijving vergoeding of heffing ) (Rechtsgrondslag en hyperlink naar de volledige versie van de betrokken wettekst) (Entiteit die de vergoeding of heffing verschuldigd is) (Activiteit waarvoor de vergoeding of heffing verschuldigd is) (Beschrijving van de structuur van de vergoeding of heffing, met onder meer de volgende informatie: (a) Het bedrag (indien het een vast bedrag betreft) of de methode voor het berekenen van de vergoeding of heffing (met inzonderheid het percentage, de berekeningsgrondslag, en de vermelding (in voorkomend geval) van het minimum- of maximumbedrag van de vergoeding of heffing), samen met een voorbeeld; (b) De vermelding of het een aanvangsvergoeding of -heffing betreft, dan wel een periodieke vergoeding of heffing, en wat dan de frequentie daarvan is; (c) De datum waarop de vergoeding of heffing moet worden betaald, en (d) Alle verdere details.) (Bevoegde autoriteiten kunnen aanvullende informatie verschaffen over de structuur, de frequentie of de berekeningsmethode van de vergoeding of heffing. Wanneer de autoriteit van oordeel is dat de informatie in de bovenstaande rijen onduidelijk of misleidend kan zijn, moet aanvullende informatie worden gegeven.) Disclaimer : De vergoedingen of heffingen in de lijst hierboven worden geïnd door [ naam bevoegde autoriteit ]. Het verhandelen van icbe’s of abi’s in [ naam lidstaat ] kan echter andere kosten met zich meebrengen in verband met administratieve verplichtingen, extern advies of commerciële ontwikkeling. [ Naam bevoegde autoriteit ] is niet verantwoordelijk voor het onderhoud van externe websites en wijst de aansprakelijkheid af voor mogelijke fouten of omissies op externe websites waarnaar deze webpagina linkt. BIJLAGE IV Template voor de kennisgeving van informatie overeenkomstig artikel 3, lid 1, van deze verordening Formulier voor het meedelen van informatie overeenkomstig artikel 5, lid 2, van Verordening (EU) 2019/1156 VAN: Lidstaat: Bevoegde autoriteit: Aangewezen contactpunt: E-mail: ( Eerste kennisgeving ) Geachte heer/mevrouw, Overeenkomstig artikel 5, lid 2, van Verordening (EU) 2019/1156 van het Europees Parlement en de Raad van 20 juni 2019 betreffende het faciliteren van de grensoverschrijdende distributie van instellingen voor collectieve belegging bezorg ik u bijgaand de in die bepaling bedoelde informatie, namelijk: — de hyperlink naar de website van [ naam bevoegde autoriteit ] waar informatie is gepubliceerd over nationale wettelijke en bestuursrechtelijke bepalingen betreffende verhandelingsvereisten voor abi’s en icbe’s, en de samenvattingen daarvan, en — de samenvatting van de verhandelingsvereisten voor publicatie op de website van de Europese Autoriteit voor effecten en markten. U vindt deze informatie in de onderstaande tabel. Hyperlinks naar de website van de bevoegde autoriteit Hyperlink naar de website van [ naam bevoegde autoriteit ] waar de in artikel 5, lid 1, van Verordening (EU) 2019/1156 bedoelde informatie is gepubliceerd in het [ vermeld de in internationale financiële kringen gangbare taal ]. [ Hyperlink invoegen ] ( In voorkomend geval ) Hyperlink naar website [naam bevoegde autoriteit] waar de in artikel 5, lid 1, van Verordening (EU) 2019/1156 is gepubliceerd in het [ vermeld de andere taal ]. [ Hyperlink invoegen ] Samenvatting van verhandelingsvereisten Samenvatting van verhandelingsvereisten bedoeld in artikel 5, lid 1, van Verordening (EU) 2019/1156 in het [ vermeld de in internationale financiële kringen gangbare taal ]. [Samenvatting van verhandelingsvereisten invoegen] Samenvatting van verhandelingsvereisten bedoeld in artikel 5, lid 1, van Verordening (EU) 2019/1156 in het [ vermeld de andere taal ]. [ Samenvatting van verhandelingsvereisten invoegen ] Hoogachtend, [ Handtekening ] ( Wanneer de kennisgeving een wijziging betreft van informatie waarvan eerder is kennisgegeven. ) Geachte mevrouw/heer, Overeenkomstig artikel 5, lid 2, van Verordening (EU) 2019/1156 wil ik bij dezen kennisgeven van een wijziging van de in die bepaling bedoelde informatie, namelijk ( ofwel ) de hyperlink naar de website van [ naam autoriteit ] waar informatie is gepubliceerd over nationale wettelijke en bestuursrechtelijke bepalingen betreffende verhandelingsvereisten voor abi’s en icbe’s, en de samenvattingen daarvan, ( en/of ) de samenvatting van de verhandelingsvereisten ten behoeve van de publicatie op de website van de Europese Autoriteit voor effecten en markten. De onderstaande tabel bevat nadere gegevens over de wijziging die op [ datum waarop de wijziging op de website van bevoegde autoriteit is doorgevoerd ] is doorgevoerd. Hyperlinks naar de website van de bevoegde autoriteiten Vorige hyperlink Geactualiseerde hyperlink Hyperlink naar de website van [ naam bevoegde autoriteit ] waar de in artikel 5, lid 1, van Verordening (EU) 2019/1156 bedoelde informatie was gepubliceerd in het ( vermeld de taal gangbaar in internationale financiële kringen ): [ Vroegere hyperlink invoegen ] Geactualiseerde hyperlink naar de website van [ naam bevoegde autoriteit ] waar de in artikel 5, lid 1, van Verordening (EU) 2019/1156 bedoelde informatie wordt gepubliceerd in het ( vermeld de taal gangbaar in internationale financiële kringen ): [ Geactualiseerde hyperlink invoegen ] Hyperlink naar de website van [ naam bevoegde autoriteit ] waar de in artikel 5, lid 1, van Verordening (EU) 2019/1156 bedoelde informatie was gepubliceerd in het [ vermeld de andere taal ]: [ Vroegere hyperlink invoegen ] Geactualiseerde hyperlink naar de website van [ naam bevoegde autoriteit ] waar de in artikel 5, lid 1, van Verordening (EU) 2019/1156 bedoelde informatie wordt gepubliceerd in het [ vermeld de andere taal ]: [ Geactualiseerde hyperlink invoegen ] En/of Samenvatting van verhandelingsvereisten Vorige samenvatting van verhandelingsvereisten Geactualiseerde samenvatting van verhandelingsvereisten Vorige versie van de samenvatting van verhandelingsvereisten gepubliceerd in het [ vermeld de in internationale financiële kringen gangbare taal ]: Geactualiseerde versie van de samenvatting van verhandelingsvereisten gepubliceerd in het [ vermeld de in internationale financiële kringen gangbare taal ]: [ Vorige versie van samenvatting verhandelingsvereisten invoegen ] [ Geactualiseerde versie van samenvatting verhandelingsvereisten invoegen ] Vorige versie van de samenvatting van verhandelingsvereisten gepubliceerd in het [ vermeld de andere taal ]: Geactualiseerde versie van de samenvatting van verhandelingsvereisten gepubliceerd in het [ vermeld de andere taal ]: [ Vorige versie van samenvatting verhandelingsvereisten invoegen ] [ Geactualiseerde versie van samenvatting verhandelingsvereisten invoegen ] Hoogachtend, [ Handtekening ] BIJLAGE V Template voor de kennisgeving van informatie overeenkomstig artikel 3, lid 2, van deze verordening Formulier voor het meedelen van informatie overeenkomstig artikel 10, lid 2, van Verordening (EU) 2019/1156 VAN: Lidstaat: Bevoegde autoriteit: Aangewezen contactpunt: E-mail: Geachte mevrouw/heer, Overeenkomstig artikel 10, lid 2, van Verordening (EU) 2019/1156 van het Europees Parlement en de Raad van 20 juni 2019 betreffende het faciliteren van de grensoverschrijdende distributie van instellingen voor collectieve belegging bezorg ik u bijgaand de in die bepaling bedoelde informatie, namelijk de hyperlink naar de website van [ naam bevoegde autoriteit ] waar informatie wordt gepubliceerd over vergoedingen of heffingen die in [ lidstaat ] worden geïnd met betrekking tot de grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen. Hyperlinks naar de website van de bevoegde autoriteiten Hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie is gepubliceerd in het [ vermeld de in internationale financiële kringen gangbare taal ]: [ Hyperlink invoegen ] ( In voorkomend geval ) Hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie is gepubliceerd in het [ vermeld de andere taal ]: [ Hyperlink invoegen ] ( Wanneer de kennisgeving een wijziging betreft van informatie waarvan eerder is kennisgegeven ) Geachte mevrouw/heer, Bij dezen wil ik kennisgeven van een wijziging van de in artikel 10, lid 2, van Verordening (EU) 2019/1156 bedoelde informatie, namelijk de hyperlink naar de website van [ naam bevoegde autoriteit ] waar informatie wordt gepubliceerd over vergoedingen of heffingen die in [ lidstaat ] worden geïnd met betrekking tot de grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen. ( In voorkomend geval ) Bij dezen wil ik kennisgeven van een wijziging van de informatie die op de website van [ naam bevoegde autoriteit ] is gepubliceerd over vergoedingen of heffingen die in [ lidstaat ] worden geïnd met betrekking tot grensoverschrijdende activiteiten van abi-beheerders, EuVECA-beheerders, EuSEF-beheerders en icbe-beheermaatschappijen. De onderstaande tabel bevat nadere gegevens over de wijziging die op [ datum waarop wijziging op website van bevoegde autoriteit is doorgevoerd ] is doorgevoerd. Hyperlinks naar de website van de bevoegde autoriteiten Vorige hyperlink Geactualiseerde hyperlink Hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie was gepubliceerd in het ( vermeld de in internationale financiële kringen gangbare taal ): [ Vroegere hyperlink invoegen ] Geactualiseerde hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie wordt gepubliceerd in het ( vermeld de in internationale financiële kringen gangbare taal ): [ Geactualiseerde hyperlink invoegen ] ( In voorkomend geval ) Hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie was gepubliceerd in het [ vermeld de andere taal ]. [ Vroegere hyperlink invoegen ] ( In voorkomend geval ) Geactualiseerde hyperlink naar de website van [ naam bevoegde autoriteit ] waar de in artikel 10, lid 1, van Verordening (EU) 2019/1156 bedoelde informatie wordt gepubliceerd in het [ vermeld de andere taal ]. [ Geactualiseerde hyperlink invoegen ] En/of Details over de toezichtvergoedingen of -heffingen Vroegere toezichtvergoedingen of -heffingen Geactualiseerde toezichtvergoedingen of -heffingen Vroegere details over de toezichtvergoedingen of -heffingen Geactualiseerde details over de toezichtvergoedingen of -heffingen [ Vroegere details over de toezichtvergoedingen of -heffingen invoegen ] [ Geactualiseerde details over de toezichtvergoedingen of -heffingen invoegen ] Hoogachtend, [ Handtekening ] BIJLAGE VI AAN ESMA TE VERSTREKKEN DATA VOOR HET OPZETTEN EN ONDERHOUDEN VAN DE CENTRALE DATABANK OVER DE GRENSOVERSCHRIJDENDE VERHANDELING VAN ABI’S EN ICBE’S Tabel 1 Te rapporteren velden Nummer Veld Te rapporteren inhoud Te gebruiken standaard en formaat 1 Naam fonds Volledige naam van het fonds. {ALPHANUM-350} 2 Nationale identificatiecode fonds Unieke identificatiecode van het fonds. {ALPHANUM-35} 3 LEI fonds Identificatiecode voor juridische entiteiten (LEI) van het fonds. {LEI} 4 ISIN aandelenklasse Internationaal effectenidentificatienummer (ISIN) van de aandelenklasse. {ISIN} 5 Naam beheermaatschappij Volledige naam van de beheermaatschappij. {ALPHANUM-350} 6 LEI beheermaatschappij Identificatiecode voor juridische entiteiten (LEI) van de beheermaatschappij. {LEI} 7 Nationale identificatiecode beheermaatschappij fonds Door de bevoegde autoriteit aan de beheermaatschappij van het fonds toegekende unieke identificatiecode. {ALPHANUM-35} 8 Type fonds Type fonds. Keuze uit een lijst van vooraf bepaalde velden: — [UCIT] voor icbe’s — [AIFS] voor abi’s — [ESEF] voor EuSEF — [EVCA] voor EuVECA — [LTIF] voor Eltif’s 9 Verzendende lidstaat Naam van de verzendende lidstaat. {COUNTRYCODE_2} 10 Lidstaat van ontvangst Bevoegde autoriteiten moeten alle lidstaten van ontvangst vermelden waar het fonds voor verhandeling is aangemeld. {COUNTRYCODE_2} 11 Kennisgevingsdatum Voor elke lidstaat van ontvangst moet de bevoegde autoriteit aangeven wanneer zij de kennisgeving van verhandeling van het fonds aan de bevoegde autoriteit van de lidstaten van ontvangst heeft gezonden. {DATEFORMAT} 12 Datum intrekking kennisgeving Voor elke lidstaat van ontvangst moet de bevoegde autoriteit aangeven wanneer zij de intrekking van de kennisgeving van verhandeling van het fonds aan de bevoegde autoriteit van de lidstaten van ontvangst heeft gezonden. {DATEFORMAT} 13 Kennisgevingsdocumentatie overeenkomstig artikel 93, lid 1, van Richtlijn 2009/65/EG en artikel 31, lid 2, en artikel 32, lid 2, van Richtlijn 2011/61/EU De bevoegde autoriteiten moeten de bestandsnaam vermelden die wordt gebruikt om de kennisgevingsdocumentatie te rapporteren. Het document heeft een bestandsindeling waardoor de inhoud ervan kan worden geanalyseerd zonder dat het document in een andere bestandsindeling hoeft te worden omgezet. 14 Taal kennisgevingsdocumentatie De taal waarin de kennisgevingsdocumentatie is opgesteld. {LANGUAGE} 15 Documentatie intrekking kennisgeving overeenkomstig artikel 93 bis, lid 2, van Richtlijn 2009/65/EG en in artikel 32 bis, lid 2, van Richtlijn 2011/61/EU In voorkomend geval de bestandsnaam vermelden die wordt gebruikt om de documentatie voor de intrekking van de kennisgeving te rapporteren. Het document heeft een bestandsindeling waardoor de inhoud ervan kan worden geanalyseerd zonder dat het document in een andere bestandsindeling hoeft te worden omgezet. 16 Taal documentatie intrekking kennisgeving De taal waarin de documentatie met betrekking tot de intrekking van de kennisgeving is opgesteld. {LANGUAGE} 17 Verhandeld De bevoegde autoriteiten moeten, in voorkomend geval, vermelden of het fonds daadwerkelijk wordt verhandeld. Keuze uit een lijst van vooraf bepaalde velden: — [Y] voor Ja — [N] voor Nee — [NA] voor “niet beschikbaar” 18 Vorm fonds De bevoegde autoriteiten moeten vermelden of het fonds intern wordt beheerd. Keuze uit een lijst van vooraf bepaalde velden: — [Y] voor Ja — [N] voor Nee Tabel 2 Formaat velden Nummer Symbool Type data Definitie 1 {ALPHANUM-n} Maximaal n alfanumerieke tekens Veld voor vrije tekst 2 {LEI} 20 alfanumerieke tekens Identificatiecode voor rechtspersonen (LEI) volgens ISO 17442 3 {ISIN} 12 alfanumerieke tekens ISIN-code volgens ISO 6166 4 {COUNTRYCODE_2} Twee alfanumerieke tekens Tweeletterige landencode volgens ISO 3166-1 alpha-2-landcode 5 {LANGUAGE} Tweeletterige code ISO 639-1 6 {DATEFORMAT} Datums in het volgende formaat: JJJJ-MM-DD; Datums moeten in UTC worden gerapporteerd Datumformaat volgens ISO 8601",
  "source": "EUR LEX"
}