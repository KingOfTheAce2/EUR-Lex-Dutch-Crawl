{
  "url": "http://www.w3.org/1999/xhtml\"><!--",
  "content": "L_2013334NL.01001401.xml 13.12.2013 NL Publicatieblad van de Europese Unie L 334/14 BESLUIT VAN DE COMMISSIE van 11 december 2013 inzake de kennisgeving door de Republiek Litouwen van een nationaal plan voor de overgangsfase als bedoeld in artikel 32 van Richtlijn 2010/75/EU van het Europees Parlement en de Raad inzake industriële emissies (Kennisgeving geschied onder nummer C(2013) 8636) (Slechts de tekst in de Litouwse taal is authentiek) (2013/751/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2010/75/EU van het Europees Parlement en de Raad van 24 november 2010 inzake industriële emissies (geïntegreerde preventie en bestrijding van verontreiniging) ( 1 ) , met name artikel 32, lid 5, tweede alinea, Overwegende hetgeen volgt: (1) Overeenkomstig artikel 32, lid 5, eerste alinea, van Richtlijn 2010/75/EU heeft de Republiek Litouwen op 31 december 2012 een nationaal plan voor de overgangsfase ( transitional national plan of TNP) bij de Commissie ingediend. ( 2 ) (2) Tijdens haar beoordeling van de volledigheid van het TNP heeft de Commissie verschillen vastgesteld tussen de in het TNP genoemde installaties en die in de emissie-inventaris die de Republiek Litouwen heeft ingediend in het kader van Richtlijn 2001/80/EG van het Europees Parlement en de Raad ( 3 ) . Daarom heeft de Commissie de Litouwse autoriteiten per brief van 12 juni 2013 ( 4 ) verzocht die verschillen te verklaren, te bevestigen dat de bepalingen van artikel 29 van Richtlijn 2010/75/EU correct zijn toegepast bij het opstellen van het TNP, en de ontbrekende gegevens van de afzonderlijke installaties te verstrekken. (3) De Republiek Litouwen heeft per brief van 26 juni 2013 aanvullende informatie aan de Commissie verstrekt ( 5 ) . (4) Na verdere evaluatie van het TNP en de verstrekte aanvullende informatie heeft de Commissie op 23 juli 2013 een tweede brief aan de Republiek Litouwen gestuurd ( 6 ) met het verzoek om opheldering over de toepassing, voor vijf installaties, van de emissiegrenswaarden uit opmerking 5 van tabel C1 van aanhangsel C van de bijlage bij Uitvoeringsbesluit 2012/115/EU van de Commissie. ( 7 ) (5) De Republiek Litouwen heeft per brief van 20 augustus 2013 ( 8 ) aanvullende informatie ingediend met betrekking tot het asgehalte van de brandstof die wordt gebruikt in een deel van de onder het TNP vallende installaties. (6) De Commissie heeft per brief van 27 september 2013 ( 9 ) verzocht om opheldering en om vervollediging van deze gegevens, in overeenstemming met de uit hoofde van Beschikking 2012/115/EU verlangde informatie. (7) De Republiek Litouwen heeft per e-mail van 3 oktober 2013 ( 10 ) aanvullende certificaten verstrekt van de samenstelling van de zware stookolie en hebben bevestigd dat alle beschikbare informatie ter beschikking van de Commissie is gesteld en dat de vijf betrokken ondernemingen voldoen aan de voorwaarden voor toepassing van de emissiegrenswaarden vastgesteld in opmerking 5 bij tabel C1 van aanhangsel C van de bijlage bij Uitvoeringsbesluit 2012/115/EU. (8) Het TNP is daarom door de Commissie overeenkomstig artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU beoordeeld. (9) De Commissie heeft met name gekeken naar de consistentie en juistheid van de gegevens, de veronderstellingen en de berekeningen die zijn gebruikt voor het bepalen van de bijdragen die elke onder het TNP vallende stookinstallatie levert aan de in het TNP vastgestelde emissieplafonds, en heeft het TNP onderzocht op de aanwezigheid van doelstellingen en bijbehorende streefwaarden, maatregelen en tijdschema’s voor het bereiken van deze doelstellingen, en een toezichtsmechanisme ter beoordeling van de toekomstige naleving van de voorschriften. (10) Wat betreft de aanvullend ingediende informatie stelde de Commissie vast dat de emissieplafonds voor 2016 en 2019 aan de hand van de passende gegevens en formules zijn berekend, en dat de berekeningen correct waren. De Republiek Litouwen heeft voldoende informatie verstrekt inzake de maatregelen die zullen worden genomen met het oog op het bereiken van de emissieplafonds, het toezicht en de verslaglegging aan de Commissie over de tenuitvoerlegging van het TNP. (11) De Commissie is van mening dat de Litouwse autoriteiten rekening hebben gehouden met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. (12) De tenuitvoerlegging van het TNP mag geen afbreuk doen aan andere toepasselijke nationale of Unie-wetgeving. Bij het stellen van afzonderlijke vergunningsvoorwaarden voor onder het TNP vallende stookinstallaties moet de Republiek Litouwen met name ervoor zorgen dat de naleving van onder meer Richtlijn 2010/75/EU, Richtlijn 2008/50/EG van het Europees Parlement en de Raad ( 11 ) , en Richtlijn 2001/81/EG van het Europees Parlement en de Raad ( 12 ) niet in gevaar wordt gebracht. (13) Volgens artikel 32, lid 6, van Richtlijn 2010/75/EU moet de Republiek Litouwen elke wijziging van het TNP aan de Commissie melden. De Commissie moet vervolgens beoordelen of die wijzigingen in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU, HEEFT HET VOLGENDE BESLUIT VASTGESTELD: Artikel 1 1.   Op grond van artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU zijn er geen bezwaren tegen het nationale plan voor de overgangsfase dat de Republiek Litouwen op 31 december 2012 bij de Commissie heeft gemeld op grond van artikel 32, lid 5, van Richtlijn 2010/75/EU, zoals gewijzigd in overeenstemming met de aanvullende inlichtingen van 26 juni 2013, 20 augustus 2013 en 3 oktober 2013. ( 13 ) 2.   De lijst van de onder het nationale plan voor de overgangsfase vallende installaties, de verontreinigende stoffen die op die installaties van toepassing zijn en de desbetreffende emissieplafonds staan in de bijlage. 3.   De uitvoering van het nationale plan voor de overgangsfase door de Litouwse autoriteiten stelt de Republiek van Litouwen niet vrij van de verplichting tot naleving van Richtlijn 2010/75/EU wat betreft de emissies van de afzonderlijke stookinstallaties waarop het plan betrekking heeft, noch van andere relevante milieuwetgeving van de EU. Artikel 2 De Commissie beoordeelt of door Republiek Litouwen in de toekomst gemelde wijzigingen van het nationale plan voor de overgangsfase in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. Artikel 3 Dit besluit is gericht tot de Republiek Litouwen. Gedaan te Brussel, 11 december 2013. Voor de Commissie Janez POTOČNIK Lid van de Commissie ( 1 ) PB L 334 van 17.12.2010, blz. 17 . ( 2 ) De door de Republiek Litouwen verstuurde kennisgeving is ontvangen per brief van 31 december 2012 en opgetekend onder registratienummer: Ares (2013) 14208. ( 3 ) Richtlijn 2001/80/EG van het Europees Parlement en de Raad van 23 oktober 2001 inzake de beperking van de emissies van bepaalde verontreinigende stoffen in de lucht door grote stookinstallaties ( PB L 309 van 27.11. 2001, blz. 1 ). ( 4 ) Ares(2013)1636798. ( 5 ) Ares(2013)2499624. ( 6 ) Ares(2013)2741492. ( 7 ) Uitvoeringsbesluit 2012/115/EU van 10 februari 2012 houdende vaststelling van voorschriften met betrekking tot de nationale plannen voor de overgangsfase als bedoeld in Richtlijn 2010/75/EU van het Europees Parlement en de Raad inzake industriële emissies ( PB L 52 van 24.2.2012, blz.12 ). ( 8 ) Ares(2013)3085715. ( 9 ) Ares(2013)3122034. ( 10 ) Ares(2013)3183202. ( 11 ) Richtlijn 2008/50/EG van het Europees Parlement en de Raad van 21 mei 2008 betreffende de luchtkwaliteit en schonere lucht voor Europa ( PB L 152 van 11.6.2008, blz. 1 ). ( 12 ) Richtlijn 2001/81/EG van het Europees Parlement en de Raad van 23 oktober 2001 inzake nationale emissieplafonds voor bepaalde luchtverontreinigende stoffen ( PB L 309 van 27.11.2001, blz. 22 ). ( 13 ) De geconsolideerde versie van het TNP is door de Commissie op 30 oktober 2013 opgetekend onder registratienummer ARES (2013) 3408081. BIJLAGE Lijst van de onder het TNP vallende installaties Nummer Naam van de installatie in het TNP Totaal nominaal thermisch vermogen op 31.12.2010 (MW) Verontreinigende stof die onder het TNP valt SO 2 NO x stof 1 Termofikacinė elektrinė Nr. 2 (E-2), taršos šaltinis Nr. 001 Elektrinės 2, LT-03150 Vilnius 444 √ √ √ 2 Termofikacinė elektrinė Nr. 2 (E-2), taršos šaltinis Nr. 002 Elektrinės 2, LT-03150 Vilnius 438 √ √ √ 3 Termofikacinė elektrinė Nr. 3 (E-3), taršos šaltinis Nr. 001 Jočionių 13, LT-02300 Vilnius 1 098 √ √ √ 4 Ateities rajoninė katilinė Nr. 8 (RK-8), taršos šaltinis Nr. 001 349 √ √ √ 5 Alytaus RK taršos šaltinis Nr. 001 330,5 √ √ √ 6 Marijampolės RK taršos šaltinis Nr. 001 158,8 √ √ √ 7 Kauno elektrinė, taršos šaltinis Nr.001 1 334 — √ — Emissieplafonds (ton) 2016 2017 2018 2019 1.1–30.6.2020 SO 2 793 637 480 324 162 NO x 2 149 1 733 1 317 900 450 stof 94 76 57 39 20",
  "source": "EUR LEX"
}