{
  "url": "http://www.w3.org/1999/xhtml\">",
  "content": "L_2010145NL.01000101.xml 11.6.2010 NL Publicatieblad van de Europese Unie L 145/1 BESLUIT VAN DE RAAD van 22 maart 2010 betreffende de ondertekening, namens de Europese Unie, van een protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de staat Israël, anderzijds, betreffende conformiteitsbeoordeling en aanvaarding van industrieproducten (CA) (2010/319/EU) DE RAAD VAN DE EUROPESE UNIE, Gelet op het Verdrag betreffende de werking van de Europese Unie, en met name op artikel 207 juncto artikel 218, lid 5, Gezien het voorstel van de Europese Commissie, Overwegende hetgeen volgt: (1) De Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds, (hierna „de associatieovereenkomst” genoemd) ( 1 ) , is op 20 november 1995 in werking getreden. (2) Artikel 47 van de associatieovereenkomst voorziet in voorkomend geval in de sluiting van een Europese overeenkomst betreffende conformiteitsbeoordeling, terwijl in artikel 55 van de associatieovereenkomst is bepaald dat de partijen al het mogelijke moeten doen met het oog op de onderlinge aanpassing van hun wetgevingen. (3) Het protocol bij de associatieovereenkomst betreffende conformiteitsbeoordeling en aanvaarding van industrieproducten (CA) (hierna „het protocol” genoemd), dat op 24 juni 2009 in Brussel is geparafeerd, moet worden ondertekend, HEEFT HET VOLGENDE BESLUIT VASTGESTELD: Artikel 1 De ondertekening van het protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds, betreffende conformiteitsbeoordeling en aanvaarding van industrieproducten (CA) (hierna „het protocol” genoemd ( 2 ) ), wordt namens de Europese Unie goedgekeurd, onder voorbehoud van de sluiting ervan. Artikel 2 De voorzitter van de Raad wordt hierbij gemachtigd de persoon aan te wijzen die bevoegd is om het protocol namens de Unie te ondertekenen, onder voorbehoud van de sluiting ervan. Artikel 3 Dit besluit treedt in werking op de dag waarop het wordt vastgesteld. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Brussel, 22 maart 2010. Voor de Raad De voorzitter M. Á. MORATINOS ( 1 ) PB L 147 van 21.6.2000, blz. 3 . ( 2 ) Het protocol zal later worden bekendgemaakt in het Publicatieblad.",
  "source": "EUR LEX"
}