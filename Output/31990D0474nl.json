{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990D0474:NL:HTML\">",
  "content": "EUR-Lex - 31990D0474 - NL Avis juridique important | 31990D0474 90/474/EEG: Beschikking van de Commissie van 12 september 1990 houdende erkenning van het feit dat de produktie van bepaalde v.q.p.r.d., gezien haar kwaliteitskenmerken, ver bij de vraag achterblijft (Slechts de tekst in de Spaanse taal is authentiek) Publicatieblad Nr. L 256 van 20/09/1990 blz. 0034 - 0035 ***** BESCHIKKING  VAN DE COMMISSIE van 12 september 1990 houdende erkenning van het feit dat de produktie van bepaalde v.q.p.r.d., gezien haar kwaliteitskenmerken, ver bij de vraag achterblijft (Slechts de tekst in de Spaanse taal is authentiek) (90/474/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 822/87 van de Raad van 16 maart 1987 houdende een gemeenschappelijke ordening van de wijnmarkt (1), laatstelijk gewijzigd bij Verordening (EEG) nr. 1325/90 (2), en met name op artikel 6, lid 4, Overwegende dat in artikel 6, lid 1, van Verordening (EEG) nr. 822/87 is bepaald dat elke nieuwe aanplant van wijnstokken is verboden tot en met 31 augustus 1996; dat in genoemd artikel evenwel ook is bepaald dat de Lid-Staten voor het verkoopseizoen 1990/1991 vergunningen tot nieuwe aanplant kunnen verlenen voor arealen die bestemd zijn voor de produktie van v.q.p.r.d. waarvoor de Commissie heeft erkend dat de produktie, gezien haar kwaliteitskenmerken, ver bij de vraag achterblijft; Overwegende dat de Spaanse Regering op 13 maart 1989 en op 28 juni 1990 verzoeken om toepassing van deze bepaling ten aanzien van bepaalde v.q.p.r.d. heeft ingediend; Overwegende dat bij onderzoek van deze aanvraag is geconstateerd dat voor de betrokken v.q.p.r.d. aan de gestelde voorwaarden is voldaan, aangezien bij de uitbreiding van het areaal voor de produktie van alle in hetzelfde gebied voortgebrachte v.q.p.r.d. de door de Spaanse Regering vastgestelde grens niet is overschreden; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor wijn, HEEFT DE VOLGENDE BESCHIKKING GEGEVEN: Artikel 1 Voor de in de bijlage vermelde v.q.p.r.d. is aan de in artikel 6, lid 1, tweede alinea, van Verordening (EEG) nr. 822/87 gestelde voorwaarden voldaan, bij inachtneming van de in de bijlage vermelde grens voor de uitbreiding van het areaal voor de produktie van alle in hetzelfde gebied voortgebrachte v.q.p.r.d. Artikel 2 Deze beschikking is gericht tot de Spaanse Republiek. Gedaan te Brussel, 12 september 1990. Voor de Commissie Ray MAC SHARRY Lid van de Commissie (1) PB nr. L 84 van 27. 3. 1987, blz. 1. (2) PB nr. L 132 van 23. 5. 1990, blz. 19. BIJLAGE 1.2 //  //  // V.q.p.r.d.  // Oppervlakte (ha)  //  //  // SPANJE   //   // Región Catalana   //  // Comunidad Autónoma de Cataluña:   //   // - »Penedés\"  // 300   // - »Costera del Segre\"   // 110   // - »Tarragona\"  // 100   // - »Terra Alta\"   // 50   // Región Aragonesa   //  // Comunidad Autónoma de Aragón:   //   // - »Somontano\"  // 250   // Región del Duero   //   // Comunidad Autónoma de Castilla y Léon:   //   // - »Ribera del Duero\"   // 700   // - »Rueda\"   // 400   // Región Central   //   // Comunidad Autónoma de Castilla - la Mancha:   //   // - »Valdepeñas\"  // 200   // Región del Alto Ebro   //   // Comunidad Foral de Navarra:   //   // - »Navarra\"   // 1 000   // - »Rioja\"  // 200   // Comunidad Autónoma del País Vasco:   //   // - »Rioja\"   // 500   // Comunidad Autónoma de La Rioja:   //  // - »Rioja\"   // 1 600   //    //   // Totaal  // 5 410   //   //",
  "source": "EUR LEX"
}