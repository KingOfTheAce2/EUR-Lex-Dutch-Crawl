{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0785:NL:HTML\">",
  "content": "EUR-Lex - 32003D0785 - NL Avis juridique important | 32003D0785 2003/785/EG: Besluit van het Europees Parlement en de Raad van 9 oktober 2003 betreffende de beschikbaarstelling van middelen uit het Solidariteitsfonds van de Europese Unie, overeenkomstig punt 3 van het Interinstitutioneel Akkoord van 7 november 2002 tussen het Europees Parlement, de Raad en de Commissie over de financiering van het Solidariteitsfonds van de Europese Unie ter aanvulling van het Interinstitutioneel Akkoord van 6 mei 1999 over de begrotingsdiscipline en de verbetering van de begrotingsprocedure (schade veroorzaakt door de tanker Prestige, de aardbevingen in Molise en Apulië en de uitbarsting van de vulkaan Etna) Publicatieblad Nr. L 290 van 08/11/2003 blz. 0040 - 0040 Besluit van het Europees Parlement en de Raad van 9 oktober 2003 betreffende de beschikbaarstelling van middelen uit het Solidariteitsfonds van de Europese Unie, overeenkomstig punt 3 van het Interinstitutioneel Akkoord van 7 november 2002 tussen het Europees Parlement, de Raad en de Commissie over de financiering van het Solidariteitsfonds van de Europese Unie ter aanvulling van het Interinstitutioneel Akkoord van 6 mei 1999 over de begrotingsdiscipline en de verbetering van de begrotingsprocedure (schade veroorzaakt door de tanker Prestige, de aardbevingen in Molise en Apulië en de uitbarsting van de vulkaan Etna) (2003/785/EG) HET EUROPEES PARLEMENT EN DE RAAD VAN DE EUROPESE UNIE, Gelet op het Interinstitutioneel Akkoord van 7 november 2002 tussen het Europees Parlement, de Raad en de Commissie over de financiering van het Solidariteitsfonds van de Europese Unie ter aanvulling van het Interinstitutioneel Akkoord van 6 mei 1999 over de begrotingsdiscipline en de verbetering van de begrotingsprocedure(1), en met name op punt 3, Gelet op Verordening (EG) nr. 2012/2002 van de Raad van 11 november 2002 tot oprichting van het Solidariteitsfonds van de Europese Unie(2), Gezien het voorstel van de Commissie, Overwegende hetgeen volgt: (1) De Europese Unie heeft een Solidariteitsfonds van de Europese Unie (\"het fonds\") opgericht om solidariteit te betonen met de bevolking van door rampen getroffen regio's. (2) Het Interinstitutioneel Akkoord van 7 november 2002 maakt het mogelijk het fonds in te zetten binnen het jaarlijks maximum van 1 miljard EUR. (3) Verordening (EG) nr. 2012/2002 omvat voorwaarden waaronder middelen uit het fonds beschikbaar kunnen worden gesteld. (4) De schade veroorzaakt door de tanker Prestige, de aardbeving in Molise en Apulië en de uitbarsting van de vulkaan Etna voldoet aan de voorwaarden om middelen uit het fonds beschikbaar te stellen, BESLUITEN: Artikel 1 Voor de algemene begroting van de Europese Unie voor het begrotingsjaar 2003 wordt op het Solidariteitsfonds van de Europese Unie een beroep gedaan voor een bedrag van 56,250 miljoen EUR aan vastleggingskredieten. Artikel 2 Dit besluit wordt bekendgemaakt in het Publicatieblad van de Europese Unie. Gedaan te Brussel, 9 oktober 2003. Voor het Europees Parlement De voorzitter P. Cox Voor de Raad De voorzitter F. Frattini (1) PB C 283 van 20.11.2002, blz. 1. (2) PB L 311 van 14.11.2002, blz. 3.",
  "source": "EUR LEX"
}