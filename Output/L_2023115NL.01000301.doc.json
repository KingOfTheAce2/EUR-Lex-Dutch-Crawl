{
  "url": "http://www.w3.org/1999/xhtml\">",
  "content": "L_2023115NL.01000301.xml 3.5.2023 NL Publicatieblad van de Europese Unie L 115/3 UITVOERINGSVERORDENING (EU) 2023/897 VAN DE COMMISSIE van 2 mei 2023 tot wijziging van Uitvoeringsverordening (EU) 2021/128 tot vaststelling van het nettosaldo dat voor uitgaven uit het ELGF beschikbaar is DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( 1 ) , en met name artikel 14, lid 2, Overwegende hetgeen volgt: (1) Uitvoeringsverordening (EU) 2021/128 van de Commissie ( 2 ) stelt voor de begrotingsjaren 2021 tot en met 2027 het nettosaldo vast dat voor uitgaven uit het Europees Landbouwgarantiefonds (ELGF) beschikbaar is, alsook de bedragen die voor het Europees Landbouwfonds voor plattelandsontwikkeling (Elfpo) beschikbaar zijn. (2) Overeenkomstig artikel 14, lid 1, van Verordening (EU) 2021/2116 wordt het jaarlijkse maximum voor de ELGF-uitgaven gevormd door de maximumbedragen van het submaximum voor marktgerelateerde uitgaven en rechtstreekse betalingen zoals vermeld in bijlage I bij Verordening (EU, Euratom) 2020/2093 van de Raad ( 3 ) . (3) Overeenkomstig artikel 17, lid 5, tweede alinea, van Verordening (EU) 2021/2115 van het Europees Parlement en de Raad ( 4 ) heeft één lidstaat in zijn strategisch GLB-plan besloten het bedrag aan rechtstreekse betalingen dat voor de kalenderjaren 2023 tot en met 2026 aan landbouwers wordt toegekend, te verlagen en de geraamde opbrengst van die verlaging over te hevelen naar het Elfpo. (4) Overeenkomstig artikel 103, lid 1, punt a), en artikel 103, lid 2, van Verordening (EU) 2021/2115 hebben verscheidene lidstaten in hun strategisch GLB-plan besloten om voor de kalenderjaren 2023 tot en met 2026 een bepaald percentage van hun toewijzingen voor rechtstreekse betalingen over te hevelen naar hun Elfpo-toewijzingen. (5) Overeenkomstig artikel 103, lid 1, punt b), en artikel 103, lid 3, van Verordening (EU) 2021/2115 hebben verscheidene lidstaten in hun strategisch GLB-plan besloten om een bepaald percentage van hun Elfpo-toewijzingen voor de begrotingsjaren 2024 tot en met 2027 over te hevelen naar hun toewijzingen voor rechtstreekse betalingen. (6) De desbetreffende toewijzingen van de lidstaten voor rechtstreekse betalingen zoals vastgesteld in de bijlagen V en IX bij Verordening (EU) 2021/2115 en de jaarlijkse uitsplitsing per lidstaat van de steun van de Unie voor plattelandsontwikkeling zoals vastgesteld in bijlage XI bij die verordening, zijn dienovereenkomstig aangepast bij Gedelegeerde Verordening (EU) 2023/813 van de Commissie ( 5 ) . (7) Overeenkomstig artikel 2, lid 1, van Verordening (EU, Euratom) 2020/2093 moet het in bijlage I bij die verordening vermelde submaximum van het meerjarig financieel kader voor marktgerelateerde uitgaven en rechtstreekse betalingen als gevolg van de overhevelingen tussen het Elfpo en de rechtstreekse betalingen worden aangepast in het kader van de technische aanpassingen uit hoofde van artikel 4 van die verordening. (8) Derhalve moet het voor ELGF-uitgaven beschikbare nettosaldo voor de jaren 2024 tot en met 2027 dat bij Uitvoeringsverordening (EU) 2021/128 is vastgesteld, worden aangepast. Duidelijkheidshalve moeten de voor het Elfpo beschikbaar gestelde bedragen ook worden bekendgemaakt. (9) Uitvoeringsverordening (EU) 2021/128 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2021/128 wordt vervangen door de tekst in de bijlage bij deze verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 mei 2023. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 187 . ( 2 ) Uitvoeringsverordening (EU) 2021/128 van de Commissie van 3 februari 2021 tot vaststelling van het nettosaldo dat voor uitgaven uit het ELGF beschikbaar is ( PB L 40 van 4.2.2021, blz. 8 ). ( 3 ) Verordening (EU, Euratom) 2020/2093 van de Raad van 17 december 2020 tot bepaling van het meerjarig financieel kader voor de jaren 2021-2027 ( PB L 433 I van 22.12.2020, blz. 11 ). ( 4 ) Verordening (EU) 2021/2115 van het Europees Parlement en de Raad van 2 december 2021 tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( PB L 435 van 6.12.2021, blz. 1 ). ( 5 ) Gedelegeerde Verordening (EU) 2023/813 van de Commissie van 8 februari 2023 tot wijziging van Verordening (EU) 2021/2115 van het Europees Parlement en de Raad wat betreft de toewijzingen van de lidstaten voor rechtstreekse betalingen en wat betreft de jaarlijkse uitsplitsing per lidstaat van de steun van de Unie voor plattelandsontwikkeling ( PB L 102 van 17.4.2023, blz. 1 ). BIJLAGE “BIJLAGE Nettosaldo dat voor uitgaven uit het ELGF beschikbaar is (in miljoen EUR) Begrotingsjaar Voor het Elfpo beschikbaar gestelde bedragen Uit het Elfpo overgehevelde bedragen Nettosaldo dat voor ELGF-uitgaven beschikbaar is Artikel 14, lid 1, van Verordening (EU) nr. 1307/2013 Artikel 7, lid 2, van Verordening (EU) nr. 1307/2013 Artikel 14, lid 2, van Verordening (EU) nr. 1307/2013 2021 1 099,539 58,165 600,658 40 367,954 2022 1 086,292 57,919 525,400 40 638,189 2023 1 277,253 55,858 507,322 40 692,211 Artikel 103, lid 1, punt a), en artikel 103, lid 2, van Verordening (EU) 2021/2115 Artikel 17, lid 5, tweede alinea, van Verordening (EU) 2021/2115 Artikel 103, lid 1, punt b), en artikel 103, lid 3, van Verordening (EU) 2021/2115 2024 1 632,136 5,000 590,214 40 602,078 2025 1 702,286 5,000 590,214 40 664,928 2026 1 807,987 5,000 590,214 40 690,227 2027 1 981,419 5,000 590,214 40 650,795 ”",
  "source": "EUR LEX"
}