{
  "url": "http://www.w3.org/1999/xhtml\">",
  "content": "L_2022167NL.01009501.xml 24.6.2022 NL Publicatieblad van de Europese Unie L 167/95 BESLUIT (EU) 2022/982 VAN DE RAAD van 16 juni 2022 betreffende de indiening, namens de Europese Unie, van voorstellen tot wijziging van de bijlagen I en II bij de Overeenkomst inzake de internationale handel in bedreigde in het wild levende dier- en plantensoorten (Cites) met het oog op de 19e Conferentie van de Partijen bij Cites en van een soort die in Cites-bijlage III moet worden opgenomen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 192, lid 1, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Overeenkomst inzake de internationale handel in bedreigde in het wild levende dier- en plantensoorten (“Cites”) is op 1 juli 1975 in werking getreden. De Unie is bij Besluit (EU) 2015/451 van de Raad ( 1 ) toegetreden tot Cites. (2) Op grond van artikel XI, lid 3, van Cites kan de Conferentie van de Partijen bij Cites (CoP) onder meer besluiten tot wijziging van de bijlagen I en II bij Cites goedkeuren. (3) Bovendien kan elke Partij bij Cites op grond van artikel XVI van Cites aan het Cites-secretariaat een lijst voorleggen van de in Cites-bijlage III op te nemen soorten waarvan die Partij verklaart dat die, binnen de grenzen van haar bevoegdheid, tot het onderwerp gemaakt zijn van een regeling die ten doel heeft hun exploitatie te verhinderen of te beperken en waarvoor de samenwerking met de andere Partijen bij de controle op de handel noodzakelijk is. (4) Tijdens haar 19e vergadering van 14 tot en met 25 november 2022 zal de CoP een besluit nemen over voorstellen tot wijziging van de Cites-bijlagen I en II. De partijen moeten dergelijke voorstellen uiterlijk op 17 juni 2022 indienen bij het Cites-secretariaat. Als partij bij Cites kan de Unie dergelijke voorstellen indienen. (5) De indiening van voorstellen die door de CoP in overweging genomen moeten worden, is gebaseerd op een deskundige analyse van de verdiensten van die voorstellen, overeenkomstig de in Cites vastgestelde criteria en in het licht van de beste beschikbare wetenschappelijke gegevens. Die gegevens ondersteunen de in dit besluit vervatte voorstellen, die erop gericht zijn ervoor te zorgen dat de handel in de desbetreffende soorten geen bedreiging vormt voor hun voortbestaan in het wild, HEEFT HET VOLGENDE BESLUIT VASTGESTELD: Artikel 1 Met het oog op de 19e vergadering van de Conferentie van de Partijen bij de Overeenkomst inzake de internationale handel in bedreigde in het wild levende dier- en plantensoorten (Cites) dient de Unie: — de in bijlage I bij dit besluit opgenomen voorstellen tot wijziging van Cites-bijlagen I en II in; — de in bijlage II bij dit besluit opgenomen voorstellen tot wijziging van Cites-bijlage II mede in. Artikel 2 De Unie dient de in bijlage III bij dit besluit opgenomen soort die in Cites-bijlage III is opgenomen, in. Artikel 3 Dit besluit treedt in werking op de datum van de vaststelling ervan. Gedaan te Luxemburg, 16 juni 2022. Voor de Raad De voorzitter O. DUSSOPT ( 1 ) Besluit (EU) 2015/451 van de Raad van 6 maart 2015 betreffende de toetreding van de Europese Unie tot de Overeenkomst inzake de internationale handel in bedreigde in het wild levende dier- en plantensoorten (Cites) ( PB L 75 van 19.3.2015, blz. 1 ). BIJLAGE I Wijzigingen van Cites-bijlagen I en II Taxonomische groep Taxon (gewone naam) Voorstel Reptielen Physignathus cocincinus (Indochinese wateragame) Opnemen in bijlage II Cuora galbinifrons (Achterindische doosschildpad) Overhevelen van bijlage II naar bijlage I Amfibieën Laotriton laoensis Opnemen in bijlage II Met een jaarlijks nulquotum (broncode W) voor commerciële doeleinden Agalychnis lemur Opnemen in bijlage II Met een jaarlijks nulquotum (broncode W) voor commerciële doeleinden Vissen Alle nog niet in bijlage II opgenomen soorten Sphyrnidae spp. (hamerhaaien) Opnemen in bijlage II Ongewervelden Thelenota ananas, T. anax, T. rubralineata (zeekomkommers) Opnemen in bijlage II Bomen Khaya spp. Populaties in Afrika Opnemen in bijlage II met annotatie #17 Afzelia spp. Populaties in Afrika Opnemen in bijlage II met annotatie #17 Dipteryx spp. Opnemen in bijlage II met annotatie #17 + zaden Handroanthus spp., Tabebuia spp. en Roseodendron spp. Opnemen in bijlage II met annotatie #17 Pterocarpus spp. Populaties in Afrika Opnemen in bijlage II met annotatie #17 Overige planten Rhodiola spp. Opnemen in bijlage II met annotatie #2 BĲLAGE II Wijziging van Cites-bijlage II ter mede-indiening Voorgesteld door Taxonomische groep Taxon (gewone naam) Voorstel Panama Kraakbeenvissen Carcharhinidae spp. Requiemhaaien Opnemen in bijlage II BIJLAGE III Wijziging van Cites-bijlage III Caribena versicolor Bijlage III",
  "source": "EUR LEX"
}