{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R1840:NL:HTML\">",
  "content": "EUR-Lex - 31992R1840 - NL Avis juridique important | 31992R1840 Verordening (EEG) nr. 1840/92 van de Commissie van 6 juli 1992 houdende uitvoeringsbepalingen van Verordening (EEG) nr. 525/92 van de Raad tot tijdelijke compensatie van de gevolgen van de situatie in Joegoslavië voor het vervoer van bepaalde soorten verse groenten en fruit van herkomst uit Griekenland Publicatieblad Nr. L 187 van 07/07/1992 blz. 0028 - 0029 Bijzondere uitgave in het Fins: Hoofdstuk 3 Deel 43 blz. 0058 Bijzondere uitgave in het Zweeds: Hoofdstuk 3 Deel 43 blz. 0058 VERORDENING (EEG) Nr. 1840/92 VAN DE COMMISSIE van 6 juli 1992 houdende uitvoeringsbepalingen van Verordening (EEG) nr. 525/92 van de Raad tot  tijdelijke compensatie van de gevolgen van de situatie in Joegoslavië voor het vervoer van bepaalde  soorten verse groenten en fruit van herkomst uit Griekenland DE COMMISSIE VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 525/92 van de Raad van 25 februari 1992 tot tijdelijke compensatie  van de gevolgen van de situatie in Joegoslavië voor het vervoer van bepaalde soorten verse groenten  en fruit van herkomst uit Griekenland  (1), inzonderheid op artikel 4, Overwegende dat bij Verordening (EEG) nr. 525/92 een financiële compensatie is ingesteld voor het  vervoer in 1991, met koelauto's of koelwagons, uit Griekenland naar de overige Lid-Staten, Italië  uitgezonderd, van verse groenten en fruit als bedoeld in artikel 1 van Verordening (EEG) nr.  1035/72 van de Raad van 18 mei 1972 houdende een gemeenschappelijke ordening der markten in de  sector groenten en fruit  (2), laatstelijk gewijzigd bij Verordening (EEG) nr. 1754/92  (3); Overwegende dat moet worden bepaald welke verzenders en zendingen in aanmerking komen voor deze  financiële compensatie, en welke vermeldingen minimaal moeten voorkomen in de compensatieaanvraag; Overwegende dat het sedert 21 juni 1991 nodig is gebleken om Joegoslavië heen te rijden in verband  met de gebeurtenissen in dit land; Overwegende dat moet worden vastgesteld welke gegevens de Griekse autoriteit aan de Commissie moet  doen toekomen en binnen welke termijn; Overwegende dat de in deze verordening vervatte maatregelen in overeenstemming zijn met het advies  van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 De in artikel 1 van  Verordening (EEG) nr. 525/92 bedoelde financiële compensatie wordt verleend a)  aan verzenders,  natuurlijke of rechtspersonen, die de kosten van het betrokken vervoer daadwerkelijk hebben  gedragen; b)  voor zendingen die het grondgebied van Griekenland hebben verlaten tussen 21 juni en 31  december 1991; c)  voor de daadwerkelijk in een andere Lid-Staat dan Griekenland en Italië binnengebrachte  hoeveelheden. Artikel 2 1.  De aanvraag om toekenning van de financiële compensatie wordt  uiterlijk drie maanden na de inwerkingtreding van deze verordening bij de bevoegde Griekse  autoriteit ingediend. De aanvraag bevat met name: a)  de naam of firmanaam en het adres van de aanvrager; b)  de totale hoeveelheden produkten die beantwoorden aan artikel 1 van Verordening (EEG) nr.  525/92 en artikel 1 van deze verordening, uitgedrukt in netto gewicht en uitgesplitst naar produkt  en naar zending; c)  voor elke zending: -  de totale hoeveelheid, uitgedrukt in netto gewicht en uitgesplitst naar produkt; -  de Lid-Staat van bestemming; -  het gebruikte vervoermiddel, respectievelijk de gebruikte vervoermiddelen; -  de betaalde factuur van de vervoerkosten, opgesteld op naam van de aanvrager, of een kopie van  het vervoerdocument, indien hiermee kan worden bepaald wie de kosten van het betrokken vervoer  heeft gedragen; -  een kopie van de douaneaangifte bij vertrek uit Griekenland; -  een kopie van de douaneaangifte van de produkten bij aankomst in de Lid-Staat van bestemming; -  een verklaring van de aanvrager waarin wordt gecertificeerd dat voor de betrokken zending extra  kosten in de zin van Verordening (EEG) nr. 525/92 zijn gemaakt. 2.  De bevoegde Griekse autoriteit beslist over de ontvankelijkheid van de aanvragen. Artikel 3 Uiterlijk twee maanden na het verstrijken van de in artikel 2, lid 1, vastgestelde termijn, meldt  de bevoegde Griekse autoriteit aan de Commissie de totale hoeveelheden produkten waarvoor uit  hoofde van deze verordening ontvankelijke aanvragen zijn ingediend, uitgesplitst naar produkt, naar  vervoermiddel en naar Lid-Staat van bestemming. Artikel 4 Deze verordening treedt in werking op  de derde dag volgende op die van haar bekendmaking in het Publikatieblad van de Europese  Gemeenschappen. Deze verordening is verbindend in al haar onderdelen en is  rechtstreeks toepasselijk in elke Lid-Staat. Gedaan te Brussel, 6 juli 1992. Voor de Commissie Ray MAC SHARRY Lid van de Commissie",
  "source": "EUR LEX"
}