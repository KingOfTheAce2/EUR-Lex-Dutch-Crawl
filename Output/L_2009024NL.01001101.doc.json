{
  "url": "http://www.w3.org/1999/xhtml\">",
  "content": "L_2009024NL.01001101.xml 28.1.2009 NL Publicatieblad van de Europese Unie L 24/11 BESLUIT VAN DE RAAD van 18 december 2008 houdende benoeming van de leden van het comité bedoeld in artikel 3, lid 3, van bijlage I bij het Protocol betreffende het statuut van het Hof van Justitie (2009/69/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap. Gelet op het Verdrag tot oprichting van de Europese Gemeenschap voor Atoomenergie. Gelet op het Protocol betreffende het statuut van het Hof van Justitie, gewijzigd bij Besluit 2004/752/EG, Euratom van de Raad van 2 november 2004 tot instelling van een Gerecht voor ambtenarenzaken van de Europese Unie ( 1 ) , en met name op artikel 3, lid 3, van bijlage I. Gelet op Besluit 2005/49/EG, Euratom van de Raad van 18 januari 2005 betreffende de werkwijze van het comité bedoeld in artikel 3, lid 3, van bijlage I bij het Protocol betreffende het statuut van het Hof van Justitie ( 2 ) , en met name op punt 3 van de bijlage bij dat besluit. Gezien de aanbeveling van de president van het Hof van Justitie van 19 november 2008, Overwegende hetgeen volgt: (1) Artikel 3, lid 3, van bijlage I bij het Protocol betreffende het statuut van het Hof van Justitie voorziet in de oprichting van een comité dat bestaat uit zeven leden, die gekozen worden uit voormalige leden van het Hof van Justitie en van het Gerecht van eerste aanleg en personen die bekendstaan als kundige rechtsgeleerden. Krachtens dit lid worden de leden van dat comité door de Raad benoemd bij gekwalificeerde meerderheid van stemmen op aanbeveling van de president van het Hof van Justitie. (2) Voorts is in punt 3 van de bijlage bij Besluit 2005/49/EG, Euratom bepaald dat de Raad de voorzitter van het bovengenoemde comité aanwijst. (3) Deze bepalingen moeten in praktijk worden gebracht, BESLUIT: Artikel 1 Voor een periode van vier jaar vanaf 10 november 2008 worden benoemd tot lid van het comité bedoeld in artikel 3, lid 3, van bijlage I bij het Protocol betreffende het statuut van het Hof van Justitie: de heer Günter HIRSCH, voorzitter de heer Rafael GARCÍA-VALDECASAS Y FERNÁNDEZ mevrouw Csilla KOLLONAY LEHOCZKY mevrouw Fidelma O'KELLY MACKEN de heer Romain SCHINTGEN mevrouw Katerina ŠIMÁČKOVÁ de heer Georges VANDERSANDEN. Artikel 2 Dit besluit treedt in werking op de dag volgende op die van zijn bekendmaking in het Publicatieblad van de Europese Unie . Gedaan te Brussel, 18 december 2008. Voor de Raad De voorzitter M. BARNIER ( 1 ) PB L 333 van 9.11.2004, blz. 7 . ( 2 ) PB L 21 van 25.1.2005, blz. 13 .",
  "source": "EUR LEX"
}