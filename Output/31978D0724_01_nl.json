{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0724(01):NL:HTML\">",
  "content": "EUR-Lex - 31978D0724(01) - NL Avis juridique important | 31978D0724(01) Europese Investeringsbank: Besluit van de Raad van Gouverneurs van 30 december 1977 tot wijziging van de statuten van de Europese Investeringsbank in verband met de aanvaarding van een nieuwe definitie van de rekeneenheid van de Bank Publicatieblad Nr. L 199 van 24/07/1978 blz. 0001 - 0002 Bijzondere uitgave in het Spaans: Hoofdstuk 10 Deel 1 blz. 0067 Bijzondere uitgave in het Portugees: Hoofdstuk 10 Deel 1 blz. 0067 ++++ BESLUIT VAN DE RAAD VAN GOUVERNEURS van 30 december 1977 tot wijziging van de statuten van de Europese Investeringsbank in verband met de aanvaarding van een nieuwe definitie van de rekeneenheid van de Bank DE RAAD VAN GOUVERNEURS VAN DE EUROPESE INVESTERINGSBANK , - overwegende dat het Verdrag houdende wijziging van een aantal bepalingen van het protocol betreffende de statuten van de Europese Investeringsbank , ondertekend op 10 juli 1975 , op 1 oktober 1977 van kracht geworden is ; - overwegende dat krachtens de nieuwe bepalingen van de artikelen 4 , lid 1 , en 7 , lid 4 , van de statuten , de Raad van Gouverneurs op voorstel van de Raad van Bewind met eenparigheid van stemmen de omschrijving van de rekeneenheid en de methode van omrekening van in rekeneenheden luidende bedragen in nationale valuta en omgekeerd kan wijzigen ; - gezien het voorstel van de Raad van Bewind van 10 november 1977 , BESLUIT : 1 . De definitie van de rekeneenheid in artikel 4 , lid 1 , 2e alinea , van de statuten van de Bank , wordt als volgt gewijzigd : \" De waarde van de rekeneenheid is gelijk aan de som van de volgende bedragen in nationale valuta's van de Lid-Staten : Duitse mark 0,828 Pond sterling 0,0885 Franse frank 1,15 Italiaanse lire 109 Nederlandse gulden 0,286 Belgische frank 3,66 Luxemburgse frank 0,14 Deense kroon 0,217 Iers pond 0,00759 \" . 2 . De methode van omrekening van de rekeneenheid van de Bank in nationale valuta en omgekeerd in artikel 7 , lid 3 , van de statuten , wordt als volgt gewijzigd : \" In de zin van dit artikel wordt de pariteit van de valuta van een Lid-Staat in verhouding tot de in artikel 4 omschreven rekeneenheid geacht overeen te komen met de op basis van de marktkoersen vast te stellen koers voor omrekening van die valuta in bedoelde rekeneenheid . \" Voorts is met het oog op de toepassing van de nieuwe lezing van artikel 7 , lid 3 , van de statuten , besloten \" dat de berekeningsmethode voor de rekeneenheid van de Bank gelijk is aan die welke van toepassing is krachtens het besluit van de Raad van de Europese Gemeenschappen van 21 april 1975 inzake de definitie en omrekening van de Europese rekeneenheid . \" Door de Raad van Gouverneurs De Voorzitter K . HEINESEN De secretaris H . LENAERT",
  "source": "EUR LEX"
}