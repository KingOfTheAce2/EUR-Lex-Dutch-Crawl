{
  "url": "http://www.w3.org/1999/xhtml\">",
  "content": "L_2006079NL.01002701.xml 16.3.2006 NL Publicatieblad van de Europese Unie L 79/27 BESCHIKKING VAN DE COMMISSIE van 6 maart 2006 tot vaststelling van klassen van materiaalgedrag bij brand voor bepaalde voor de bouw bestemde producten voor houten vloeren en massief houten lambrisering en bekleding (Kennisgeving geschied onder nummer C(2006) 655) (Voor de EER relevante tekst) (2006/213/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name op artikel 20, lid 2, Overwegende hetgeen volgt: (1) Ingevolge Richtlijn 89/106/EEG kan het met het oog op de op nationaal, regionaal of plaatselijk niveau uiteenlopende beschermingsniveaus voor bouwwerken nodig zijn om in de basisdocumenten voor ieder fundamenteel voorschrift klassen vast te stellen voor het gedrag van producten. Deze documenten zijn in de vorm van een mededeling van de Commissie ( 2 ) betreffende de basisdocumenten van Richtlijn 89/106/EEG van de Raad gepubliceerd. (2) Met betrekking tot het fundamentele voorschrift „brandveiligheid” noemt basisdocument nr. 2 een aantal onderling samenhangende maatregelen die tezamen de brandveiligheidsstrategie vaststellen, welke in de lidstaten op verschillende wijze kan worden uitgewerkt. (3) Eén van die maatregelen die in basisdocument nr. 2 worden genoemd, is het beperken van het ontstaan en de verspreiding van brand en rook op een bepaalde plaats, door de kans dat voor de bouw bestemde producten bijdragen tot de volledige ontwikkeling van een brand, te verkleinen. (4) Het niveau van die beperking kan slechts worden uitgedrukt als een bepaald materiaalgedrag bij brand van de producten in hun uiteindelijke toepassing. (5) Als geharmoniseerde oplossing is bij Beschikking 2000/147/EG van de Commissie van 8 februari 2000 ter uitvoering van Richtlijn 89/106/EEG van de Raad wat de indeling van voor de bouw bestemde producten in klassen van materiaalgedrag bij brand betreft ( 3 ) een systeem van klassen vastgesteld. (6) Voor houten vloeren en massief houten lambrisering en bekleding moet de klassenindeling van Beschikking 2000/147/EG worden toegepast. (7) Het materiaalgedrag bij brand van veel voor de bouw bestemde producten en/of materialen die zijn opgenomen in de klassenindeling van Beschikking 2000/147/EG, is duidelijk vastgesteld en is bij de voor brand bevoegde regelgevende instanties in de lidstaten voldoende bekend, zodat zij op dit specifieke gedragskenmerk niet hoeven te worden getest. (8) De in deze beschikking vervatte maatregelen zijn in overeenstemming met het advies van het Permanent Comité voor de bouw, HEEFT DE VOLGENDE BESCHIKKING GEGEVEN: Artikel 1 De voor de bouw bestemde producten en/of materialen die aan alle voorschriften voor het gedragskenmerk „materiaalgedrag bij brand” voldoen en die niet verder hoeven te worden getest, zijn opgenomen in de bijlage. Artikel 2 De specifieke klassen die overeenkomstig de bij Beschikking 2000/147/EG vastgestelde indeling naar materiaalgedrag bij brand voor de verschillende voor de bouw bestemde producten en/of materialen gelden, zijn in de bijlage bij deze beschikking opgenomen. Artikel 3 De producten worden, waar nodig, beoordeeld ten aanzien van de uiteindelijke toepassing ervan. Artikel 4 Deze beschikking is gericht tot de lidstaten. Gedaan te Brussel, 6 maart 2006. Voor de Commissie Günter VERHEUGEN Vice-voorzitter ( 1 ) PB L 40 van 11.2.1989, blz. 12 . Richtlijn laatstelijk gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). ( 2 ) PB C 62 van 28.2.1994, blz. 1 . ( 3 ) PB L 50 van 23.2.2000, blz. 14 . Beschikking gewijzigd bij Beschikking 2003/632/EG ( PB L 220 van 3.9.2003, blz. 5 ). BIJLAGE In de tabellen in deze bijlage zijn de voor de bouw bestemde producten en/of materialen opgenomen die aan alle voorschriften voor het gedragskenmerk „materiaalgedrag bij brand” voldoen en niet hoeven te worden getest. Tabel 1 KLASSEN VAN MATERIAALGEDRAG BIJ BRAND VOOR HOUTEN VLOEREN Materiaal ( 1 ) , ( 7 ) Productbeschrijving ( 4 ) Minimale gemiddelde dichtheid ( 5 ) (kg/m 3 ) Minimale totale dikte (mm) Toestand bij uiteindelijke toepassing Klasse ( 3 ) voor vloeren Houten vloer en parket Massieve vloer van eik of beuk met afwerklaag Beuk: 680 Eik: 650 8 Gelijmd op ondergrond ( 6 ) C fl - s1 Massieve vloer van eik, beuk of spar met afwerklaag Beuk: 680 Eik: 650 Spar: 450 20 Met of zonder spouw aan de onderzijde Massief houten vloer met afwerklaag en hierboven niet gespecificeerd 390 8 Zonder spouw aan de onderzijde D fl - s1 20 Met of zonder spouw aan de onderzijde Parket Meerlagig parket met een eiken bovenlaag van tenminste 5 mm dik en met afwerklaag 650 (bovenlaag) 10 Gelijmd op ondergrond ( 6 ) C fl - s1 14 ( 2 ) Met of zonder spouw aan de onderzijde Meerlagig parket met afwerklaag en hierboven niet gespecificeerd 500 8 Gelijmd op ondergrond D fl - s1 10 Zonder spouw aan de onderzijde 14 ( 2 ) Met of zonder spouw aan de onderzijde Gefineerde vloerbedekking Gefineerde vloerbedekking met afwerklaag 800 6 ( 2 ) Zonder spouw aan de onderzijde D fl - s1 Tabel 2 KLASSEN VAN MATERIAALGEDRAG BIJ BRAND VOOR MASSIEF HOUTEN LAMBRISERING EN BEKLEDING Materiaal ( 18 ) Productbeschrijving ( 12 ) Minimale gemiddelde dichtheid ( 13 ) (kg/m 3 ) Minimumdikten, totaal/minimum ( 14 ) (mm) Toestand bij uiteindelijke toepassing ( 11 ) Klasse ( 10 ) Lambrisering en bekleding ( 8 ) Houten elementen met of zonder messing en groef en met of zonder geprofileerd oppervlak 390 9/6 Zonder spouw of met gesloten spouw aan de achterzijde D - s2, d2 12/8 D - s2, d0 Lambrisering en bekleding ( 9 ) Houten elementen met of zonder messing en groef en met of zonder geprofileerd oppervlak 390 9/6 Met open spouw ≤ 20 mm aan de achterzijde D - s2, d0 18/12 Zonder spouw of met open spouw aan de achterzijde Houten stroken ( 15 ) Houten elementen, gemonteerd op een draagconstructie ( 16 ) 390 18 Aan alle zijden omringd door lucht ( 17 ) D - s2, d0 Figuur a Profielen voor massief houten lambrisering en bekleding Figuur b Maximaal blootgestelde deel van de houten strook 2n (t + w) + a ≤ 1,10 ( 1 ) Overeenkomstig EN ISO 9239-1 gemonteerd op een ondergrond van ten minste klasse D - s2, d0 en met een minimumdichtheid van 400 kg/m 3 of met een spouw aan de onderzijde. ( 2 ) Een tussenlaag van ten minste klasse E en met een maximumdikte van 3 mm mag worden aangebracht bij toepassingen zonder spouw, voor parketproducten van ten minste 14 mm dik en voor gefineerde vloerbedekkingen. ( 3 ) Klasse zoals vastgesteld in tabel 2 van de bijlage bij Beschikking 2000/147/EG. ( 4 ) Type en hoeveelheid van de aangebrachte afwerklaag: acrylverf, polyurethaan of zeep, 50 - 100 g/m 2 , en olie, 20 – 60 g/m 2 . ( 5 ) Geconditioneerd overeenkomstig EN 13238 (50 % RH 23 °C). ( 6 ) Ondergrond van ten minste klasse A2 - s1, d0. ( 7 ) Geldt ook voor treden van trappen. ( 8 ) Mechanisch bevestigd op een dragend latwerk van hout, waarbij de spouw achter de bekleding gesloten is of opgevuld met een ondergrond van ten minste klasse A2 - s1, d0 met een minimumdichtheid van 10 kg/m 3 of opgevuld met een ondergrond van cellulose-isolatiemateriaal van ten minste klasse E en met of zonder vochtscherm aan de achterzijde. Het houtproduct wordt zo ontworpen dat het zonder open voegen moet worden gemonteerd. ( 9 ) Mechanisch bevestigd op een dragend latwerk van hout, met of zonder open spouw aan de achterzijde. Het houtproduct wordt zo ontworpen dat het zonder open voegen moet worden gemonteerd. ( 10 ) Klasse zoals vastgesteld in tabel 1 van de bijlage bij Beschikking 2000/147/EG. ( 11 ) Bij een open spouw aan de achterzijde van het product is ventilatie mogelijk, bij een gesloten spouw niet. De ondergrond achter de spouw moet ten minste van klasse A2 - s1, d0 zijn met een minimumdichtheid van 10 kg/m 3 . Bij een afgesloten spouw van ten hoogste 20 mm en met verticale houten elementen mag de ondergrond ten minste van klasse D - s2, d0 zijn. ( 12 ) Alle soorten voegen mogelijk, bv. stootvoegen, messing-en-groefverbindingen. ( 13 ) Geconditioneerd overeenkomstig EN 13238. ( 14 ) Zoals te zien op onderstaande figuur a. Het geprofileerde deel van de blootgestelde zijde van het paneel mag niet groter zijn dan 20 % van het effen deel, of 25 % indien gemeten aan zowel de blootgestelde als de niet-blootgestelde zijde van het paneel. Bij stootvoegen geldt de grotere dikte voor het raakvlak van de voegen. ( 15 ) Rechthoekige houten elementen, met of zonder afgeronde hoeken, horizontaal of verticaal op een draagconstructie gemonteerd en aan alle zijden in contact met de lucht, hoofdzakelijk dicht bij andere bouwelementen gebruikt, zowel aan de binnenzijde als aan de buitenzijde van een gebouw. ( 16 ) Het maximaal blootgestelde deel (alle zijden van rechthoekige houten elementen en de houten draagconstructie) mag niet groter zijn dan 110 % van het totale effen deel, zie figuur b hieronder. ( 17 ) Andere bouwelementen die zich op minder dan 100 mm van de houten strook bevinden (exclusief de draagconstructie) moeten ten minste van klasse A2 - s1, d0 zijn; op een afstand van 100 tot 300 mm is dat ten minste van klasse B - s1, d0 en op een afstand van meer dan 300 mm is dat ten minste van klasse D - s2, d0. ( 18 ) Ook van toepassing op trappen.",
  "source": "EUR LEX"
}