{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0001:NL:HTML\">",
  "content": "EUR-Lex - 31994D0001 - NL Avis juridique important | 31994D0001 94/1/EG, EGKS: Besluit van de Raad en de Commissie van 13 december 1993 betreffende de sluiting van de Overeenkomst betreffende de Europese Economische Ruimte tussen de Europese Gemeenschappen, hun Lid-Staten en de Republiek Oostenrijk, de Republiek Finland, de Republiek IJsland, het Vorstendom Liechtenstein, het Koninkrijk Noorwegen, het Koninkrijk Zweden en de Zwitserse Bondsstaat Publicatieblad Nr. L 001 van 03/01/1994 blz. 0001 - 0001 Bijzondere uitgave in het Fins: Hoofdstuk 2 Deel 11 blz. 0037 Bijzondere uitgave in het Zweeds: Hoofdstuk 2 Deel 11 blz. 0037 BESLUIT VAN DE RAAD EN DE COMMISSIE van 13 december  1993 betreffende de sluiting van de Overeenkomst betreffende de Europese Economische Ruimte tussen  de Europese Gemeenschappen, hun Lid-Staten en de Republiek Oostenrijk, de Republiek Finland, de  Republiek IJsland, het Vorstendom Liechtenstein, het Koninkrijk Noorwegen, het Koninkrijk Zweden en  de Zwitserse Bondsstaat (94/1/EGKS, EG) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op het Verdrag tot oprichting van de Europese Gemeenschap, inzonderheid op artikel 238,  juncto artikel 228, lid 3, tweede alinea, Gezien de instemming van het Europees Parlement  (1), Overwegende dat de op 2 mei 1992 in Porto ondertekende Overeenkomst betreffende de Europese  Economische Ruimte tussen de Europese Gemeenschappen, hun Lid-Staten en de Republiek Oostenrijk, de  Republiek Finland, de Republiek IJsland, het Vorstendom Liechtenstein, het Koninkrijk Noorwegen,  het Koninkrijk Zweden en de Zwitserse Bondsstaat dient te worden goedgekeurd, BESLUITEN: Artikel 1 De Overeenkomst betreffende de Europese Economische Ruimte  tussen de Europese Gemeenschappen, hun Lid-Staten en de Republiek Oostenrijk, de Republiek Finland,  de Republiek IJsland, het Vorstendom Liechtenstein, het Koninkrijk Noorwegen, het Koninkrijk Zweden  en de Zwitserse Bondsstaat, met inbegrip van de protocollen, en daaraan gehechte bijlagen, alsmede  de verklaringen, het proces-verbaal van overeenkomst en de briefwisselingen gehecht aan de  Slotakte, worden namens de Europese Gemeenschap en de Europese Gemeenschap voor Kolen en Staal  goedgekeurd. De in de eerste alinea bedoelde teksten zijn aan dit besluit gehecht. Artikel 2 De in artikel 129 van de Overeenkomst bedoelde akte van goedkeuring wordt namens de  Europese Gemeenschap door de Voorzitter van de Raad en namens de Europese Gemeenschap voor Kolen en  Staal door de Voorzitter van de Commissie nedergelegd  (2). Gedaan te Brussel, 13 december 1993. Voor de Raad De Voorzitter Ph. MAYSTADT Voor de Commissie De Voorzitter J. DELORS (1)  PB nr. C 305 van 23. 11. 1992, blz. 66. (2)  Zie bladzijde 606 van dit Publikatieblad.",
  "source": "EUR LEX"
}