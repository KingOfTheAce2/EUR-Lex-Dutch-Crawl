{
  "url": "http://www.w3.org/1999/xhtml\">",
  "content": "L_2018119NL.01003501.xml 15.5.2018 NL Publicatieblad van de Europese Unie L 119/35 UITVOERINGSVERORDENING (EU) 2018/711 VAN DE COMMISSIE van 14 mei 2018 tot wijziging van Verordening (EU) 2016/44 van de Raad betreffende beperkende maatregelen in het licht van de situatie in Libië DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , Gezien Verordening (EU) 2016/44 van de Raad van 18 januari 2016 betreffende beperkende maatregelen in het licht van de situatie in Libië en tot intrekking van Verordening (EU) nr. 204/2011 ( 2 ) , en met name artikel 20, onder b), Overwegende hetgeen volgt: (1) In bijlage V bij Verordening (EU) 2016/44 worden de vaartuigen opgesomd die door het Sanctiecomité van de Verenigde Naties zijn aangewezen als bedoeld in punt 11 van Resolutie 2146 (2014) van de Veiligheidsraad van de Verenigde Naties. Op die vaartuigen zijn op grond van Verordening (EU) 2016/44 een aantal verbodsbepalingen van toepassing, waaronder een verbod op het laden, vervoeren of lossen van ruwe olie uit Libië en op toegang tot havens op het grondgebied van de Unie. (2) Het Comité van de Veiligheidsraad van de Verenigde Naties, ingesteld krachtens Resolutie 1970 (2011) van de Veiligheidsraad van de Verenigde Naties, heeft op 18 april 2018 en op 29 april 2018 de lijst van vaartuigen die aan beperkende maatregelen onderworpen zijn, aangepast. Bijlage V bij Verordening (EU) 2016/44 dient daarom dienovereenkomstig te worden gewijzigd. (3) Teneinde de effectiviteit van de maatregelen waarin deze verordening voorziet, te waarborgen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage V bij Verordening (EU) 2016/44 van de Raad wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 mei 2018. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 206 van 1.8.2015, blz. 34 . ( 2 ) PB L 12 van 19.1.2016, blz. 1 . BIJLAGE In bijlage V bij Verordening (EU) 2016/44 worden de volgende vermeldingen geschrapt: „a) 1. Naam: NADINE . Op de lijst geplaatst uit hoofde van punt 10, onder a) en b), van Resolutie 2146 (2014), als uitgebreid en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding op 18 januari 2018 door het Comité verlengd; de vermelding is geldig tot en met 17 april 2018, tenzij ze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Palau. Aanvullende informatie: Op de lijst opgenomen op 21 juli 2017. IMO: 8900878. Vanaf 19 januari 2018 bevond het vaartuig zich ter hoogte van Muscat (Oman), buiten de territoriale wateren van Oman. b) 2. Naam: Lynn S. Op de lijst geplaatst uit hoofde van punt 10, onder a) en b), van Resolutie 2146 (2014), als uitgebreid en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding op 26 januari 2018 door het Comité verlengd (vorige verlenging geldig tot en met 29 januari 2018) tot en met 28 april 2018, tenzij deze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Saint Vincent en de Grenadines. Aanvullende informatie: Op de lijst opgenomen op 2 augustus 2017. IMO: 8706349. Vanaf 6 oktober 2017 bevond het vaartuig zich in de territoriale wateren van Libanon, en voer het in westelijke richting.”.",
  "source": "EUR LEX"
}