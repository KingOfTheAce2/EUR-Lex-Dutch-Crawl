{
  "url": "http://www.w3.org/1999/xhtml\">",
  "content": "L_2019110NL.01001601.xml 25.4.2019 NL Publicatieblad van de Europese Unie L 110/16 UITVOERINGSVERORDENING (EU) 2019/648 VAN DE COMMISSIE van 15 april 2019 houdende intrekking van Uitvoeringsverordening (EU) nr. 113/2014 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Bij Uitvoeringsverordening (EU) nr. 113/2014 ( 2 ) heeft de Commissie een apparaat dat is ontworpen om opeenvolgende beelden vast te leggen en dat over een vluchtig intern geheugen beschikt voor de tijdelijke opslag van die opnames (een zogeheten \"hogesnelheidscamera\") ingedeeld onder GN-code 8525 80 19 als andere televisiecamera's. (2) In zijn arrest in zaak C-372/17 ( 3 ) heeft het Hof van Justitie geoordeeld dat Uitvoeringsverordening (EU) nr. 113/2014 ongeldig is. (3) Om redenen van rechtszekerheid moeten bepalingen die door het Hof van Justitie ongeldig zijn verklaard, formeel uit de rechtsorde van de Unie worden verwijderd. (4) Uitvoeringsverordening (EU) nr. 113/2014 moet daarom worden ingetrokken. (5) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 113/2014 wordt ingetrokken. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 april 2019. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Uitvoeringsverordening (EU) nr. 113/2014 van de Commissie van 4 februari 2014 tot indeling van bepaalde goederen in de gecombineerde nomenclatuur ( PB L 38 van 7.2.2014, blz. 20 ). ( 3 ) Arrest van het Hof van Justitie van 13 september 2018, Vision Research Europe BV, C-372/17, ECLI:EU:C:2018:708.",
  "source": "EUR LEX"
}