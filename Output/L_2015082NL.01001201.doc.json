{
  "url": "http://www.w3.org/1999/xhtml\">",
  "content": "L_2015082NL.01001201.xml 27.3.2015 NL Publicatieblad van de Europese Unie L 82/12 UITVOERINGSVERORDENING (EU) 2015/515 VAN DE COMMISSIE van 25 maart 2015 tot wijziging van Verordening (EG) nr. 1484/95 wat betreft de vaststelling van de representatieve prijzen voor de sectoren slachtpluimvee en eieren, alsmede voor ovalbumine DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 183, onder b), Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van de Verordeningen (EG) nr. 1216/2009 en (EG) nr. 614/2009 van de Raad ( 2 ) , en met name artikel 5, lid 6, onder a), Overwegende hetgeen volgt: (1) Bij Verordening (EG) nr. 1484/95 van de Commissie ( 3 ) zijn bepalingen vastgesteld voor de toepassing van de regeling inzake aanvullende invoerrechten en zijn de representatieve prijzen voor de sectoren slachtpluimvee en eieren, alsmede voor ovalbumine, vastgesteld. (2) Uit de regelmatige controle van de gegevens die als basis worden gebruikt voor het bepalen van de representatieve prijzen voor de producten van de sectoren slachtpluimvee en eieren, alsmede voor ovalbumine, blijkt dat de representatieve prijzen voor de invoer van bepaalde producten moeten worden gewijzigd met inachtneming van de naargelang van de oorsprong optredende prijsverschillen. (3) Verordening (EG) nr. 1484/95 moet dienovereenkomstig worden gewijzigd. (4) Om ervoor te zorgen dat deze maatregel zo snel mogelijk na de terbeschikkingstelling van de bijgewerkte gegevens van toepassing wordt, dient de onderhavige verordening in werking te treden op de dag van de bekendmaking ervan, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1484/95 wordt vervangen door de tekst in de bijlage bij de onderhavige verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 maart 2015. Voor de Commissie, namens de voorzitter, Jerzy PLEWA Directeur-generaal Landbouw en Plattelandsontwikkeling ( 1 ) PB L 347 van 20.12.2013, blz. 671 . ( 2 ) PB L 150 van 20.5.2014, blz. 1 . ( 3 ) Verordening (EG) nr. 1484/95 van de Commissie van 28 juni 1995 houdende bepalingen voor de toepassing van de aanvullende invoerrechten in de sectoren slachtpluimvee en eieren, alsmede voor ovalbumine, en houdende vaststelling van representatieve prijzen en intrekking van Verordening nr. 163/67/EEG ( PB L 145 van 29.6.1995, blz. 47 ). BIJLAGE „BIJLAGE I GN-code Omschrijving Representatieve prijs (EUR/100 kg) In artikel 3 bedoelde zekerheid (EUR/100 kg) Oorsprong ( 1 ) 0207 12 10 Geslachte kippen (zogenaamde kippen 70 %), bevroren 129,2 0 AR 0207 12 90 Geslachte kippen (zogenaamde kippen 65 %), bevroren 150,9 0 AR 172,0 0 BR 0207 14 10 Delen zonder been, van hanen of van kippen, bevroren 322,8 0 AR 233,7 20 BR 352,4 0 CL 309,2 0 TH 0207 14 50 Borsten van kippen, bevroren 218,8 0 BR 0207 14 60 Dijen van kippen, bevroren 134,7 3 BR 0207 27 10 Delen zonder been, van kalkoenen, bevroren 370,9 0 BR 352,3 0 CL 1602 32 11 Bereidingen van hanen of van kippen, niet gekookt en niet gebakken 266,7 6 BR ( 1 ) Landennomenclatuur vastgesteld bij Verordening (EU) nr. 1106/2012 van de Commissie van 27 november 2012 tot uitvoering van Verordening (EG) nr. 471/2009 van het Europees Parlement en de Raad betreffende communautaire statistieken van de buitenlandse handel met derde landen, wat de bijwerking van de nomenclatuur van landen en gebieden betreft ( PB L 328 van 28.11.2012, blz. 7 ). De code „ZZ” staat voor „andere oorsprong”.”",
  "source": "EUR LEX"
}