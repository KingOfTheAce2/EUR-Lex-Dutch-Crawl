{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986D0103:NL:HTML\">",
  "content": "EUR-Lex - 31986D0103 - NL Avis juridique important | 31986D0103 86/103/EEG: Besluit van de Raad van 24 maart 1986 houdende aanvaarding, namens de Gemeenschap, van bijlage F2 bij de Internationale Overeenkomst inzake de vereenvoudiging en harmonisatie van douaneprocedures Publicatieblad Nr. L 088 van 03/04/1986 blz. 0042 - 0045 Bijzondere uitgave in het Fins: Hoofdstuk 2 Deel 4 blz. 0109 Bijzondere uitgave in het Zweeds: Hoofdstuk 2 Deel 4 blz. 0109 ***** BESLUIT  VAN DE RAAD van 24 maart 1986 houdende aanvaarding, namens de Gemeenschap, van bijlage F2 bij de Internationale Overeenkomst inzake de vereenvoudiging en harmonisatie van douaneprocedures (86/103/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gezien het voorstel van de Commissie, Overwegende dat de Gemeenschap krachtens Besluit 75/199/EEG (1) de Internationale Overeenkomst inzake de vereenvoudiging en harmonisatie van douaneprocedures heeft gesloten; Overwegende dat bijlage F2 betreffende de behandeling van goederen die zijn bestemd om te worden ingevoerd tot verbruik door de Gemeenschap kan worden aanvaard; Overwegende dat deze aanvaarding evenwel gepaard moet gaan met bepaalde voorbehouden ten einde rekening te houden met de specifieke eisen van de douane-unie en met de huidige stand van de harmonisatie op het gebied van de douanewetgeving, BESLUIT: Artikel 1 Bijlage F2 bij de Internationale Overeenkomst inzake de vereenvoudiging en harmonisatie van douaneprocedures, betreffende de behandeling van goederen die zijn bestemd om te worden ingevoerd tot verbruik wordt namens de Gemeenschap aanvaard, met een voorbehoud van algemene aard en met een voorbehoud ten aanzien van aanbeveling nummer 7. De tekst van de bijlage, met de voorbehouden, is aan dit besluit gehecht. Artikel 2 De Voorzitter van de Raad wijst de persoon aan die bevoegd is de Secretaris-generaal van de Internationale Douaneraad in kennis te stellen van de aanvaarding door de Gemeenschap van de in artikel 1 bedoelde bijlage met de aldaar aangegeven voorbehouden (2). Gedaan te Brussel, 24 maart 1986. Voor de Raad De Voorzitter G. BRAKS (1) PB nr. L 100 van 21. 4. 1975, blz. 1. (2) De datum van inwerkingtreding van bijlage F2 zal door het Secretariaat-generaal van de Raad in het Publikatieblad van de Europese Gemeenschappen worden bekendgemaakt. Door de Gemeenschap gemaakte voorbehouden ten aanzien van bijlage F2 bij de Internationale Overeenkomst inzake de vereenvoudiging en harmonisatie van douaneprocedures 1. Algemeen voorbehoud (opmerking van algemene aard) »De communautaire wetgeving dekt slechts een gedeelte van de bepalingen van deze bijlage. Ten aanzien van de niet door de communautaire wetgeving gedekte gebieden maken de Lid-Staten, als daar reden toe is, hun eigen voorbehoud.\". 2. Aanbeveling nr. 7 »Gewoonlijk past de Gemeenschap de bepalingen van deze aanbeveling toe. De vergunning wordt evenwel alleen afgegeven indien het beroep op de regeling niet tot resultaat kan hebben dat de gevolgen van de regels van oorsprong en van de kwantitatieve beperkingen die van toepassing zijn op de ingevoerde goederen, worden ontdoken.\". BIJLAGE F2 BETREFFENDE DE BEHANDELING VAN GOEDEREN DIE BESTEMD ZIJN OM TE WORDEN INGEVOERD TOT VERBRUIK INLEIDING De rechten en belastingen die van toepassing zijn op goederen die worden ingevoerd tot verbruik, zijn in het algemeen goed aan het nationale tariefbeleid aangepast. In bepaalde gevallen zijn de rechten en belastingen bij invoer waaraan ingevoerde goederen zijn onderworpen evenwel van zodanige omvang dat, wanneer deze goederen een behandeling of een aanvullende bewerking dienen te ondergaan nadat ze tot verbruik zijn ingevoerd, de gehele handelstransactie onrendabel zou zijn en het betrokken land schade zou lijden doordat de betreffende economische activiteiten naar het buitenland zouden worden verlegd. Deze activiteiten kunnen echter worden bevorderd door toe te staan dat bepaalde goederen onder douanetoezicht worden behandeld alvorens ze worden ingevoerd tot verbruik. De douaneregeling betreffende de behandeling van goederen die bestemd zijn om te worden ingevoerd tot verbruik voorziet in de mogelijkheid bepaalde ingevoerde goederen onder douanetoezicht een behandeling - die van belang moet zijn voor de nationale economie - te doen ondergaan die tot gevolg heeft dat het bedrag van de rechten en belastingen bij invoer die op de verkregen produkten van toepassing zijn, lager is dan het bedrag dat voor de ingevoerde goederen zou gelden. DEFINITIES Voor de toepassing van deze bijlage wordt verstaan onder: a) »behandeling van goederen die bestemd zijn om te worden ingevoerd tot verbruik\": de douaneregeling krachtens welke ingevoerde goederen, alvorens ze worden ingevoerd tot verbruik, onder douanetoezicht een behandeling of bewerking kunnen ondergaan die tot gevolg heeft dat het bedrag van de rechten en belastingen bij invoer waaraan de verkregen produkten zijn onderworpen, lager is dan het bedrag dat op de ingevoerde goederen van toepassing zou zijn; b) »invoer tot verbruik\" : de douaneregeling krachtens welke de ingevoerde goederen definitief binnen het douanegebied kunnen blijven. Deze regeling houdt in dat de eventueel opeisbare rechten en belastingen bij invoer dienen te worden betaald en alle noodzakelijke douaneformaliteiten dienen te worden vervuld; c) »rechten en belastingen bij invoer\": de douanerechten en alle andere belastingen, heffingen, vergoedingen en andere lasten die worden geheven bij invoer of in verband met de invoer van goederen, met uitzondering van vergoedingen en lasten waarvan het bedrag beperkt blijft tot de geraamde kosten van de verleende diensten; d) »goederenaangifte\": het in de door de douane voorgeschreven vorm opgestelde stuk waarmee de betrokkenen de op de goederen toe te passen douaneregeling aangeven en de gegevens verschaffen waarvan de douane de opgave vereist voor de toepassing van deze regeling; e) »douanetoezicht\": de maatregelen die worden genomen tot het waarborgen van de naleving van de wetten en voorschriften die de douane dient toe te passen; f) »zekerheid\": datgene wat ten genoege van de douane waarborgt dat aan een verplichting jegens haar zal worden voldaan. De zekerheid wordt »doorlopend\" genoemd als hierdoor wordt gewaarborgd dat wordt voldaan aan de verplichtingen welke voortvloeien uit diverse verrichtingen; g) »persoon\" : zowel een natuurlijke persoon als een rechtspersoon, tenzij uit de context anders blijkt. BEGINSELEN 1. Norm De behandeling van goederen die bestemd zijn om te worden ingevoerd tot verbruik, wordt geregeld door het bepaalde in deze bijlage. 2. Norm De nationale wetgeving bepaalt de voorwaarden en douaneformaliteiten die moeten worden vervuld voor de behandeling van goederen die bestemd zijn om te worden ingevoerd tot verbruik. Noten 1. De vergunning tot het behandelen van goederen die bestemd zijn om te worden ingevoerd tot verbruik, kan afhankelijk worden gesteld van de voorwaarde dat de voorgenomen handelingen door de bevoegde autoriteiten als gunstig voor de nationale economie worden beschouwd. 2. Het recht goederen te behandelen die zijn bestemd om te worden ingevoerd tot verbruik, kan worden voorbehouden aan binnen het douanegebied gevestigde personen waarvan de activiteiten aan de door de douaneautoriteiten gestelde eisen beantwoorden. 3. De douaneautoriteiten staan normaliter toe dat de handelingen op een welbepaalde plaats (b. v. in de lokaliteiten van de importeur) en door welbepaalde personen worden verricht. 4. De douaneautoriteiten kunnen forfaitaire opbrengstpercentages vaststellen voor de behandeling van goederen die bestemd zijn om te worden ingevoerd tot verbruik. 3. Norm Gebruikmaking van de regeling betreffende de behandeling van goederen die bestemd zijn om te worden ingevoerd tot verbruik, wordt toegestaan op voorwaarde dat de douaneautoriteiten zich ervan kunnen vergewissen dat de produkten die het resultaat zijn van de behandeling, uit de ingevoerde goederen zijn verkregen. 4. Norm Gebruikmaking van de regeling behandeling van goederen die bestemd zijn om te worden ingevoerd tot verbruik, wordt toegestaan op voorwaarde dat de goederen na verwerking niet op economisch rendabele wijze opnieuw in hun oorspronkelijke staat kunnen worden gebracht. TOEPASSINGSGEBIED 5. Norm De behandeling van goederen die bestemd zijn om te worden ingevoerd tot verbruik, wordt toegestaan voor welbepaalde categorieën van goederen die naar behoren goedgekeurde behandelingen ondergaan. Noot Deze vergunning kan worden beperkt tot behandelingen die produkten van welbepaalde tariefposten opleveren. 6. Norm De behandeling van goederen die bestemd zijn om te worden ingevoerd tot verbruik, is niet uitsluitend voorbehouden aan goederen die rechtstreeks uit het buitenland worden ingevoerd, doch wordt eveneens toegestaan voor goederen die met toepassing van een regeling voor douanevervoer werden vervoerd of die uit een douane-entrepot of een vrije zone afkomstig zijn. 7. Aanbeveling De behandeling van goederen die bestemd zijn om te worden ingevoerd tot verbruik, mag niet uitsluitend op grond van hun oorsprong of herkomst worden geweigerd. 8. Norm Het recht goederen te behandelen die bestemd zijn om te worden ingevoerd tot verbruik, is niet uitsluitend aan de eigenaar van de ingevoerde goederen voorbehouden. 9. Aanbeveling Personen die regelmatig op ruime schaal dezelfde soorten voor het vrije verkeer bestemde goederen behandelen, dienen hiervoor een algemene vergunning te verkrijgen. AANGIFTE VOOR BEHANDELING VAN GOEDEREN DIE BESTEMD ZIJN OM TE WORDEN INGEVOERD TOT VERBRUIK 10. Norm De nationale wetgeving stelt de voorwaarden vast waaronder de goederenaangifte die moet worden opgesteld voor de behandeling van goederen die bestemd zijn om te worden ingevoerd tot verbruik, wordt overgelegd en waaronder de goederen bij het bevoegde douanekantoor dienen te worden aangebracht. Noot De goederenaangifte wordt in het algemeen ingediend vóór de behandeling van de goederen die bestemd zijn om te worden ingevoerd tot verbruik, tenzij het betrekkelijk eenvoudige handelingen betreft, in welk geval kan worden toegestaan dat de verwerking vóór de overlegging van de goederenaangifte plaatsvindt. ZEKERHEID 11. Norm De vormen van zekerheid die eventueel moeten worden gesteld voor de behandeling van goederen die bestemd zijn om te worden ingevoerd tot verbruik, worden door de nationale wetgeving of, conform deze wetgeving, door de douaneautoriteiten bepaald. 12. Aanbeveling De keuze uit de toegelaten vormen van zekerheidstelling dient aan de belanghebbende te worden overgelaten. 13. Norm De douaneautoriteiten bepalen conform de nationale wetgeving het bedrag van de zekerheid die dient te worden gesteld voor behandeling van goederen die bestemd zijn om te worden ingevoerd tot verbruik. 14. Aanbeveling De zekerheid dient op een zo laag mogelijk niveau te worden vastgesteld, rekening houdend met de eventueel verschuldigde rechten en belastingen bij invoer. Noot Deze aanbeveling belet niet dat, wanneer de goederen onder een groot aantal verschillende tariefposten vallen, het bedrag van de te stellen zekerheid op de grondslag van één enkel tarief wordt berekend. 15. Norm Wanneer zekerheid dient te worden gesteld om de naleving te waarborgen van de verplichtingen die voortvloeien uit diverse handelingen welke worden verricht in het kader van de regeling behandeling van goederen die bestemd zijn om te worden ingevoerd tot verbruik, aanvaarden de douaneautoriteiten een doorlopende zekerheid. 16. Aanbeveling De douaneautoriteiten dienen van de eis tot zekerheidstelling af te zien in gevallen waarin zij toestaan dat de invordering van de eventueel verschuldigde bedragen met andere middelen wordt verzekerd. BEËINDIGING VAN DE REGELING BEHANDELING VAN GOEDEREN DIE BESTEMD ZIJN OM TE WORDEN INGEVOERD TOT VERBRUIK 17. Norm De regeling behandeling van goederen die bestemd zijn om te worden ingevoerd tot verbruik, is beëindigd op het ogenblik waarop de produkten die het resultaat zijn van deze behandeling tot verbruik worden ingevoerd. 18. Norm De nationale wetgeving stelt het tijdstip vast dat in aanmerking moet worden genomen voor het bepalen van de waarde en de hoeveelheid van de goederen die ten invoer tot verbruik worden aangegeven, alsmede het tarief van de rechten en belastingen bij invoer dat op deze goederen van toepassing is. 19. Aanbeveling De douaneautoriteiten dienen, wanneer de omstandigheden zulks rechtvaardigen en de belanghebbende erom verzoekt, toe te staan dat de regeling wordt beëindigd wanneer de produkten die het resultaat zijn van de behandeling of bewerking, worden uitgevoerd, in een douane-entrepot worden geplaatst of een vrije zone worden binnengebracht. 20. Norm De resten en afvallen welke overblijven na behandeling van goederen die bestemd zijn om te worden ingevoerd tot verbruik, zijn, wanneer ze tot verbruik worden ingevoerd, onderworpen aan de rechten en belastingen bij invoer die op deze resten en afvallen van toepassing zouden zijn indien zij in deze staat werden ingevoerd. Noot Er kan vergunning worden verleend om deze resten en afvallen onder douanetoezicht zodanig te bewerken dat zij hun handelswaarde verliezen, dan wel om deze resten afvallen weder uit te voeren. 21. Norm De goederen die bestemd zijn om voor de invoer tot verbruik te worden behandeld of de uit deze behandeling voortvloeiende produkten die, wegens ongeval of overmacht, vóór dat zij tot verbruik worden ingevoerd, worden vernietigd of onherroepelijk verloren gaan, zijn niet aan de rechten en belastingen bij invoer onderworpen op voorwaarde dat deze vernietiging of dit verlies ten genoegen van de douaneautoriteiten naar behoren worden vastgesteld. De na deze vernietiging eventueel overblijvende resten en afvallen zijn in geval van invoer tot verbruik onderworpen aan de rechten en belastingen bij invoer die op deze resten en afvallen van toepassing zouden zijn indien zij in deze staat werden ingevoerd. OPHEFFING VAN DE ZEKERHEID 22. Norm De eventuele zekerheid wordt opgeheven zo spoedig mogelijk na de beëindiging van de regeling behandeling van goederen die bestemd zijn om te worden ingevoerd tot verbruik. INLICHTINGEN BETREFFENDE DE BEHANDELING VAN GOEDEREN DIE BESTEMD ZIJN OM TE WORDEN INGEVOERD TOT VERBRUIK 23. Norm De douaneautoriteiten zorgen ervoor dat iedere belanghebbende persoon zich zonder moeilijkheden alle dienstige inlichtingen kan verschaffen betreffende de behandeling van goederen die bestemd zijn om te worden ingevoerd tot verbruik.",
  "source": "EUR LEX"
}