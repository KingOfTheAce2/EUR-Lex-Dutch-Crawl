{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0566:NL:HTML\">",
  "content": "EUR-Lex - 32003D0566 - NL Avis juridique important | 32003D0566 2003/566/EG: Beschikking van de Commissie van 28 juli 2003 inzake de financiële bĳdrage voor de uitvoering van door de lidstaten voor 2003 geplande acties voor de tenuitvoerlegging van de in het kader van het gemeenschappelĳk visserĳbeleid geldende controle-, inspectie- en toezichtregelingen (kennisgeving geschied onder nummer C(2003) 2693) Publicatieblad Nr. L 192 van 31/07/2003 blz. 0044 - 0052 Beschikking van de Commissie van 28 juli 2003 inzake de financiële bijdrage voor de uitvoering van door de lidstaten voor 2003 geplande acties voor de tenuitvoerlegging van de in het kader van het gemeenschappelijk visserijbeleid geldende controle-, inspectie- en toezichtregelingen (kennisgeving geschied onder nummer C(2003) 2693) (2003/566/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 2001/431/EG van de Raad van 28 mei 2001 betreffende een financiële bijdrage van de Gemeenschap in bepaalde uitgaven van de lidstaten voor de tenuitvoerlegging van de in het kader van het gemeenschappelijk visserijbeleid geldende controle-, inspectie- en toezichtregelingen(1), en met name op artikel 13, Overwegende hetgeen volgt: (1) België, Denemarken, Duitsland, Griekenland, Spanje, Frankrijk, Ierland, Italië, Nederland, Oostenrijk, Portugal, Finland, Zweden en het Verenigd Koninkrijk hebben bij de Commissie programma's voor activiteiten ten behoeve van de controle op de visserij in de periode van 1 januari 2001 tot en met 31 december 2003 ingediend. Deze programma's gaan vergezeld van aanvragen voor een financiële bijdrage in de voor deze programma's vereiste uitgaven. De lidstaten hebben voor 2003 geactualiseerde aanvragen ingediend. (2) Voor financieringsaanvragen die betrekking hebben op de in artikel 2 van Beschikking 2001/431/EG genoemde acties, kan een financiële bijdrage van de Gemeenschap worden verleend. Met name gezien het bepaalde in Verordening (EG) nr. 2371/2002 van de Raad(2), wordt prioriteit gegeven aan acties die betrekking hebben op de uitbreiding van het satellietvolgsysteem (VMS) tot vaartuigen van minder dan 24 m, de uitvoering van proefprojecten voor de elektronische uitwisseling van gegevens of voor teledetectie van vissersvaartuigen, alsmede de opleiding van nationale functionarissen. (3) Voor elke actie dient te worden bepaald welke percentages gelden voor de financiële bijdrage van de Gemeenschap, welke voorwaarden aan de vergoeding van de uitgaven verbonden zijn en, voor elke lidstaat en elke actie, hoe hoog het totaalbedrag van de subsidiabele uitgaven voor het jaar 2003 is. (4) Om de uitbreiding van het satellietvolgsysteem tot vaartuigen van 18 tot en met 24 m te bevorderen, moet het percentage van de bijdrage van de Gemeenschap worden verhoogd tot meer dan 50 % van de subsidiabele uitgaven, met inachtneming van het bij artikel 11 van Beschikking 2001/431/EG bepaalde maximum. (5) Overeenkomstig artikel 15 van Beschikking 2001/431/EG zijn de lidstaten verplicht de uitgaven binnen een jaar na het aangaan van de juridische en financiële verbintenis te verrichten; die verbintenis moet uiterlijk in het kalenderjaar volgende op de kennisgeving van de beslissing door de Commissie worden aangegaan. (6) Overeenkomstig artikel 17, lid 1, van Beschikking 2001/431/EG zijn de lidstaten verplicht uiterlijk op 31 mei van het jaar volgende op het jaar waarin de uitgaven zijn gedaan, de aanvragen voor terugbetaling van de uitgaven voor te leggen aan de Commissie. (7) De in deze beschikking vervatte maatregelen zijn in overeenstemming met het advies van het Comité van beheer voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 Bij deze beschikking worden voor het jaar 2003 en voor elke lidstaat het bedrag van de subsidiabele uitgaven en het percentage van de financiële bijdrage van de Gemeenschap vastgesteld, alsmede de voorwaarden die aan de financiële bijdrage van de Gemeenschap kunnen worden verbonden, voorzover de subsidiabele uitgaven daadwerkelijk worden gebruikt voor de uitvoering van de programma's voor de controle op de visserij. Artikel 2 De financiële bijdrage van de Gemeenschap in de uitgaven die betrekking hebben op de totstandbrenging van informaticavoorzieningen en computernetwerken voor de uitwisseling van gegevens betreffende de controle, bedraagt ten hoogste 50 % van de subsidiabele uitgaven, met inachtneming van de in bijlage I vermelde maximumbedragen. Artikel 3 De financiële bijdrage van de Gemeenschap in de uitgaven die betrekking hebben op de beproeving en toepassing van nieuwe technologieën waarmee de controle op de visserij kan worden verbeterd, met uitzondering van die welke worden genoemd in de artikelen 4 en 5, bedraagt ten hoogste 50 % van de subsidiabele uitgaven, met inachtneming van de in bijlage II vermelde maximumbedragen. Artikel 4 De financiële bijdrage van de Gemeenschap in de uitgaven die betrekking hebben op investeringen in de uitbreiding van het satellietvolgsysteem tot vaartuigen met een lengte over alles van 18 tot en met 24 m, bedraagt ten hoogste 100 % van de subsidiabele uitgaven, met inachtneming van de onderstaande voorwaarden en van de in bijlage III vermelde maximumbedragen: - van de kosten voor de aanschaf van de op communautaire vissersvaartuigen geïnstalleerde voorzieningen voor de satellietvolgapparatuur komt ten hoogste 4500 EUR per vaartuig in aanmerking voor een financiële bijdrage; - voor het gedeelte van de kosten voor de aanschaf van deze voorzieningen boven 1500 EUR per vaartuig bedraagt de financiële bijdrage van de Gemeenschap slechts ten hoogste 50 %. Artikel 5 De financiële bijdrage van de Gemeenschap in de uitgaven voor de uitvoering van proefprojecten betreffende de elektronische uitwisseling van gegevens en teledetectieapparatuur bedraagt ten hoogste 100 % van de subsidiabele uitgaven, met inachtneming van de in bijlage IV vermelde maximumbedragen. Artikel 6 De financiële bijdrage van de Gemeenschap in de uitgaven voor de opleiding van nationale functionarissen die betrokken zijn bij controleactiviteiten, bedraagt ten hoogste 50 % van de subsidiabele uitgaven, met inachtneming van de in bijlage V vermelde maximumbedragen. Artikel 7 De financiële bijdrage van de Gemeenschap in de uitgaven voor de aanschaf of de modernisering van vaartuigen of vliegtuigen die daadwerkelijk voor de controle, de inspectie en het toezicht op de visserijactiviteiten worden gebruikt, bedraagt ten hoogste 35 % van de subsidiabele uitgaven, met inachtneming van de in bijlage VI vermelde maximumbedragen. Artikel 8 De financiële bijdrage van de Gemeenschap in de uitgaven voor de invoering van een systeem voor de evaluatie van de uitgaven in verband met het toezicht op de uitvoering van het gemeenschappelijk visserijbeleid, bedraagt 50 % van de subsidiabele uitgaven, met inachtneming van de in bijlage VII vermelde maximumbedragen. Artikel 9 De lidstaten dienen hun aanvragen om vergoeding van de in deze beschikking bedoelde uitgaven uiterlijk op 31 mei 2006 bij de Commissie in. Artikel 10 De vergoedings- en voorschotaanvragen in andere munteenheden dan de euro worden in euro's omgerekend volgens de wisselkoers die geldt in de maand waarin de Commissie de aanvraag heeft ontvangen. Artikel 11 Deze beschikking is gericht tot het Koninkrijk België, het Koninkrijk Denemarken, de Bondsrepubliek Duitsland, de Helleense Republiek, het Koninkrijk Spanje, de Franse Republiek, Ierland, de Italiaanse Republiek, het Koninkrijk der Nederlanden, de Republiek Oostenrijk, de Portugese Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 28 juli 2003. Voor de Commissie Franz Fischler Lid van de Commissie (1) PB L 154 van 9.6.2001, blz. 22. (2) PB L 358 van 31.12.2002, blz. 59. ANEXO I/BILAG I/ANHANG I/ΠΑΡΑΡΤΗΜΑ I/ANNEX I/ANNEXE I/ALLEGATO I/BIJLAGE I/ANEXO I/LIITE I/BILAGA I >RUIMTE VOOR DE TABEL> ANEXO II/BILAG II/ANHANG II/ΠΑΡΑΡΤΗΜΑ II/ANNEX II/ANNEXE II/ALLEGATO II/BIJLAGE II/ANEXO II/LIITE II/BILAGA II >RUIMTE VOOR DE TABEL> ANEXO III/BILAG III/ANHANG III/ΠΑΡΑΡΤΗΜΑ III/ANNEX III/ANNEXE III/ALLEGATO III/BIJLAGE III/ANEXO III/LIITE III/BILAGA III >RUIMTE VOOR DE TABEL> ANEXO IV/BILAG IV/ANHANG IV/ΠΑΡΑΡΤΗΜΑ IV/ANNEX IV/ANNEXE IV/ALLEGATO IV/BIJLAGE IV/ANEXO IV/LIITE IV/BILAGA IV >RUIMTE VOOR DE TABEL> ANEXO V/BILAG V/ANHANG V/ΠΑΡΑΡΤΗΜΑ V/ANNEX V/ANNEXE V/ALLEGATO V/BIJLAGE V/ANEXO V/LIITE V/BILAGA V >RUIMTE VOOR DE TABEL> ANEXO VI/BILAG VI/ANHANG VI/ΠΑΡΑΡΤΗΜΑ VI/ANNEX VI/ANNEXE VI/ALLEGATO VI/BIJLAGE VI/ANEXO VI/LIITE VI/BILAGA VI >RUIMTE VOOR DE TABEL> ANEXO VII/BILAG VII/ANHANG VII/ΠΑΡΑΡΤΗΜΑ VII/ANNEX VII/ANNEXE VII/ALLEGATO VII/BIJLAGE VII/ANEXO VII/LIITE VII/BILAGA VII >RUIMTE VOOR DE TABEL>",
  "source": "EUR LEX"
}