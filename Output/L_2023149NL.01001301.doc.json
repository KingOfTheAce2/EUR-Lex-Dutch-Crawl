{
  "url": "http://www.w3.org/1999/xhtml\">",
  "content": "L_2023149NL.01001301.xml 9.6.2023 NL Publicatieblad van de Europese Unie L 149/13 UITVOERINGSVERORDENING (EU) 2023/1126 VAN DE RAAD van 8 juni 2023 tot uitvoering van Verordening (EU) 2016/1686 tot vaststelling van bijkomende beperkende maatregelen tegen ISIS (Da'esh) en Al Qaida en daarmee verbonden natuurlijke en rechtspersonen, entiteiten of lichamen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/1686 van de Raad van 20 september 2016 tot vaststelling van bijkomende beperkende maatregelen tegen ISIS (Da'esh) en Al Qaida en daarmee verbonden natuurlijke en rechtspersonen, entiteiten of lichamen ( 1 ) , en met name artikel 4, leden 1 en 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Verordening (EU) 2016/1686 vastgesteld. (2) Het Sanctiecomité van de VN-Veiligheidsraad, dat op grond van de Resoluties 1267(1999), 1989(2011) en 2253(2015) van de VN-Veiligheidsraad is opgericht, heeft op 26 april 2023 twee personen toegevoegd aan de lijst van personen en entiteiten die aan beperkende maatregelen onderworpen zijn. (3) Die personen zijn op 3 mei 2023 opgenomen in bijlage I bij Verordening (EG) nr. 881/2002 van de Raad ( 2 ) . (4) Aangezien een van die personen reeds was aangewezen op grond van Verordening (EU) 2016/1686, moet die persoon worden verwijderd uit bijlage I bij die verordening. (5) Verordening (EU) 2016/1686 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2016/1686 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 8 juni 2023. Voor de Raad De voorzitter M. MALMER STENERGARD ( 1 ) PB L 255 van 21.9.2016, blz. 1 . ( 2 ) Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qaida ( PB L 139 van 29.5.2002, blz. 9 ). BIJLAGE In bijlage I bij Verordening (EU) 2016/1686 wordt in afdeling A “Natuurlijke personen bedoeld in artikel 3” de volgende vermelding verwijderd: “9. Sultan Aziz AZAM (ook bekend als Aziz Azam, Sultan Aziz, Sultan Azziz Azzam, Sultan Aziz Ezzam); geboortedatum: 1985; geboorteplaats: Afghanistan nationaliteit: Afghaans.”.",
  "source": "EUR LEX"
}