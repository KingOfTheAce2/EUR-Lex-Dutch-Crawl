{
  "url": "http://www.w3.org/1999/xhtml\">",
  "content": "L_2010315NL.01003501.xml 1.12.2010 NL Publicatieblad van de Europese Unie L 315/35 BESLUIT VAN DE COMMISSIE van 30 november 2010 inzake de goedkeuring van de rekeningen van bepaalde betaalorganen in Duitsland betreffende de door het Europees Landbouwgarantiefonds (ELGF) gefinancierde uitgaven over het begrotingsjaar 2009 (Kennisgeving geschied onder nummer C(2010) 8277) (Slechts de tekst in de Duitse taal is authentiek) (2010/730/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name artikel 30 en artikel 32, lid 8, Na raadpleging van het Comité voor de landbouwfondsen, Overwegende hetgeen volgt: (1) Bij Besluit 2010/258/EU van de Commissie ( 2 ) zijn voor het begrotingsjaar 2009 de rekeningen van alle betaalorganen goedgekeurd, behalve die van de Duitse betaalorganen „Baden-Württemberg”, „Hessen”, „IBH” en „Helaba”, de Italiaanse betaalorganen „AGEA” en „ARBEA” en het Roemeense betaalorgaan „PIAA”. (2) Nadat nieuwe gegevens zijn verstrekt en aanvullende controles zijn verricht, kan de Commissie nu een besluit nemen over de volledigheid, de juistheid en de waarheidsgetrouwheid van de rekeningen die zijn ingediend door de Duitse betaalorganen „Baden-Württemberg”, „Hessen”, „IBH” en „Helaba”. (3) In artikel 10, lid 2, eerste alinea, van Verordening (EG) nr. 885/2006 van de Commissie van 21 juni 2006 houdende uitvoeringsbepalingen van Verordening (EG) nr. 1290/2005 van de Raad met betrekking tot de erkenning van de betaalorganen en andere instanties en de goedkeuring van de rekeningen inzake het ELGF en het ELFPO ( 3 ) is bepaald dat het bedrag dat overeenkomstig het in lid 1, eerste alinea, van dat artikel bedoelde besluit tot goedkeuring van de rekeningen moet worden ingevorderd bij of betaald aan elke lidstaat, wordt vastgesteld door de maandelijkse betalingen die voor het begrotingsjaar in kwestie, in dit geval 2009, zijn betaald, af te trekken van de overeenkomstig lid 1 van dat artikel voor datzelfde jaar erkende uitgaven. Dit bedrag wordt door de Commissie afgetrokken van of opgeteld bij de maandelijkse betaling voor de uitgaven die zijn gedaan in de tweede maand na het besluit tot goedkeuring van de rekeningen. (4) Krachtens artikel 32, lid 5, van Verordening (EG) nr. 1290/2005 worden de financiële gevolgen van de niet-invordering van in verband met onregelmatigheden verschuldigde bedragen voor 50 % door de betrokken lidstaat en voor 50 % door de Gemeenschapsbegroting gedragen als de invordering niet heeft plaatsgevonden binnen vier jaar na de datum van het eerste administratieve of gerechtelijke proces-verbaal, of binnen acht jaar na die datum als over de terugvordering een zaak is aangespannen bij een nationale rechtbank. In artikel 32, lid 3, van die verordening is bepaald dat de lidstaten de Commissie bij de indiening van de jaarrekeningen een samenvattend overzicht van de in verband met onregelmatigheden ingeleide terugvorderingsprocedures moeten bezorgen. De bepalingen over de manier waarop de lidstaten de in te vorderen bedragen moeten rapporteren, zijn vastgesteld bij Verordening (EG) nr. 885/2006. In bijlage III bij die verordening is de modeltabel opgenomen die de lidstaten in 2010 moesten indienen. Op basis van de door de lidstaten ingevulde tabellen moet de Commissie een besluit vaststellen over de financiële gevolgen van het na respectievelijk vier of acht jaar nog steeds achterwege blijven van invordering van in verband met onregelmatigheden verschuldigde bedragen. Een dergelijk besluit staat niet in de weg aan latere conformiteitsbesluiten op grond van artikel 32, lid 8, van Verordening (EG) nr. 1290/2005. (5) Overeenkomstig artikel 32, lid 6, van Verordening (EG) nr. 1290/2005 kunnen de lidstaten besluiten de terugvordering niet voort te zetten. Een dergelijk besluit kan alleen worden genomen indien het totaal van de reeds gemaakte en de nog te verwachten terugvorderingskosten hoger is dan het terug te vorderen bedrag of indien de invordering onmogelijk blijkt als gevolg van de overeenkomstig het nationale recht geconstateerde en erkende insolventie van de debiteur of van de personen die juridisch aansprakelijk zijn voor de onregelmatigheid. Als dat besluit is genomen binnen vier jaar na de datum van het eerste administratieve of gerechtelijke proces-verbaal, of binnen acht jaar na die datum indien over de terugvordering een zaak is aangespannen bij nationale rechtbanken, worden de financiële gevolgen van het achterwege blijven van de invordering voor 100 % door de Gemeenschapsbegroting gedragen. De bedragen waarvoor de lidstaten hebben besloten de terugvordering niet voort te zetten, en de redenen voor dat besluit moeten worden vermeld in het in artikel 32, lid 3, van Verordening (EG) nr. 1290/2005 bedoelde samenvattende overzicht. Die bedragen worden niet ten laste van de betrokken lidstaten gebracht en worden bijgevolg gedragen door de Gemeenschapsbegroting. Het desbetreffende besluit staat niet in de weg aan latere conformiteitsbesluiten op grond van artikel 32, lid 8, van de genoemde verordening. (6) Bij de goedkeuring van de rekeningen van de betrokken betaalorganen moet de Commissie rekening houden met de bedragen die op grond van Besluit 2010/258/EU reeds zijn ingehouden op de betalingen aan de betrokken lidstaten. (7) Overeenkomstig artikel 30, lid 2, van Verordening (EG) nr. 1290/2005 staat het onderhavige besluit niet in de weg aan latere besluiten van de Commissie waarbij uitgaven die niet overeenkomstig de communautaire voorschriften blijken te zijn gedaan, alsnog aan communautaire financiering worden onttrokken, HEEFT HET VOLGENDE BESLUIT VASTGESTELD: Artikel 1 De rekeningen van de Duitse betaalorganen „Baden-Württemberg”, „Hessen”, „IBH” en „Helaba” betreffende de door het Europees Landbouwgarantiefonds (ELGF) gefinancierde uitgaven over het begrotingsjaar 2009 worden goedgekeurd. De bedragen die op grond van dit besluit bij de betrokken lidstaten moeten worden ingevorderd of aan hen moeten worden betaald, met inbegrip van de bedragen die voortvloeien uit de toepassing van artikel 32, lid 5, van Verordening (EG) nr. 1290/2005, worden vastgesteld in de bijlage. Artikel 2 Dit besluit is gericht tot de Bondsrepubliek Duitsland. Gedaan te Brussel, 30 november 2010. Voor de Commissie Dacian CIOLOŞ Lid van de Commissie ( 1 ) PB L 209 van 11.8.2005, blz. 1 . ( 2 ) PB L 112 van 5.5.2010, blz. 17 . ( 3 ) PB L 171 van 23.6.2006, blz. 90 . BIJLAGE GOEDKEURING VAN DE REKENINGEN VAN DE BETAALORGANEN BEGROTINGSJAAR 2009 BIJ DE LIDSTAAT IN TE VORDEREN OF AAN DE LIDSTAAT TE BETALEN BEDRAG NB: Nomenclatuur 2011: 05 07 01 06, 05 02 16 02, 6701, 6702, 6803. LS 2009 - Uitgaven/bestemmingsontvangsten van de betaalorganen waarvan de rekeningen worden Totaal a + b Verlagingen en schorsingen voor het hele begrotingsjaar ( 1 ) Verlagingen overeenkomstig artikel 32 van Verordening (EG) nr. 1290/2005 Totaal na verlagingen en schorsingen Betalingen aan de lidstaat voor het begrotingsjaar Bij de lidstaat in te vorderen (–) of aan de lidstaat te betalen (+) bedrag ( 2 ) In het kader van Besluit 2010/258/EU bij de lidstaat ingevorderd (–) of aan de lidstaat betaald (+) bedrag Bij de lidstaat in te vorderen (–) of aan de lidstaat te betalen (+) bedrag ( 2 ) goedgekeurd afgesplitst = in de jaarlijkse declaratie opgenomen uitgaven/ bestemmingsontvangsten = totaal van de in de maandelijkse declaraties opgenomen uitgaven/ bestemmingsontvangsten a = xxxxx – A (kol.i) b = xxxxx – A (kol.h) c = a + b d = xxxxx – C1 (kol. e) e = xxxxx – ART32 f = c + d + e g h = f – g i j = h – i DE EUR 5 890 556 430,37 0,00 5 890 556 430,37 –1 989 043,44 – 478 679,88 5 888 088 707,05 5 888 016 608,23 72 098,82 57 491,30 14 607,52 LS Uitgaven ( 3 ) Bestemmingsontvangsten ( 3 ) Suikerfonds Artikel 32 (= e) Totaal (= h) Uitgaven ( 4 ) Bestemmingsontvangsten ( 4 ) 05 07 01 06 6701 05 02 16 02 6803 6702 i j k l m n = i + j + k + l + m DE EUR 31 371,26 0,00 0,00 0,00 –16 763,74 14 607,52 ( 1 ) De verlagingen en schorsingen omvatten die welke in het kader van de regeling voor de betalingen zijn verricht, en voorts met name de correcties wegens de in de maanden augustus, september en oktober 2009 geconstateerde overschrijdingen van de betalingstermijn. ( 2 ) Het bedrag waarvan is uitgegaan bij de berekening van het bij de lidstaat in te vorderen of aan de lidstaat te betalen bedrag, is het totaal van de jaarlijkse declaratie (kolom a), respectievelijk het totaal van de maandelijkse declaraties in het geval van de afgesplitste uitgaven (kolom b). Toe te passen wisselkoers: artikel 7, lid 2, van Verordening (EG) nr. 883/2006 van de Commissie. ( 3 ) Een eventuele aanpassing van de bestemmingsontvangsten in het voordeel van de lidstaat moet worden gedeclareerd ten laste van post 05 07 01 06. ( 4 ) Een eventuele aanpassing van de bestemmingsontvangsten voor het Suikerfonds in het voordeel van de lidstaat moet worden gedeclareerd ten laste van post 05 02 16 02. NB: Nomenclatuur 2011: 05 07 01 06, 05 02 16 02, 6701, 6702, 6803.",
  "source": "EUR LEX"
}