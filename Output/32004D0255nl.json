{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0255:NL:HTML\">",
  "content": "EUR-Lex - 32004D0255 - NL Avis juridique important | 32004D0255 2004/255/EG: Besluit van de Commissie van 17 maart 2004 tot intrekking van Besluit 2002/611/EG van de Commissie tot aanvaarding van een verbintenis die was aangeboden in het kader van de antidumping- en antisubsidieprocedure betreffende de invoer van sulfanilzuur uit India Publicatieblad Nr. L 080 van 18/03/2004 blz. 0029 - 0030 Besluit van de Commissie van 17 maart 2004 tot intrekking van Besluit 2002/611/EG van de Commissie tot aanvaarding van een verbintenis die was aangeboden in het kader van de antidumping- en antisubsidieprocedure betreffende de invoer van sulfanilzuur uit India (2004/255/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap(1), inzonderheid op de artikelen 8 en 9, Gelet op Verordening (EG) Nr. 2026/97 van 6 oktober 1997 betreffende beschermende maatregelen tegen invoer met dumping uit landen die geen lid zijn van de Europese Gemeenschap(2), inzonderheid op de artikelen 13 en 15, Na overleg met het Raadgevend Comit√©, Overwegende hetgeen volgt: A. VOORAFGAANDE PROCEDURE (1) De Raad heeft in juli 2002 bij Verordening (EG) nr. 1338/2002(3) definitieve compenserende rechten ingesteld op de invoer van sulfanilzuur uit India. Op dezelfde dag heeft de Raad bij Verordening (EG) nr. 1339/2002(4) definitieve antidumpingrechten ingesteld tot invoer van sulfanilzuur van oorsprong uit de Volksrepubliek China en India. (2) In het kader van deze procedures heeft de Commissie bij Besluit 2002/611/EG(5) een prijsverbintenis aanvaard die was aangeboden door de Indiase onderneming Kokan Synthetics &  Chemicals Pvt. Ltd (de \"onderneming\"). B. VRIJWILLIGE OPZEGGING VAN EEN VERBINTENIS (3) De onderneming liet de Commissie in december 2003 weten dat zij haar verbintenis wenste op te zeggen. C. INTREKKING VAN BESLUIT 2002/611/EG (4) Gezien het bovenstaande moet Besluit 2002/611/EG worden ingetrokken. (5) Gelijktijdig met dit besluit heeft de Raad bij Verordening (EG) nr. 492/2004(6) de vrijstelling ingetrokken van de antidumping- en compenserende rechten die was toegekend aan de uitvoer van de producten van de onderneming en heeft hij hierop een definitief antidumping- en compenserend recht ingesteld, BESLUIT: Artikel 1 Besluit 2002/611/EG wordt ingetrokken. Artikel 2 Dit besluit treedt in werking op de dag volgende op die van haar bekendmaking in het Publicatieblad van de Europese Unie. Gedaan te Brussel, 17 maart 2004. Voor de Commissie Pascal Lamy Lid van de Commissie (1) PB L 56 van 6.3.1996, blz. 1. Verordening laatstelijk gewijzigd bij Verordening (EG) nr. 1972/2002 (PB L 305 van 7.11.2002, blz. 1). (2) PB L 288 van 21.10.1997, blz. 1. Verordening laatstelijk gewijzigd bij Verordening (EG) nr. 1973/2002 (PB L 305 van 7.11.2002, blz. 4). (3) PB L 196 van 25.7.2002, blz. 1. (4) PB L 196 van 25.7.2002, blz. 11. Verordening gewijzigd bij Verordening (EG) nr. 236/2004 (PB L 40 van 12.2.2004, blz. 17). (5) PB L 196 van 25.7.2002, blz. 36. (6) Zie bladzijde 6 van dit Publicatieblad.",
  "source": "EUR LEX"
}