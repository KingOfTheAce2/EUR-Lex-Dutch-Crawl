{
  "url": "http://www.w3.org/1999/xhtml\">",
  "content": "L_2004257NL.01000101.xml 4.8.2004 NL Publicatieblad van de Europese Unie L 257/1 VERORDENING (EG) N r. 1412/2004 VAN DE RAAD van 3 augustus 2004 tot wijziging van Verordening (EG) nr. 1210/2003 betreffende bepaalde specifieke restricties op de economische en financiële betrekkingen met Irak DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 60 en 301, Gelet op Gemeenschappelijk Standpunt 2004/553/GBVB van de Raad van 19 juli 2004 tot wijziging van Gemeenschappelijk Standpunt 2003/495/GBVB inzake Irak ( 1 ) , Gezien het voorstel van de Commissie, Overwegende hetgeen volgt: (1) Overeenkomstig Resolutie 1483(2003) van de Veiligheidsraad van de Verenigde Naties, voorziet Verordening (EG) nr. 1210/2003 ( 2 ) tot en met 31 december 2007 in bepaalde immuniteiten tegen juridische procedures en handhavingsmaatregelen voor bepaalde Iraakse tegoeden en goederen. (2) In Resolutie 1546(2004) van de Veiligheidsraad van de Verenigde Naties wordt bepaald dat de immuniteiten die gelden voor door Irak uitgevoerde aardolie en voor het Ontwikkelingsfonds voor Irak, niet van toepassing zijn op bindende uitspraken die voortvloeien uit contractuele verplichtingen die Irak na 30 juni 2004 aangaat. (3) Op 28 juni 2004 hield het Voorlopige Gezag van de Coalitie op te bestaan en herkreeg Irak zijn volledige soevereiniteit. (4) Om Gemeenschappelijk Standpunt 2003/495/GBVB inzake Irak af te stemmen op Resolutie 1546(2004) wordt de desbetreffende bepaling gewijzigd bij Gemeenschappelijk Standpunt 2004/553/GBVB. (5) Verordening (EG) nr. 1210/2003 moet dienovereenkomstig worden aangepast, HEEFT DE VOLGENDE VERORDENING VASTGESTELD: Artikel 1 Aan artikel 10 van Verordening (EG) nr. 1210/2003 wordt het volgende lid toegevoegd: „3.   Lid 1, onder a), b) en d), is niet van toepassing op juridische procedures betreffende contractuele verplichtingen die na 30 juni 2004 worden aangegaan door Irak, met name door de interim-regering, de centrale bank van Irak en het Ontwikkelingsfonds voor Irak en evenmin op definitieve uitspraken terzake van dergelijke contractuele verplichtingen.”. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 augustus 2004. Voor de Raad De voorzitter B. BOT ( 1 ) PB L 246 van 20.7.2004, blz. 32 . ( 2 ) PB L 169 van 8.7.2003, blz. 6 . Verordening laatstelijk gewijzigd bij Verordening (EG) nr. 1086/2004 van de Commissie ( PB L 207 van 10.6.2004, blz. 10 ).",
  "source": "EUR LEX"
}