{
  "url": "http://www.w3.org/1999/xhtml\"><!--",
  "content": "L_2015259NL.01002301.xml 6.10.2015 NL Publicatieblad van de Europese Unie L 259/23 BESLUIT (GBVB) 2015/1781 VAN DE RAAD van 5 oktober 2015 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 5 maart 2014 heeft de Raad Besluit 2014/119/GBVB ( 1 ) vastgesteld. (2) Op 5 maart 2015 heeft de Raad Besluit (GBVB) 2015/364 ( 2 ) vastgesteld. Bij dat besluit is bepaald dat de beperkende maatregelen van Besluit 2014/119/GBVB van toepassing moeten zijn tot en met 6 maart 2016 ten aanzien van 14 personen, en tot en met 6 juni 2015 ten aanzien van vier personen. (3) De Raad heeft op 5 juni 2015 Besluit (GBVB) 2015/876 ( 3 ) vastgesteld, waarin onder andere is bepaald dat ten aanzien van één van deze vier personen, de toepassing van de beperkende maatregelen moet worden verlengd tot en met 6 oktober 2015 en dat de hem betreffende motivering moet worden geactualiseerd. (4) Voor die persoon dient de toepassing van de beperkende maatregelen te worden verlengd tot en met 6 maart 2016 en dient de hem betreffende motivering te worden geactualiseerd. (5) Besluit 2014/119/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5 van Besluit 2014/119/GBVB wordt vervangen door: „Artikel 5 Dit besluit treedt in werking op de dag van de bekendmaking ervan in het Publicatieblad van de Europese Unie . Dit besluit is van toepassing tot en met 6 maart 2016. Dit besluit wordt doorlopend getoetst. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”. Artikel 2 De bijlage bij Besluit 2014/119/GBVB wordt gewijzigd zoals aangegeven in de bijlage bij dit besluit. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Luxemburg, 5 oktober 2015. Voor de Raad De voorzitter N. SCHMIT ( 1 ) Besluit 2014/119/GBVB van de Raad van 5 maart 2014 betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 66 van 6.3.2014, blz. 26 ). ( 2 ) Besluit (GBVB) 2015/364 van de Raad van 5 maart 2015 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 62 van 6.3.2015, blz. 25 ). ( 3 ) Besluit (GBVB) 2015/876 van de Raad van 5 juni 2015 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 142 van 6.6.2015, blz. 30 ). BIJLAGE De vermelding voor de volgende persoon in de bijlage bij Besluit 2014/119/GBVB wordt vervangen door de onderstaande vermelding: Naam Nadere gegevens Motivering Datum van aanwijzing 10. Serhii Petrovych Kliuiev (Сергiй Петрович Клюєв), Serhiy Petrovych Klyuyev geboren op 19 augustus 1969, broer van Andrii Kliuiev, zakenman Persoon tegen wie strafvervolging is ingesteld door de Oekraïense autoriteiten wegens betrokkenheid bij het verduisteren van overheidsmiddelen of overheidsactiva. Persoon die banden heeft met een aangewezen persoon (Andrii Petrovych Kliuiev) tegen wie strafvervolging is ingesteld door de Oekraïense autoriteiten wegens het verduisteren van overheidsmiddelen of overheidsactiva 6.3.2014",
  "source": "EUR LEX"
}