{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R3513:NL:HTML\">",
  "content": "EUR-Lex - 31992R3513 - NL Avis juridique important | 31992R3513 Verordening (EEG) nr. 3513/92 van de Commissie van 3 december 1992 houdende indeling van bepaalde goederen in de gecombineerde nomenclatuur Publicatieblad Nr. L 355 van 05/12/1992 blz. 0012 - 0013 Bijzondere uitgave in het Fins: Hoofdstuk 2 Deel 8 blz. 0152 Bijzondere uitgave in het Zweeds: Hoofdstuk 2 Deel 8 blz. 0152 VERORDENING (EEG) Nr. 3513/92 VAN DE COMMISSIE  van 3 december 1992  houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1039/92 van de Commissie (2),  inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening  opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond  van de motiveringen opgenomen in kolom 3; Overwegende dat het wenselijk is dat op een door de douaneautoriteiten van de Lid-Staten verstrekte bindende tariefinlichting betreffende de indeling van goederen in het gemeenschappelijk douanetarief die niet in overeenstemming is met de bepalingen van  onderhavige verordening, door rechthebbende, gedurende drie maanden, overeenkomstig de bepalingen van artikel 6 van Verordening (EEG) nr. 3796/90 van de Commissie (3), gewijzigd bij Verordening (EEG) nr. 2674/92 (4), een beroep kan worden gedaan, indien  hij een overeenkomst als bedoeld bij artikel 14, lid 3, onder a) of b), van Verordening (EEG) nr. 1715/90 van de Commissie (5) heeft afgesloten; Overwegende dat de in deze verordening vervatte maatregelen in overeenstemming zijn met het advies van het Comité nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de Lid-Staten verstrekte bindende tariefinlichting die niet in overeenstemming is met de bepalingen van onderhavige verordening, kan, gedurende drie maanden, door rechthebbende, overeenkomstig de  bepalingen van artikel 6 van Verordening (EEG) nr. 3796/90, een beroep worden gedaan, indien hij een overeenkomst als bedoeld bij artikel 14, lid 3, onder a) of b), van Verordening (EEG) nr. 1715/90 heeft afgesloten. Artikel 3 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in  elke Lid-Staat. Gedaan te Brussel, 3 december 1992. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 110 van 28. 4. 1992, blz. 42. (3) PB nr. L 365 van 28. 12. 1990, blz. 17. (4) PB nr. L 271 van 16. 9. 1992, blz. 5. (5) PB nr. L 160 van 26. 6. 1990, blz. 1. BIJLAGE Omschrijving van de goederen  Indeling GN-code  Motivering      (1)  (2)  (3)      1. Bereide olie in gelatinecapsules, opgemaakt voor de verkoop in het klein. Elke capsule bevat: - olie uit zaden van de gewone teunisbloem (Oenothera biennis L.) 500 mg - vloeibaar melkvet 14 mg - antioxydant (vitamine E) 15 mg  1517 90 99  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 1517, 1517 90 en 1517 90 99  2. Kleurloze, heldere,  zoete stroop van invertsuiker, zonder waarneembare vruchtesmaak, met de volgende analytische kenmerken: - extract, refr. 20 °C: 67,0 gewichtspercenten - saccharose: niet aantoonbaar - glucose (dextrose): 48,0 gewichtspercenten in droge toestand - fructose: 48,8 gewichtspercenten in droge toestand - as: minder dan 0,01 gewichtspercent - titreerbare zuren (pH 7,0) berekend als wijnzuur: 0,11 gewichtspercent Het produkt wordt onder de benaming  \"gerectificeerde geconcentreerde druivemost\" verhandeld  1702 90 90  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de  GN-codes 1702, 1702 90 en 1702 90 90. Door het onttrekken van vrijwel alle andere bestanddelen dan de suikers heeft het produkt het karakter van geconcentreerde druivemost bedoeld bij GN-code 2009 60 verloren  3. Wortelsap dat een melkzuurgisting heeft ondergaan en dat als zodanig geschikt  is om te worden gebruikt als drank  2202 90 10  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 2202, 2202 90 en 2202 90 10. Als resultaat van de melkzuurgisting heeft het produkt een lagere pH-waarde, waardoor het zijn oorspronkelijke karakter van groentesap bedoeld bij post 2009 heeft verloren (zie ook de GS-toelichtingen bij post 2009, derde en zevende alinea)",
  "source": "EUR LEX"
}