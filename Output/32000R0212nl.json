{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R0212:NL:HTML\">",
  "content": "EUR-Lex - 32000R0212 - NL Avis juridique important | 32000R0212 Verordening (EG, EGKS, Euratom) nr. 212/2000 van de Raad van 24 januari 2000 houdende aanpassing van de bedragen van de dagvergoedingen als bedoeld in artikel 13 van bijlage VII van het Statuut van de ambtenaren van de Europese Gemeenschappen voor dienstreizen in Oostenrijk, Finland en Zweden Publicatieblad Nr. L 024 van 29/01/2000 blz. 0001 - 0002 VERORDENING (EG, EGKS, EURATOM) Nr. 212/2000 VAN DE RAAD van 24 januari 2000 houdende aanpassing van de bedragen van de dagvergoedingen als bedoeld in artikel 13 van bijlage VII van het Statuut van de ambtenaren van de Europese Gemeenschappen voor dienstreizen in Oostenrijk, Finland en Zweden DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name op artikel 283, Gelet op het Statuut van de ambtenaren van de Europese Gemeenschappen en de Regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68(1), laatstelijk gewijzigd bij Verordening (EG, EGKS, Euratom) nr. 2700/1999(2), met name op artikel 13 van bijlage VII van genoemd Statuut en op de artikelen 22 en 67 van genoemde Regeling, Gezien het voorstel van de Commissie, Overwegende dat de bedragen van de dagvergoeding voor dienstreizen moeten worden aangepast teneinde rekening te houden met de in Oostenrijk, Finland en Zweden vastgestelde ontwikkeling van de prijzen en de wisselkoersen sedert 1991, HEEFT DE VOLGENDE VERORDENING VASTGESTELD: Artikel 1 Artikel 13 van bijlage VII van het Statuut wordt als volgt gewijzigd: 1. In de tabel van lid 1, sub a), worden de bedragen voor Oostenrijk, Finland en Zweden als volgt gewijzigd: >RUIMTE VOOR DE TABEL> 2. In lid 2 worden de bedragen voor Oostenrijk, Finland en Zweden vervangen door de onderstaande bedragen: EUR 128,58 voor Oostenrijk; EUR 140,98 voor Finland; EUR 141,77 voor Zweden. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 januari 2000. Voor de Raad De voorzitter L. CAPOULAS SANTOS (1) PB L 56 van 4.3.1968, blz. 1. (2) PB L 327 van 21.12.1999, blz. 1.",
  "source": "EUR LEX"
}