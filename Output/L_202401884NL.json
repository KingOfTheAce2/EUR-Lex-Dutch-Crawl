{
  "url": "http://www.w3.org/1999/xhtml\">",
  "content": "L_202401884NL.000101.fmx.xml Publicatieblad van de Europese Unie NL L-serie 2024/1884 11.7.2024 UITVOERINGSBESLUIT (EU) 2024/1884 VAN DE COMMISSIE van 10 juli 2024 tot wijziging van Uitvoeringsbesluit (EU) 2020/2126 van de Commissie wat betreft de totale hoeveelheden geannuleerde EU-ETS-emissierechten die in aanmerking mogen worden genomen voor de naleving door bepaalde lidstaten van Verordening (EU) 2018/842 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/842 van het Europees Parlement en de Raad van 30 mei 2018 betreffende bindende jaarlijkse broeikasgasemissiereducties door de lidstaten van 2021 tot en met 2030 teneinde bij te dragen aan klimaatmaatregelen om aan de toezeggingen uit hoofde van de Overeenkomst van Parijs te voldoen, en tot wijziging van Verordening (EU) nr. 525/2013 ( 1 ) , en met name artikel 4, lid 3, Overwegende hetgeen volgt: (1) Artikel 6 van Verordening (EU) 2018/842 biedt bepaalde lidstaten de mogelijkheid om een beperkte annulering van EU-ETS-emissierechten in aanmerking te laten nemen voor hun naleving op grond van artikel 9 van die verordening (de “ETS-flexibiliteit”). (2) In bijlage III bij Uitvoeringsbesluit (EU) 2020/2126 van de Commissie ( 2 ) zijn de totale hoeveelheden vastgesteld die voor de ETS-flexibiliteit op grond van artikel 4, lid 4, van Verordening (EU) 2018/842 mogen worden gebruikt. Het totale aantal is bepaald door de percentages die de lidstaten uiterlijk op 31 december 2019 overeenkomstig artikel 6, lid 3, van Verordening (EU) 2018/842 hebben meegedeeld, toe te passen op de berekende broeikasgasemissiewaarden uit 2005. (3) Na de wijziging van Verordening (EU) 2018/842 bij Verordening (EU) 2023/857 van het Europees Parlement en de Raad ( 3 ) is het maximale percentage voor de ETS-flexibiliteit van Malta voor de jaren 2025-2030 verhoogd van 2 % tot 7 %. Daarnaast kregen sommige lidstaten een extra gelegenheid om de Commissie, uiterlijk op 31 december 2023, mee te delen of zij voornemens waren gebruik te maken van of verder gebruik te maken van de ETS-flexibiliteit voor de periode 2025-2030. (4) Malta en Zweden hebben de Commissie tegen 31 december 2023 in kennis gesteld van hun voorgenomen gebruik van deze flexibiliteit. Daarom moeten de hoeveelheden die voor de in bijlage III bij Uitvoeringsbesluit (EU) 2020/2126 vastgestelde ETS-flexibiliteit moeten worden gebruikt, voor die twee lidstaten worden gewijzigd. (5) De extra hoeveelheden die voor deze twee lidstaten in aanmerking mogen worden genomen voor hun naleving overeenkomstig artikel 9 van Verordening (EU) 2018/842, worden bepaald door de percentages die voor de periode van 2025 tot en met 2030 zijn meegedeeld overeenkomstig artikel 6, leden 3 bis en 3 ter, van die verordening, toe te passen op de berekende broeikasgasemissiewaarden uit 2005 zoals vastgesteld in bijlage I bij Uitvoeringsbesluit (EU) 2020/2126. (6) Uitvoeringsbesluit (EU) 2020/2126 moet daarom dienovereenkomstig worden gewijzigd. (7) De in dit besluit vervatte maatregelen zijn in overeenstemming met het advies van het Comité klimaatverandering, HEEFT HET VOLGENDE BESLUIT VASTGESTELD: Artikel 1 Bijlage III bij Uitvoeringsbesluit (EU) 2020/2126 wordt vervangen door de tekst in de bijlage bij dit besluit. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 10 juli 2024. Voor de Commissie De voorzitter Ursula VON DER LEYEN ( 1 ) PB L 156 van 19.6.2018, blz. 26 , ELI: http://data.europa.eu/eli/reg/2018/842/oj . ( 2 ) Uitvoeringsbesluit (EU) 2020/2126 van de Commissie van 16 december 2020 tot vaststelling van de jaarlijkse emissieruimten voor de lidstaten voor de periode 2021 tot en met 2030 overeenkomstig Verordening (EU) 2018/842 van het Europees Parlement en de Raad ( PB L 426 van 17.12.2020, blz. 58 , ELI: http://data.europa.eu/eli/dec_impl/2020/2126/oj ). ( 3 ) Verordening (EU) 2023/857 van het Europees Parlement en de Raad van 19 april 2023 tot wijziging van Verordening (EU) 2018/842 betreffende bindende jaarlijkse broeikasgasemissiereducties door de lidstaten van 2021 tot en met 2030 teneinde bij te dragen aan klimaatmaatregelen om aan de toezeggingen uit hoofde van de Overeenkomst van Parijs te voldoen, en van Verordening (EU) 2018/1999 ( PB L 111 van 26.4.2023, blz. 1 ), ELI: http://data.europa.eu/eli/reg/2023/857/oj ). BIJLAGE ““BIJLAGE III Totale hoeveelheden na de vermindering van de EU-ETS-emissierechten, die in aanmerking kunnen worden genomen voor de naleving door bepaalde lidstaten in het kader van artikel 9 van Verordening (EU) 2018/842 Lidstaat Totale hoeveelheid in ton CO 2 -equivalent België 15 423 456 Denemarken 8 073 618 Ierland 19 075 035 Luxemburg 4 046 475 Malta 510 300 Oostenrijk 11 398 397 Finland 6 887 972 Zweden 5 187 421 ”\n            ” ELI: http://data.europa.eu/eli/dec_impl/2024/1884/oj ISSN 1977-0758 (electronic edition)",
  "source": "EUR LEX"
}