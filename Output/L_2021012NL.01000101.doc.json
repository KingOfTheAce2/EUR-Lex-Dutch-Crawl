{
  "url": "http://www.w3.org/1999/xhtml\">",
  "content": "L_2021012NL.01000101.xml 15.1.2021 NL Publicatieblad van de Europese Unie L 12/1 UITVOERINGSVERORDENING (EU) 2021/28 VAN DE COMMISSIE van 14 januari 2021 tot wijziging van Verordening (EG) nr. 1362/2000 van de Raad wat betreft het tariefcontingent van de Unie voor bananen van oorsprong uit Mexico DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1362/2000 van de Raad van 29 juni 2000 houdende tenuitvoerlegging door de Gemeenschap van de tariefbepalingen van Besluit nr. 2/2000 van de Gezamenlijke Raad, ingesteld uit hoofde van de Interim-overeenkomst betreffende de handel en aanverwante zaken tussen de Europese Gemeenschap en de Verenigde Mexicaanse Staten ( 1 ) , en met name artikel 4, Overwegende hetgeen volgt: (1) Om rekening te houden met de toetreding op 1 juli 2013 tot de Europese Unie van Kroatië heeft de Raad bij Besluit (EU) 2019/573 ( 2 ) namens de Europese Unie en haar lidstaten op 27 november 2018 een derde aanvullend protocol bij de Overeenkomst inzake economisch partnerschap, politieke coördinatie en samenwerking tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds ( 3 ) , gesloten, dat op 1 maart 2020 in werking is getreden. (2) Bij Besluit (EU) 2019/104 ( 4 ) heeft de Raad zijn goedkeuring gehecht aan het standpunt dat namens de Europese Unie in de bij de Overeenkomst inzake economisch partnerschap, politieke coördinatie en samenwerking tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds, opgerichte Gezamenlijke Raad moet worden ingenomen over de noodzakelijke wijzigingen van de overeenkomst om rekening te kunnen houden met de toetreding van Kroatië tot de Unie. (3) Besluit nr. 1/2020 van de Gezamenlijke Raad EU-Mexico ( 5 ) voorziet in een verhoging van het tariefcontingent van de Unie voor verse bananen van oorsprong uit Mexico die in de Unie in het vrije verkeer worden gebracht. (4) Verordening (EG) nr. 1362/2000 moet derhalve worden gewijzigd om de in Besluit nr. 1/2020 van de Gezamenlijke Raad EU-Mexico vastgestelde verhoging van het tariefcontingent ten uitvoer te leggen. Aangezien het tariefcontingent voor bananen voor het jaar 2020 is uitgeput, moet een afzonderlijk volgnummer worden toegewezen aan het extra volume voor dat jaar. (5) Om onnodige vertraging bij de toepassing van dit tariefcontingent te voorkomen, moet deze verordening met spoed in werking treden en met terugwerkende kracht van toepassing zijn met ingang van de derde dag na de bekendmaking van Besluit nr. 1/2020 van de Gezamenlijke Raad EU-Mexico in het Publicatieblad van de Europese Unie . (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 1362/2000 wordt als volgt gewijzigd: 1) De rij met volgnummer 09.1834 wordt vervangen door: Volgnr. GN-code Omschrijving Jaarlijks tariefcontingent (nettogewicht, tenzij anderszins aangeduid) Recht tariefcontingent (% vermindering) “09.1834 0803 90 10 Bananen, vers (m.u.v. “plantains”) Tot en met 31 december 2020: 2 000  ton; met ingang van 1 januari 2021: 2 010  ton Vastrecht toe te passen.” 2) Tussen de rij met volgnummer 09.1834 en de rij met volgnummer 09.1847 wordt de volgende rij ingevoegd: Volgnr. GN-code Omschrijving Jaarlijks tariefcontingent (nettogewicht, tenzij anderszins aangeduid) Recht tariefcontingent (% vermindering) “09.1838 0803 90 10 Bananen, vers (m.u.v. “plantains”) Van 13 augustus 2020 tot en met 31 december 2020: 10 ton Vastrecht toe te passen.” Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 13 augustus 2020. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 januari 2021. Voor de Commissie De voorzitter Ursula VON DER LEYEN ( 1 ) PB L 157 van 30.6.2000, blz. 1 . ( 2 ) Besluit (EU) 2019/573 van de Raad van 8 april 2019 betreffende de sluiting, namens de Europese Unie en haar lidstaten, van het derde aanvullend protocol bij de Overeenkomst inzake economisch partnerschap, politieke coördinatie en samenwerking tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds, om rekening te houden met de toetreding van de Republiek Kroatië tot de Europese Unie ( PB L 100 van 11.4.2019, blz. 3 ). ( 3 ) PB L 325 van 20.12.2018, blz. 3 . ( 4 ) Besluit (EU) 2019/104 van de Raad van 22 mei 2018 betreffende het namens de Europese Unie in de Gezamenlijke Raad EU-Mexico die is opgericht in het kader van de Overeenkomst inzake economisch partnerschap, politieke coördinatie en samenwerking tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds, in te nemen standpunt met betrekking tot de wijziging van de Besluiten nr. 2/2000 en nr. 2/2001 van de Gezamenlijke Raad om rekening te houden met de toetreding van de Republiek Kroatië tot de Europese Unie ( PB L 21 van 24.1.2019, blz. 23 ). ( 5 ) Besluit Nr. 1/2020 van de Gezamenlijke Raad EU-Mexico van 31 juli 2020 tot wijziging van Besluit nr. 2/2000 [2020/1180] ( PB L 259 van 10.8.2020, blz. 40 ).",
  "source": "EUR LEX"
}