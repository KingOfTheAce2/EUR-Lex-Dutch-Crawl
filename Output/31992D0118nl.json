{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0118:NL:HTML\">",
  "content": "EUR-Lex - 31992D0118 - NL Avis juridique important | 31992D0118 92/118/EEG: Besluit van de Raad van 27 januari 1992 betreffende de aanpassing van de Overeenkomst in de vorm van een briefwisseling tussen de Europese Economische Gemeenschap en het Koninkrijk Noorwegen betreffende de onderlinge handel in kaas Publicatieblad Nr. L 044 van 20/02/1992 blz. 0038 - 0038 BESLUIT VAN DE RAAD  van 27 januari 1992  betreffende de aanpassing van de Overeenkomst in de vorm van een briefwisseling tussen de Europese Economische Gemeenschap en het Koninkrijk Noorwegen betreffende de onderlinge handel in kaas  ( 92/118/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gelet op de aanbeveling van de Commissie, Overwegende dat in de op 22 maart 1989 ondertekende Overeenkomst in de vorm van een briefwisseling tussen de Europese Economische Gemeenschap en het Koninkrijk Noorwegen betreffende de onderlinge handel in kaas ( 1 ), hierna  \"Overeenkomst betreffende de  onderlinge handel in kaas\" te noemen, alleen de voor het tijdvak 1989 tot en met 1991 door respectievelijk de Gemeenschap en Noorwegen te openen tariefcontingenten zijn vastgesteld; dat het derhalve dienstig is de contingenten vast te stellen die vanaf  1 januari 1992 zullen worden toegepast; Overwegende dat de Commissie daartoe met Noorwegen overleg heeft gepleegd en dat dit overleg tot een overeenkomst heeft geleid, BESLUIT : Artikel 1 De Overeenkomst in de vorm van een briefwisseling tussen de Europese Economische Gemeenschap en het Koninkrijk Noorwegen betreffende de aanpassing van de Overeenkomst betreffende de onderlinge handel in kaas, wordt namens de Gemeenschap  goedgekeurd . De tekst van de Overeenkomst is aan dit besluit gehecht . Artikel 2 De Voorzitter van de Raad is gemachtigd de persoon aan te wijzen die bevoegd is om de Overeenkomst te ondertekenen ten einde daardoor de Gemeenschap te binden . Gedaan te Brussel, 27 januari 1992 . Voor de Raad De Voorzitter Arlindo MARQUES CUNHA ( 1 ) PB nr . L 362 van 30 . 12 . 1988, blz . 52 .",
  "source": "EUR LEX"
}