{
  "url": "http://www.w3.org/1999/xhtml\"><!--",
  "content": "L_202500648NL.000101.fmx.xml Publicatieblad van de Europese Unie NL L-serie 2025/648 3.4.2025 UITVOERINGSVERORDENING (EU) 2025/648 VAN DE COMMISSIE van 2 april 2025 tot wijziging van Uitvoeringsverordening (EU) 2015/2378 wat betreft de standaardformulieren en geautomatiseerde formaten die in verband met Richtlijn 2011/16/EU van de Raad zoals gewijzigd bij Richtlijn (EU) 2021/514 van de Raad moeten worden gebruikt en de lijst van statistische gegevens die door de lidstaten met het oog op de evaluatie van Richtlijn 2011/16/EU van de Raad zoals gewijzigd bij Richtlijn (EU) 2021/514 van de Raad moeten worden verstrekt DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2011/16/EU van de Raad van 15 februari 2011 betreffende de administratieve samenwerking op het gebied van de belastingen en tot intrekking van Richtlijn 77/779/EEG ( 1 ) , en met name artikel 20, lid 4, en artikel 23, lid 4, Overwegende hetgeen volgt: (1) Bij Richtlijn (EU) 2021/514 van de Raad ( 2 ) werd Richtlijn 2011/16/EU gewijzigd: de bepalingen van laatstgenoemde richtlijn inzake alle vormen van inlichtingenuitwisseling en administratieve samenwerking werden verbeterd en er werd voorzien in een verplichte automatische uitwisseling van door platformexploitanten gerapporteerde inlichtingen. (2) Bij Uitvoeringsverordening (EU) 2022/1467 van de Commissie ( 3 ) werd vervolgens Uitvoeringsverordening (EU) 2015/2378 ( 4 ) aangepast aan een aantal van die wijzigingen. (3) Uitvoeringsverordening (EU) 2015/2378 zoals gewijzigd bij Uitvoeringsverordening (EU) 2022/1467, bevat een lijst van door de lidstaten aan de Commissie te verstrekken statistische gegevens met betrekking tot de verplichte automatische uitwisseling van door platformexploitanten gerapporteerde inlichtingen, maar geeft niet aan wanneer die inlichtingen moeten worden verstrekt. Daarom moet alsnog worden bepaald op welke uiterste datum die statistische gegevens aan de Commissie moeten worden verstrekt. (4) Om een beeld te krijgen van gezamenlijke audits in de lidstaten uit hoofde van artikel 12 bis van Richtlijn 2011/16/EU zoals gewijzigd bij Richtlijn (EU) 2021/514, moet ook de lijst van statistische gegevens die vereist zijn voor alle vormen van administratieve samenwerking, met uitzondering van de verplichte automatische uitwisseling van inlichtingen, worden bijgewerkt. (5) Uitvoeringsverordening (EU) 2015/2378 moet derhalve dienovereenkomstig worden gewijzigd. (6) De Europese Toezichthouder voor gegevensbescherming is over de maatregelen van deze verordening geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 5 ) . (7) De maatregelen van deze verordening zijn in overeenstemming met het advies van het Comité inzake administratieve samenwerking op belastinggebied, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2015/2378 wordt als volgt gewijzigd: 1) Aan artikel 2 quinquies wordt het volgende lid 4 toegevoegd: “4.   De lidstaten delen de Commissie jaarlijks vóór 1 april langs elektronische weg de statistische gegevens met betrekking tot de verplichte automatische uitwisseling van inlichtingen overeenkomstig de lijst van bijlage XV mee.” . 2) Bijlage IX wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 april 2025. Voor de Commissie De voorzitter Ursula VON DER LEYEN ( 1 ) PB L 64 van 11.3.2011, blz. 1 , ELI: http://data.europa.eu/eli/dir/2011/16/oj . ( 2 ) Richtlijn (EU) 2021/514 van de Raad van 22 maart 2021 tot wijziging van Richtlijn 2011/16/EU betreffende de administratieve samenwerking op het gebied van de belastingen ( PB L 104 van 25.3.2021, blz. 1 , ELI: http://data.europa.eu/eli/dir/2021/514/oj ). ( 3 ) Uitvoeringsverordening (EU) 2022/1467 van de Commissie van 5 september 2022 tot wijziging van Uitvoeringsverordening (EU) 2015/2378 wat betreft de standaardformulieren en geautomatiseerde formaten die in verband met Richtlijn 2011/16/EU van de Raad moeten worden gebruikt en de lijst van statistische gegevens die door de lidstaten met het oog op de evaluatie van die richtlijn moeten worden verstrekt ( PB L 231 van 6.9.2022, blz. 36 , ELI: http://data.europa.eu/eli/reg_impl/2022/1467/oj ). ( 4 ) Uitvoeringsverordening (EU) 2015/2378 van de Commissie van 15 december 2015 tot vaststelling van nadere uitvoeringsvoorschriften voor enkele bepalingen van Richtlijn 2011/16/EU van de Raad betreffende de administratieve samenwerking op het gebied van de belastingen en tot intrekking van Uitvoeringsverordening (EU) nr. 1156/2012 ( PB L 332 van 18.12.2015, blz. 19 , ELI: http://data.europa.eu/eli/reg_impl/2015/2378/oj ). ( 5 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 , ELI: http://data.europa.eu/eli/reg/2018/1725/oj ). BIJLAGE Deel B van bijlage IX bij Uitvoeringsverordening (EU) 2015/2378 wordt vervangen door: “— deel B: Statistieken, per lidstaat, over andere vormen van administratieve samenwerking: — over de aanwezigheid in de administratiekantoren en de deelname aan administratief onderzoek (artikel 11 van Richtlijn 2011/16/EU): — aantal gevallen waarin gemachtigde ambtenaren van andere lidstaten aanwezig waren in de administratiekantoren en hebben deelgenomen aan administratief onderzoek in de eigen lidstaat; — aantal gevallen waarin gemachtigde ambtenaren van de eigen lidstaat aanwezig waren in de administratiekantoren en hebben deelgenomen aan administratief onderzoek in andere lidstaten; — over gelijktijdige controles (artikel 12 van Richtlijn 2011/16/EU): — aantal gelijktijdige controles die de lidstaat heeft ingeleid; — aantal gelijktijdige controles waaraan de lidstaat heeft deelgenomen; — over gezamenlijke audits (artikel 12 bis van Richtlijn 2011/16/EU): — aantal gezamenlijke audits die de lidstaat heeft ingeleid; — aantal gezamenlijke audits waaraan de lidstaat heeft deelgenomen; — over verzoeken tot kennisgeving (artikel 13 van Richtlijn 2011/16/EU): — aantal verzonden verzoeken tot kennisgeving; — aantal ontvangen verzoeken tot kennisgeving; — over terugmelding (artikel 14 van Richtlijn 2011/16/EU): — aantal verzonden verzoeken tot terugmelding; — aantal ontvangen terugmeldingen; — aantal ontvangen verzoeken tot terugmelding; — aantal verzonden terugmeldingen.”. ELI: http://data.europa.eu/eli/reg_impl/2025/648/oj ISSN 1977-0758 (electronic edition)",
  "source": "EUR LEX"
}