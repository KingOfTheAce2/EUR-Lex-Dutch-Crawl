{
  "url": "http://www.w3.org/1999/xhtml\">",
  "content": "L_2006170NL.01001401.xml 23.6.2006 NL Publicatieblad van de Europese Unie L 170/14 VERORDENING (EG) N r. 928/2006 VAN DE COMMISSIE van 22 juni 2006 tot wijziging van Verordening (EG) nr. 32/2000 van de Raad betreffende bepaalde nieuwe in de GATT geconsolideerde communautaire tariefcontingenten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 32/2000 van de Raad van 17 december 1999 betreffende de opening en het beheer van de in de GATT geconsolideerde communautaire tariefcontingenten en van enkele andere communautaire tariefcontingenten alsmede tot vaststelling van de voorwaarden voor de wijziging of aanpassing van die contingenten en tot intrekking van Verordening (EG) nr. 1808/95 van de Raad ( 1 ) , en met name op artikel 9, lid 1, onder b), Overwegende hetgeen volgt: (1) Bij Besluit 2006/333/EG ( 2 ) heeft de Raad zijn goedkeuring gehecht aan de overeenkomst in de vorm van een briefwisseling tussen de Europese Gemeenschap en de Verenigde Staten van Amerika uit hoofde van artikel XXIV, lid 6, en artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies die vervat zijn in de lijsten van verbintenissen van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, in verband met hun toetreding tot de Europese Unie. (2) De overeenkomst in de vorm van een briefwisseling tussen de Europese Gemeenschap en de Verenigde Staten van Amerika voorziet in nieuwe jaarlijkse tariefcontingenten voor bepaalde goederen. (3) Bij Verordening (EG) nr. 32/2000 werden in de GATT geconsolideerde communautaire tariefcontingenten geopend die beheerd worden volgens de chronologische volgorde van de data van aanvaarding van de douaneaangiften. (4) Voor de toepassing van bepaalde nieuwe jaarlijkse tariefcontingenten voorzien in de overeenkomst in de vorm van een briefwisseling moet Verordening (EG) nr. 32/2000 worden gewijzigd. (5) Overeenkomstig Verordening (EG) nr. 711/2006 van de Raad van 20 maart 2006 betreffende de uitvoering van de overeenkomst in de vorm van een briefwisseling tussen de Europese Gemeenschap en de Verenigde Staten van Amerika die is gesloten naar aanleiding van onderhandelingen uit hoofde van artikel XXIV, lid 6, en artikel XXVIII van de GATT 1994 betreffende de wijziging van de concessies die vervat zijn in de lijsten van verbintenissen van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek, in verband met hun toetreding tot de Europese Unie, houdende aanvulling van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief ( 3 ) , worden de nieuwe tariefcontingenten van toepassing zes weken na de bekendmaking in het Publicatieblad van de Europese Unie , zodat deze uitvoeringsverordening van de Commissie met ingang van dezelfde data van toepassing moet worden. (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 32/2000 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 22 juni 2006. Deze verordening is bindend in al haar onderdelen en is rechtstreeks toepasselijk in elke lidstaat. Gedaan te Brussel, 22 juni 2006. Voor de Commissie László KOVÁCS Lid van de Commissie ( 1 ) PB L 5 van 8.1.2000, blz. 1 . Verordening laatstelijk gewijzigd bij Verordening (EG) nr. 2158/2005 van de Commissie ( PB L 342 van 24.12.2005, blz. 61 ). ( 2 ) PB L 124 van 11.5.2006, blz. 13 . ( 3 ) PB L 124 van 11.5.2006, blz. 1 . BIJLAGE De volgende rijen worden in de tabel in bijlage I bij Verordening (EG) nr. 32/2000 ingevoegd: „09.0084 1702 50 00 Chemisch zuivere fructose van 1 januari t/m 31 december 1 253 ton 20 09.0085 1806 Chocolade en andere bereidingen voor menselijke consumptie die cacao bevatten van 1 januari t/m 31 december 107 ton 43 09.0086 1902 11 00 1902 19 1902 20 91 1902 20 99 1902 30 1902 40 Deegwaren, ook indien gekookt of gevuld dan wel op andere wijze bereid, andere dan de bij de GN-onderverdelingen 1902 20 10 en 1902 20 30 bedoelde gevulde deegwaren; koeskoes, ook indien bereid van 1 januari t/m 31 december 532 ton 11 09.0087 1901 90 99 1904 30 00 1904 90 80 1905 90 20 Producten voor menselijke consumptie van graan van 1 januari t/m 31 december 191 ton 33 09.0088 2106 90 98 Producten voor menselijke consumptie, niet elders genoemd noch elders onder begrepen van 1 januari t/m 31 december 921 ton 18”",
  "source": "EUR LEX"
}