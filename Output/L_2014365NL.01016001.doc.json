{
  "url": "http://www.w3.org/1999/xhtml\">",
  "content": "L_2014365NL.01016001.xml 19.12.2014 NL Publicatieblad van de Europese Unie L 365/160 UITVOERINGSBESLUIT VAN DE COMMISSIE van 17 december 2014 tot vaststelling van bepaalde beschermende maatregelen in verband met hoogpathogene aviaire influenza van het subtype H5N8 in Italië (Kennisgeving geschied onder nummer C(2014) 10143) (Slechts de tekst in de Italiaanse taal is authentiek) (Voor de EER relevante tekst) (2014/936/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 89/662/EEG van de Raad van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt ( 1 ) , en met name artikel 9, lid 4, Gezien Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt ( 2 ) , en met name artikel 10, lid 4, Overwegende hetgeen volgt: (1) Aviaire influenza is een virale infectieziekte bij vogels, waaronder pluimvee. Infecties met aviaire-influenzavirussen bij gedomesticeerd pluimvee veroorzaken twee hoofdvormen van de ziekte met een verschillende virulentie. De laagpathogene vorm leidt in de regel slechts tot milde symptomen, terwijl de hoogpathogene vorm bij de meeste pluimveesoorten een zeer hoge sterfte veroorzaakt. Die ziekte kan ernstige gevolgen hebben voor de rentabiliteit van de pluimveehouderij. (2) Aviaire influenza wordt vooral bij vogels aangetroffen, maar onder bepaalde omstandigheden kan de infectie ook bij mensen voorkomen, al is die kans in de regel erg klein. (3) Bij een uitbraak van aviaire influenza bestaat het risico dat de ziekteverwekker wordt verspreid naar andere bedrijven waar pluimvee of andere in gevangenschap levende vogels worden gehouden. Dan kan de ziekte zich ook van de ene lidstaat naar de andere of naar derde landen verspreiden door de handel in levende vogels en producten daarvan. (4) Richtlijn 2005/94/EG van de Raad ( 3 ) bevat bepaalde preventieve maatregelen inzake het toezicht op en de vroegtijdige detectie van aviaire influenza alsook de minimale bestrijdingsmaatregelen die bij een uitbraak van aviaire influenza onder pluimvee of andere in gevangenschap levende vogels moeten worden genomen. Die richtlijn voorziet in de instelling van beschermings- en toezichtsgebieden bij een uitbraak van hoogpathogene aviaire influenza. (5) Italië heeft de Commissie in kennis gesteld van een uitbraak van hoogpathogene aviaire influenza van het subtype H5N8 in een bedrijf op zijn grondgebied waar pluimvee of andere in gevangenschap levende vogels worden gehouden en heeft onmiddellijk de vereiste maatregelen krachtens Richtlijn 2005/94/EG genomen, waaronder de instelling van beschermings- en toezichtsgebieden, die in de delen A en B van de bijlage bij dit besluit nader worden aangegeven. (6) De Commissie heeft die maatregelen in samenwerking met Italië bestudeerd en heeft geconstateerd dat de grenzen van die door de bevoegde autoriteit in die lidstaat ingestelde beschermings- en toezichtsgebieden op voldoende afstand liggen van het bedrijf waar de uitbraak is bevestigd. (7) Om te voorkomen dat de handel in de Unie onnodig wordt verstoord en om te vermijden dat derde landen ongerechtvaardigde handelsbelemmeringen opwerpen, moeten die in Italië ingestelde beschermings- en toezichtsgebieden snel op EU-niveau worden vastgesteld, en moet worden bepaald dat dat geen zendingen van levend pluimvee, legrijp pluimvee, eendagskuikens en broedeieren uit die gebieden naar andere lidstaten of derde landen mogen worden verzonden. (8) Dienovereenkomstig moeten de beschermings- en toezichtsgebieden in Italië, waarin de veterinaire bestrijdingsmaatregelen van Richtlijn 2005/94/EG worden toegepast, in de bijlage bij dit besluit worden vastgesteld, tezamen met de duur van die regionalisering. (9) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Italië ziet erop toe dat de overeenkomstig artikel 16, lid 1, van Richtlijn 2005/94/EG ingestelde beschermings- en toezichtsgebieden ten minste de gebieden omvatten die in de lijst van de delen A en B van de bijlage bij dit besluit zijn opgenomen. Artikel 2 Dit besluit is gericht tot de Italiaanse Republiek. Gedaan te Brussel, 17 december 2014. Voor de Commissie Vytenis ANDRIUKAITIS Lid van de Commissie ( 1 ) PB L 395 van 30.12.1989, blz. 13 . ( 2 ) PB L 224 van 18.8.1990, blz. 29 . ( 3 ) Richtlijn 2005/94/EG van de Raad van 20 december 2005 betreffende communautaire maatregelen ter bestrijding van aviaire influenza en tot intrekking van Richtlijn 92/40/EEG( PB L 10 van 14.1.2006, blz. 16 ). BIJLAGE DEEL A Beschermingsgebied als bedoeld in artikel 1: ISO- landen- code Lidstaat Code (indien beschikbaar) Naam Datum einde geldigheid overeenkomstig artikel 29 van Richtlijn 2005/94/EG IT Italië 45014 Gebied omvattend: Porto Viro 9 januari 2015 DEEL B Toezichtsgebied als bedoeld in artikel 1: ISO- landen- code Lidstaat Code (indien beschikbaar) Naam Datum einde geldigheid overeenkomstig artikel 31 van Richtlijn 2005/94/EG IT Italië Gebied omvattend: 18 januari 2015 45011 Adria 45012 Ariano nel Polesine 30015 Chioggia 45015 Corbola 45017 Loreo 45010 Rosolina 45019 Taglio di Po 45018 Porto Tolle",
  "source": "EUR LEX"
}