{
  "url": "http://www.w3.org/1999/xhtml\">",
  "content": "L_2008345NL.01001701.xml 23.12.2008 NL Publicatieblad van de Europese Unie L 345/17 VERORDENING (EG, EURATOM ) N r. 1324/2008 VAN DE RAAD van 18 december 2008 houdende aanpassing, met ingang van 1 juli 2008, van het pensioenbijdragepercentage van de ambtenaren en andere personeelsleden van de Europese Gemeenschappen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de Regeling die van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) , en met name op artikel 83 bis, Gezien het voorstel van de Commissie, Overwegende hetgeen volgt: (1) Overeenkomstig artikel 13 van bijlage XII bij het Statuut heeft Eurostat op 1 september 2008 het verslag over de actuariële raming 2008 van de pensioenregeling ingediend, waarin de in die bijlage vermelde parameters worden aangepast. Uit deze raming blijkt dat het bijdragepercentage dat nodig is om het actuarieel evenwicht van de pensioenregeling te kunnen garanderen 10,9 % van het basissalaris bedraagt. (2) Om het actuarieel evenwicht van de pensioenregeling voor de ambtenaren en andere personeelsleden van de Europese Gemeenschappen te kunnen garanderen, moet het bijdragepercentage bijgevolg op 10,9 % van het basissalaris worden vastgesteld. (3) Overeenkomstig artikel 12 van bijlage XII bij het Statuut is het percentage voor de berekening van de samengestelde rente het in artikel 10 van bijlage XII bedoelde werkelijke percentage en dit percentage moet derhalve worden herzien, HEEFT DE VOLGENDE VERORDENING VASTGESTELD: Artikel 1 Het in artikel 83, lid 2, van het Statuut bedoelde percentage van de bijdrage wordt met ingang van 1 juli 2008 vastgesteld op 10,9 %. Artikel 2 Met ingang van 1 januari 2009 bedraagt het in artikel 4, lid 1, en artikel 8 van bijlage VIII van het Statuut en respectievelijk in artikel 40, vierde alinea, en artikel 110, lid 3, van de Regeling die van toepassing is op de andere personeelsleden genoemde percentage voor de berekening van de samengestelde rente 3,1 %. Artikel 3 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2008. Voor de Raad De voorzitter M. BARNIER ( 1 ) PB L 56 van 4.3.1968, blz. 1 .",
  "source": "EUR LEX"
}