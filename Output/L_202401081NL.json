{
  "url": "http://www.w3.org/1999/xhtml\">",
  "content": "L_202401081NL.000101.fmx.xml Publicatieblad van de Europese Unie NL L-serie 2024/1081 13.5.2024 VERORDENING (EU) 2024/1081 VAN DE COMMISSIE van 8 mei 2024 tot rectificatie van bepaalde taalversies van bijlage II bij Verordening (EG) nr. 1333/2008 van het Europees Parlement en de Raad inzake levensmiddelenadditieven (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , en met name artikel 7, lid 5, Overwegende hetgeen volgt: (1) De Deense, de Sloveense en de Slowaakse taalversies van bijlage II bij Verordening (EG) nr. 1333/2008 bevatten fouten wat de data van toepassing van de maatregelen betreft. Door deze fouten verandert de betekenis van die bepalingen. (2) De Sloveense en Slowaakse taalversies van bijlage II bij Verordening (EG) nr. 1333/2008 bevatten op verschillende plaatsen fouten wat de identificatie van vleesproducten betreft. Door deze fouten verandert de betekenis van die bepalingen. (3) De Deense, Sloveense en Slowaakse taalversies van bijlage II bij Verordening (EG) nr. 1333/2008 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies. (4) Deze fouten zijn te herleiden tot Verordening (EU) 2023/2108 van de Commissie ( 3 ) . Daarom stelt de Commissie, op basis van de in artikel 10, lid 3, van Verordening (EG) nr. 1333/2008 door het Europees Parlement en de Raad aan de Commissie verleende bevoegdheden tot wijziging van die verordening, deze corrigerende handeling vast. (5) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders die vóór de vaststelling van de Verordening (EU) 2023/2108 zijn uitgebracht, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2024. Voor de Commissie De voorzitter Ursula VON DER LEYEN ( 1 ) PB L 354 van 31.12.2008, blz. 16 , ELI: http://data.europa.eu/eli/reg/2008/1333/oj . ( 2 ) PB L 354 van 31.12.2008, blz. 1 , ELI: http://data.europa.eu/eli/reg/2008/1331/oj . ( 3 ) Verordening (EU) 2023/2108 van de Commissie van 6 oktober 2023 tot wijziging van bijlage II bij Verordening (EG) nr. 1333/2008 van het Europees Parlement en de Raad en van de bijlage bij Verordening (EU) nr. 231/2012 van de Commissie wat de levensmiddelenadditieven nitrieten (E 249-250) en nitraten (E 251-252) betreft ( PB L, 2023/2108, 9.10.2023, ELI: http://data.europa.eu/eli/reg/2023/2108/oj ). ELI: http://data.europa.eu/eli/reg/2024/1081/oj ISSN 1977-0758 (electronic edition)",
  "source": "EUR LEX"
}