{
  "url": "http://www.w3.org/1999/xhtml\">",
  "content": "L_202500693NL.000101.fmx.xml Publicatieblad van de Europese Unie NL L-serie 2025/693 12.5.2025 GEDELEGEERDE VERORDENING (EU) 2025/693 VAN DE COMMISSIE van 26 februari 2025 betreffende de herziening van de vergoedingstabellen van dienstreizen voor ambtenaren en andere personeelsleden van de Europese Unie in de lidstaten DE EUROPESE COMMISSIE, Gezien het Verdrag betreffende de werking van de Europese Unie, Gezien het Statuut van de ambtenaren van de Europese Unie en de Regeling die van toepassing is op de andere personeelsleden van de Unie, vastgesteld bij Verordening (EEG, Euratom, EGKS) nr. 259/68 van de Raad ( 1 ) , en met name artikel 112, lid 2, van het Statuut en artikel 13 van bijlage VII bij het Statuut, Na raadpleging van het comité voor het Statuut, Na raadpleging van de personeelsvertegenwoordigers van de instellingen en andere organen van de Europese Unie, Overwegende hetgeen volgt: (1) Overeenkomstig artikel 13, lid 3, van bijlage VII bij het Statuut heeft Eurostat een verslag overgelegd over de ontwikkeling van de prijzen van hotels, restaurants en cateringdiensten. (2) Uit dit verslag blijkt dat de dagvergoedingen en de maximale vergoeding van hotelkosten moeten worden herzien om rekening te houden met de ontwikkeling van de prijzen van hotels, restaurants en cateringdiensten. (3) De herziening van de dagvergoedingen en de maximale vergoeding van hotelkosten omvat een beoordeling van complexe economische en/of sociale situaties. (4) Bij de laatste herziening van het Statuut van de ambtenaren van de Europese Unie en de Regeling die van toepassing is op de andere personeelsleden van de Unie werd benadrukt dat elke overheidsadministratie en alle medewerkers daarvan bijzondere inspanningen moeten leveren om de efficiëntie te verbeteren en zich aan te passen aan de veranderende economische en sociale context in Europa. (5) Ingevolge de terugtrekking van het Verenigd Koninkrijk uit de Europese Unie op 1 februari 2020 moet de vergoeding van de kosten van dienstreizen in dit land voor ambtenaren en andere personeelsleden niet meer onder de juridische regeling vallen van artikel 13, lid 2, punt a), van bijlage VII bij het Statuut. (6) Daarom moet artikel 13, lid 2, punt a), van bijlage VII bij het Statuut dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 13, lid 2, punt a), van bijlage VII bij het Statuut wordt de tabel vervangen door: “ (in EUR) Bestemming Maximale vergoeding van hotelkosten Dagvergoeding België 171 132 Bulgarije 121 78 Tsjechië 149 98 Denemarken 208 172 Duitsland 154 123 Estland 118 125 Ierland 191 144 Griekenland 134 108 Spanje 154 101 Frankrijk 212 127 Kroatië 132 99 Italië 178 116 Cyprus 145 103 Letland 128 110 Litouwen 114 103 Luxemburg 178 142 Hongarije 135 93 Malta 166 109 Nederland 190 137 Oostenrijk 158 131 Polen 126 95 Portugal 121 95 Roemenië 109 88 Slovenië 140 108 Slowakije 120 104 Finland 170 155 Zweden 198 135 ” Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 februari 2025. Voor de Commissie De voorzitter Ursula VON DER LEYEN ( 1 ) PB L 56 van 4.3.1968, blz. 1 , ELI: http://data.europa.eu/eli/reg/1968/259(1)/oj . ELI: http://data.europa.eu/eli/reg_del/2025/693/oj ISSN 1977-0758 (electronic edition)",
  "source": "EUR LEX"
}