{
  "url": "http://www.w3.org/1999/xhtml\">",
  "content": "L_2013150NL.01001301.xml 4.6.2013 NL Publicatieblad van de Europese Unie L 150/13 VERORDENING (EU) Nr. 509/2013 VAN DE COMMISSIE van 3 juni 2013 tot wijziging van bijlage II bij Verordening (EG) nr. 1333/2008 van het Europees Parlement en de Raad wat het gebruik van verscheidene additieven in bepaalde alcoholische dranken betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, en artikel 30, lid 5, Overwegende hetgeen volgt: (1) Bij bijlage II bij Verordening (EG) nr. 1333/2008 is een EU-lijst vastgesteld van voor gebruik in levensmiddelen goedgekeurde levensmiddelenadditieven en van de gebruiksvoorwaarden daarvoor. (2) Die lijst kan worden bijgewerkt volgens de procedure van artikel 3, lid 1, van Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , hetzij op initiatief van de Commissie, hetzij ingevolge een aanvraag. (3) Op 10 februari 2011 werd door de Nationale Raad van wijnbouw en de productie van honingwijn van Polen ( Krajowa Rada Winiarstwa i Miodosytnictwa ) een aanvraag ingediend om de EU-lijst van levensmiddelenadditieven te wijzigen om het gebruik toe te staan van verscheidene additieven in bepaalde alcoholische dranken zoals omschreven in het Poolse besluit van 12 mei 2011 betreffende de vervaardiging en de botteling van wijnproducten, de handel in die producten en de marktordening ( 3 ) (hierna „het Poolse besluit betreffende wijnproducten”). (4) De alcoholische dranken waarop het Poolse besluit betreffende wijnproducten betrekking heeft, vallen niet onder de toepassing van Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten ( 4 ) , aangezien zij niet vallen onder een van de in bijlage XI ter bij die verordening opgesomde wijncategorieën. Gearomatiseerde producten waarop het Poolse besluit betreffende wijn betrekking heeft, vallen dienovereenkomstig evenmin onder Verordening (EEG) nr. 1601/91 van de Raad van 10 juni 1991 tot vaststelling van de algemene voorschriften betreffende de definitie, de aanduiding en de aanbiedingsvorm van gearomatiseerde wijnen, gearomatiseerde dranken op basis van wijn en gearomatiseerde cocktails van wijnbouwproducten ( 5 ) . (5) Het gebruik van additieven in producten die vallen onder Verordening (EG) nr. 1234/2007 is toegestaan bij Verordening (EG) nr. 606/2009 van de Commissie van 10 juli 2009 tot vaststelling van uitvoeringsbepalingen voor Verordening (EG) nr. 479/2008 van de Raad, wat betreft de wijncategorieën, de oenologische procedés en de daarvoor geldende beperkingen ( 6 ) en hun uitvoeringsmaatregelen. Die handelingen zijn niet van toepassing op de alcoholische dranken waarop het Poolse besluit betreffende wijnproducten betrekking heeft. (6) Artikel 113 quinquies, lid 1, van Verordening (EG) nr. 1234/2007 bepaalt echter dat de lidstaten mogen toestaan dat het woord „wijn” wordt gebruikt voor andere producten dan diegene die genoemd worden in bijlage XI ter bij die richtlijn indien het vergezeld gaat van de naam van een vrucht in samengestelde benamingen om producten, verkregen door vergisting van andere vruchten dan druiven, in de handel te brengen, of indien het onderdeel is van een samengestelde benaming. In overeenstemming met artikel 113 quinquies, lid 1, van Verordening (EG) nr. 1234/2007 heeft Polen het gebruik van het woord „wijn” toegestaan voor de alcoholische dranken die worden vermeld in het Poolse besluit betreffende wijnproducten. Daarom moet het gebruik van additieven in die producten worden opgenomen in bijlage II bij Verordening (EG) nr. 1333/2008, onverminderd de in de andere lidstaten toepasselijke regels met betrekking tot de benaming van die producten. (7) De in het Poolse besluit betreffende wijnproducten vermelde alcoholische dranken behoren tot de levensmiddelencategorieën die worden vermeld in bijlage II bij Verordening (EG) nr. 1333/2008, en wel als volgt: — Wino owocowe markowe (merkvruchtenwijn), wino owocowe wzmocnione (gealcoholiseerde vruchtenwijn), wino owocowe aromatyzowane (gearomatiseerde vruchtenwijn), wino z soku winogronowego (wijn van druivensap) and aromatyzowane wino z soku winogronowego (gearomatiseerde wijn van druivensap) moeten worden opgenomen in categorie 14.2.4 „Vruchtenwijn en „made wine”\n                           ” van bijlage II bij Verordening (EG) nr. 1333/2008; — Nalewka na winie owocowym (tinctuur van vruchtenwijn), aromatyzowana nalewka na winie owocowym (gearomatiseerde tinctuur van vruchtenwijn), nalewka na winie z soku winogronowego (tinctuur van wijn van druivensap), aromatyzowana nalewka na winie z soku winogronowego (gearomatiseerde tinctuur van wijn van druivensap), napój winny owocowy lub miodowy (dranken op basis van vruchten- of honingwijn), aromatyzowany napój winny owocowy lub miodowy (gearomatiseerde dranken op basis van vruchten- of honingwijn), wino owocowe niskoalkoholowe (vruchtenwijn met een laag alcoholgehalte) and aromatyzowane wino owocowe niskoalkoholowe (gearomatiseerde vruchtenwijn met een laag alcoholgehalte) moeten worden opgenomen in categorie 14.2.8 „Andere alcoholhoudende dranken, inclusief mengsels van alcoholhoudende dranken met niet-alcoholhoudende dranken, en gedistilleerde dranken met een alcoholgehalte van minder dan 15 %” van bijlage II bij Verordening (EG) nr. 1333/2008. (8) De goedkeuring van het gebruik van de in het Poolse besluit betreffende wijnproducten vermelde additieven stelt de consument niet extra bloot aan die stoffen en geeft bijgevolg geen aanleiding tot bezorgdheid voor de veiligheid. (9) Overeenkomstig artikel 3, lid 2, van Verordening (EG) nr. 1331/2008 moet de Commissie het advies van de Europese Autoriteit voor voedselveiligheid (EFSA) inwinnen met het oog op het bijwerken van de EU-lijst van levensmiddelenadditieven in bijlage II bij Verordening (EG) nr. 1333/2008, tenzij die bijwerking waarschijnlijk geen gevolgen zal hebben voor de gezondheid van de mens. Aangezien het bij het toestaan van het gebruik van verscheidene additieven in bepaalde alcoholische dranken waarop het Poolse besluit betreffende wijnproducten betrekking heeft, gaat om een bijwerking van die lijst die geen gevolgen kan hebben voor de gezondheid van de mens, hoeft het advies van de EFSA niet te worden ingewonnen. (10) Verordening (EG) nr. 1333/2008 moet derhalve dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, en het Europees Parlement noch de Raad heeft zich daartegen verzet, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 1333/2008 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juni 2013. Voor de Commissie De voorzitter José Manuel BARROSO ( 1 ) PB L 354 van 31.12.2008, blz. 16 . ( 2 ) PB L 354 van 31.12.2008, blz. 1 . ( 3 ) Dziennik Urzędowy z 2011 r. Nr 120, poz. 690. ( 4 ) PB L 299 van 16.11.2007, blz. 1 . ( 5 ) PB L 149 van 14.6.1991, blz. 1 . ( 6 ) PB L 193 van 24.7.2009, blz. 1 . BIJLAGE In bijlage II bij Verordening (EG) nr. 1333/2008 wordt deel E als volgt gewijzigd: 1) In levensmiddelencategorie 14.2.4 „Vruchtenwijn en „made wine”” komen de vermeldingen met betrekking tot groep II en groep III en de additieven E 160d, E 242 en E 353 als volgt te luiden: „Groep II Kleurstoffen in quantum satis -hoeveelheid quantum satis met uitzondering van wino owocowe markowe Groep III Kleurstoffen met een gecombineerd maximum 200 met uitzondering van wino owocowe markowe E 160d Lycopeen 10 met uitzondering van wino owocowe markowe E 242 Dimethyldicarbonaat 250 (24) alleen vruchtenwijn, alcoholarme wijn en wino owocowe markowe , wino owocowe wzmocnione , wino owocowe aromatyzowane , wino z soku winogronowego en aromatyzowane wino z soku winogronowego E 353 Metawijnsteenzuur 100 alleen „made wine” en wino z soku winogronowego and aromatyzowane wino z soku winogronowego ” 2) Bij levensmiddelencategorie 14.2.4 „Vruchtenwijn en „made wine”” wordt de volgende vermelding voor E 1105 toegevoegd: „E 1105 Lysozym quantum satis alleen wino z soku winogronowego en aromatyzowane wino z soku winogronowego ” 3) De levensmiddelencategorie 14.2.8 „Andere alcoholhoudende dranken, inclusief mengsels van alcoholhoudende dranken met niet-alcoholhoudende dranken, en gedistilleerde dranken met een alcoholgehalte van minder dan 15 %” wordt als volgt gewijzigd: a) de vermeldingen met betrekking tot groep III, E 123 en E 200 – E 203 komen als volgt te luiden: „Groep III Kleurstoffen met een gecombineerd maximum 200 alleen alcoholhoudende dranken met een alcoholgehalte van minder dan 15 % en nalewka na winie owocowym, aromatyzowana nalewka na winie owocowym, nalewka na winie z soku winogronowego, aromatyzowana nalewka na winie z soku winogronowego, napój winny owocowy lub miodowy, aromatyzowany napój winny owocowy lub miodowy, wino owocowe niskoalkoholowe en aromatyzowane wino owocowe niskoalkoholowe E 123 Amarant 30 alleen alcoholhoudende dranken met een alcoholgehalte van minder dan 15 % en nalewka na winie owocowym, aromatyzowana nalewka na winie owocowym, nalewka na winie z soku winogronowego, aromatyzowana nalewka na winie z soku winogronowego, napój winny owocowy lub miodowy, aromatyzowany napój winny owocowy lub miodowy, wino owocowe niskoalkoholowe en aromatyzowane wino owocowe niskoalkoholowe E 200 – 203 Sorbinezuur — Sorbaten 200 (1) (2) alleen alcoholhoudende dranken met een alcoholgehalte van minder dan 15 % en nalewka na winie owocowym, aromatyzowana nalewka na winie owocowym, nalewka na winie z soku winogronowego, aromatyzowana nalewka na winie z soku winogronowego, napój winny owocowy lub miodowy, aromatyzowany napój winny owocowy lub miodowy, wino owocowe niskoalkoholowe en aromatyzowane wino owocowe niskoalkoholowe ” b) na de vermelding betreffende E 210 – E 213 Benzoëzuur — Benzoaten wordt de volgende vermelding voor E 220 – E 228 ingevoegd: „E 220 – E 228 Zwaveldioxide — Sulfieten 200 (3) alleen nalewka na winie owocowym, aromatyzowana nalewka na winie owocowym, nalewka na winie z soku winogronowego, aromatyzowana nalewka na winie z soku winogronowego, napój winny owocowy lub miodowy, aromatyzowany napój winny owocowy lub miodowy, wino owocowe niskoalkoholowe en aromatyzowane wino owocowe niskoalkoholowe ” c) na de vermelding betreffende E 338 – E 452 Fosforzuur — Fosfaten — Di-, tri- en polyfosfaten wordt de volgende vermelding voor E 353 ingevoegd: „E 353 Metawijnsteenzuur 100 alleen nalewka na winie z soku winogronowego en aromatyzowana nalewka na winie z soku winogronowego ” d) de volgende vermelding voor E 1105 wordt toegevoegd: „E 1105 Lysozym quantum satis alleen nalewka na winie owocowym, aromatyzowana nalewka na winie owocowym, nalewka na winie z soku winogronowego, aromatyzowana nalewka na winie z soku winogronowego, napój winny owocowy lub miodowy, aromatyzowany napój winny owocowy lub miodowy, wino owocowe niskoalkoholowe en aromatyzowane wino owocowe niskoalkoholowe ”",
  "source": "EUR LEX"
}