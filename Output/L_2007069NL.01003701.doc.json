{
  "url": "http://www.w3.org/1999/xhtml\">",
  "content": "L_2007069NL.01003701.xml 9.3.2007 NL Publicatieblad van de Europese Unie L 69/37 BESLUIT VAN DE RAAD van 22 februari 2007 betreffende het standpunt van de Gemeenschap over het ontwerp-reglement van de Economische Commissie voor Europa van de Verenigde Naties inzake de goedkeuring van motorvoertuigen wat het gezichtsveld naar voren van de bestuurder betreft (Voor de EER relevante tekst) (2007/159/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Besluit 97/836/EG van de Raad van 27 november 1997 inzake de toetreding van de Europese Gemeenschap tot de overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen ( 1 ) , en met name op artikel 4, lid 2, tweede streepje, Gezien het voorstel van de Commissie, Gezien de instemming van het Europees Parlement, Overwegende hetgeen volgt: (1) Het ontwerp-reglement van de Economische Commissie voor Europa van de Verenigde Naties inzake de goedkeuring van motorvoertuigen wat het gezichtsveld naar voren van de bestuurder betreft ( 2 ) zal met betrekking tot deze aspecten de technische belemmeringen voor de handel in motorvoertuigen tussen de overeenkomstsluitende partijen opheffen en tegelijkertijd een hoog niveau van veiligheid waarborgen. (2) Het is zaak het standpunt van de Gemeenschap over dit ontwerp-reglement te bepalen en dientengevolge de Gemeenschap, vertegenwoordigd door de Commissie, in staat te stellen voor het ontwerp te stemmen. (3) Dit ontwerp-reglement moet in het communautaire systeem voor de typegoedkeuring van motorvoertuigen worden opgenomen, omdat het toepassingsgebied van Richtlijn 77/649/EEG van de Raad van 27 september 1977 betreffende de onderlinge aanpassing van de wetgevingen der lidstaten inzake het zichtveld van de bestuurder van motorvoertuigen ( 3 ) vergelijkbaar is met dat van dit ontwerp-reglement, BESLUIT: Artikel 1 Het ontwerp-reglement van de Economische Commissie voor Europa van de Verenigde Naties (VN/ECE) inzake de goedkeuring van motorvoertuigen wat het gezichtsveld naar voren van de bestuurder betreft, zoals vervat in document TRANS/WP.29/2005/82, wordt goedgekeurd. Artikel 2 Tijdens een van de volgende zittingen van het administratief comité van het Wereldforum voor de harmonisatie van reglementen voor voertuigen van de VN/ECE zal de Gemeenschap, vertegenwoordigd door de Commissie, voor het in artikel 1 bedoelde ontwerp-reglement van de VN/ECE stemmen. Artikel 3 Het VN/ECE-reglement inzake de goedkeuring van motorvoertuigen wat het gezichtsveld naar voren van de bestuurder betreft wordt opgenomen in het communautaire systeem voor de typegoedkeuring van motorvoertuigen. Gedaan te Brussel, 22 februari 2007. Voor de Raad De voorzitter F. MÜNTEFERING ( 1 ) PB L 346 van 17.12.1997, blz. 78 . ( 2 ) VN/ECE-document TRANS/WP.29/2005/82. ( 3 ) PB L 267 van 19.10.1977, blz. 1 . Richtlijn laatstelijk gewijzigd bij Richtlijn 90/630/EEG van de Commissie ( PB L 341 van 6.12.1990, blz. 20 ).",
  "source": "EUR LEX"
}