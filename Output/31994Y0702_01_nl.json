{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0702(01):NL:HTML\">",
  "content": "EUR-Lex - 31994Y0702(01) - NL Avis juridique important | 31994Y0702(01) Resolutie van de Raad van 20 juni 1994 betreffende de co√∂rdinatie op het gebied van de uitwisseling van informatie tussen overheidsdiensten Publicatieblad Nr. C 181 van 02/07/1994 blz. 0001 - 0002 RESOLUTIE VAN DE RAAD van 20 juni 1994 betreffende de cooerdinatie op het gebied van de uitwisseling van informatie tussen overheidsdiensten (94/C 181/01) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gezien de resolutie van de Raad van 7 december 1992 over een goede werking van de interne markt (1), Gezien de mededeling van de Commissie aan het Europees Parlement en aan de Raad betreffende transeuropese telematicanetwerken tussen overheidsdiensten en de daarmee verband houdende voorstellen, Gezien de mededeling van de Commissie aan de Raad en het Europees Parlement, getiteld  \"De doelmatigheid van de Interne Markt versterken\" en het bijgevoegde werkdocument, Gezien de mededeling van de Commissie aan de Raad en het Europees Parlement over de ontwikkeling van de administratieve samenwerking bij de tenuitvoerlegging en het toezicht op de naleving van de Gemeenschapswetgeving in de interne markt, Overwegende dat de Raad in zijn conclusies van 31 maart 1992 de Lid-Staten en de Commissie heeft uitgenodigd de acties die een belangrijke weerslag op de ontwikkeling van de transeuropese netwerken kunnen hebben, onderling te cooerdineren; Overwegende dat de fundamentele en toenemende behoefte aan administratieve samenwerking het opzetten van veilige en doeltreffende systemen voor de uitwisseling van informatie tussen overheidsdiensten noodzakelijk maakt; Overwegende dat systemen voor communicatie en uitwisseling van informatie, die beantwoorden aan erkende gemeenschappelijke normen, de grondslag kunnen leggen voor een breed scala van verschillende vormen van informatie-uitwisseling, mits alle  componenten van dergelijke systemen beantwoorden aan gemeenschappelijke interoperabiliteitsspecificaties; Overwegende dat de betrokken overheidsdiensten moeten samenwerken bij de ontwikkeling van een gemeenschappelijk kader betreffende de toekomstige evolutie van systemen voor communicatie en uitwisseling van informatie voor de overheidsdiensten die  betrokken zijn bij de werking van de Gemeenschap; Overwegende dat er voorwaarden en steunmaatregelen voor een gecooerdineerde totstandbrenging van de beoogde acties moeten komen, ERKENT DE NOODZAAK OM: 1. tijdens de hele ontwikkelings- en werkingscyclus van de systemen voor communicatie en uitwisseling van informatie tussen overheidsdiensten die de administratieve samenwerking binnen de Gemeenschap ondersteunen, voor een adequate cooerdinatie tussen  alle betrokken partijen te zorgen, zodat deze systemen doeltreffend functioneren en interoperabel zijn; 2. overlappingen te vermijden en een optimaal gebruik van de beschikbare hulpmiddelen te garanderen, met name door naar de qua kosteneffectiviteit meest rendabele middelen te zoeken om te voldoen aan de behoeften aan uitwisseling van informatie tussen  overheidsdiensten; 3. de Gemeenschap te voorzien van doeltreffende en gebruiksvriendelijke instrumenten en werkmethodes zodat zij haar doel kan bereiken en haar beleidsmaatregelen tot een goed einde kan brengen; 4. steunmaatregelen te treffen met het oog op een doeltreffende uitwisseling van informatie tussen overheidsdiensten, bij voorbeeld maatregelen ter bescherming van gegevens en maatregelen ter bescherming van natuurlijke personen met betrekking tot de  verwerking van persoonsgegevens; IS VAN MENING DAT DE VOLGENDE DOELEINDEN MOETEN WORDEN NAGESTREEFD: 5. cooerdinatie van alle activiteiten in verband met de invoering en de werking van systemen voor communicatie en uitwisseling van informatie tussen overheidsdiensten, zowel op het niveau van de Gemeenschap als op nationaal niveau; 6. ontwikkeling van een gemeenschappelijk kader overeenkomstig de desbetreffende internationale en Europese normen, betreffende de toekomstige evolutie van de systemen voor communicatie en uitwisseling van informatie tussen overheidsdiensten; 7. geleidelijke invoering, op passende gebieden die aan de onderkende behoeften beantwoorden, van operationele systemen voor communicatie en uitwisseling van informatie tussen overheidsdiensten die betrokken zijn bij de werking van de Gemeenschap; VERZOEKT DE COMMISSIE EN DE LID-STATEN: 8. op het juiste niveau en met inachtneming van het subsidiariteitsbeginsel de maatregelen te treffen die het mogelijk maken een doeltreffende cooerdinatie te garanderen tussen de Lid-Staten, de Commissie en de andere Instellingen van de Gemeenschap,  alsook, onder hun eigen verantwoordelijkheid, binnen elk van hen. Deze cooerdinatie moet alle ontwikkelingsstadia omvatten, vanaf de haalbaarheidsstudie tot het praktisch functioneren van de systemen voor communicatie en uitwisseling van informatie  tussen overheidsdiensten; 9. de communicatie en goede samenwerking te bevorderen en te vergemakkelijken tussen alle partijen die betrokken zijn bij de invoering en de werking van de systemen voor communicatie en uitwisseling van informatie, waardoor het nastreven van de  doeleinden en het uitvoeren van de beleidsmaatregelen van de Gemeenschap ondersteund worden; 10. de tenuitvoerlegging van de onder 8 en 9 bedoelde maatregelen regelmatig te volgen en hierbij met name toe te zien op de raming, de controle en de beoordeling van de rentabiliteit van de bestede middelen; 11. maatregelen voor te stellen ter bescherming van natuurlijke personen met betrekking tot de verwerking van persoonsgegevens teneinde het vertrouwen van de burgers te behouden; VERZOEKT DE ANDERE INSTELLINGEN, ORGANEN EN INSTANTIES VAN DE GEMEENSCHAP: 12. deel te nemen en, in voorkomend geval, bij te dragen aan de acties die worden ondernomen in het kader van de gecooerdineerde totstandbrenging van systemen voor communicatie en uitwisseling van informatie tussen overheidsdiensten; VERZOEKT DE COMMISSIE: 13. de Raad om de twee jaar en voor het eerst in 1996 een rapport, in voorkomend geval vergezeld van passende voorstellen over het aan deze resolutie gegeven gevolg, voor te leggen; KOMT OVEREEN: 14. de initiatieven die de Commissie op gebieden die onder haar bevoegdheid vallen zou kunnen voorstellen bij voorrang te bespreken. (1) PB nr. C 334 van 18. 12. 1992, blz. 1.",
  "source": "EUR LEX"
}