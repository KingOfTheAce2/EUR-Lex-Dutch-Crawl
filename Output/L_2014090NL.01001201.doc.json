{
  "url": "http://www.w3.org/1999/xhtml\"><!--",
  "content": "L_2014090NL.01001201.xml 26.3.2014 NL Publicatieblad van de Europese Unie L 90/12 UITVOERINGSVERORDENING (EU) Nr. 305/2014 VAN DE COMMISSIE van 25 maart 2014 betreffende de verlening van een vergunning voor het gebruik van propionzuur, natriumpropionaat en ammoniumpropionaat als toevoegingsmiddelen voor voeding voor alle diersoorten met uitzondering van herkauwers, varkens en pluimvee (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een vergunningaanvraag voor propionzuur, natriumpropionaat en ammoniumpropionaat ingediend. Bij die aanvraag waren de krachtens artikel 7, lid 3, van Verordening (EG) nr. 1831/2003 vereiste gegevens en documenten gevoegd. (3) De aanvraag betreft een vergunning voor het gebruik van propionzuur, natriumpropionaat en ammoniumpropionaat als toevoegingsmiddel voor diervoeding voor alle diersoorten, in te delen in de categorie „technologische toevoegingsmiddelen”, functionele groep „inkuiltoevoegingsmiddelen”. De aanvraag betreft ook ander gebruik van diezelfde stoffen waarover nog geen besluit is genomen. Voor het toevoegingsmiddel werd bij Uitvoeringsverordening (EU) nr. 1222/2013 van de Commissie ( 2 ) een vergunning voor tien jaar verleend voor herkauwers, varkens en pluimvee. (4) De Europese Autoriteit voor voedselveiligheid (EFSA) heeft in haar advies van 16 november 2011 ( 3 ) geconcludeerd dat propionzuur, natriumpropionaat en ammoniumpropionaat onder de voorgestelde gebruiksomstandigheden geen ongunstige gevolgen hebben voor de diergezondheid, de menselijke gezondheid of het milieu. Tevens werd geconcludeerd dat de stoffen de aerobe stabiliteit van gemakkelijk in te kuilen materialen verbeteren. Specifieke eisen voor toezicht na het in de handel brengen acht de EFSA niet nodig. Zij heeft ook het verslag over de analysemethoden voor de toevoegingsmiddelen voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Uit de beoordeling van de betrokken stoffen blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning wordt voldaan. Het gebruik van deze stoffen zou daarom moeten worden toegestaan zoals gespecificeerd in de bijlage bij deze verordening. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor de in de bijlage gespecificeerde stoffen, die behoren tot de categorie „technologische toevoegingsmiddelen” en de functionele groep „inkuiltoevoegingmiddelen”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 maart 2014. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) Uitvoeringsverordening (EU) nr. 1222/2013 van de Commissie van 29 november 2013 betreffende de verlening van een vergunning voor het gebruik van propionzuur, natriumpropionaat en ammoniumpropionaat als toevoegingsmiddelen voor diervoeding voor herkauwers, varkens en pluimvee ( PB L 320 van 30.11.2013, blz. 16 ). ( 3 ) EFSA Journal 2011; 9(12):2446. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode mg/kg volledig diervoeder met een vochtgehalte van 12 % Categorie technologische toevoegingsmiddelen. Functionele groep: inkuiltoevoegingsmiddelen 1k280 — Propionzuur Samenstelling van het toevoegingsmiddel Propionzuur ≥ 99,5 % Karakterisering van de werkzame stof Propionzuur ≥ 99,5 % C 3 H 6 O 2 CAS-nr.: 79-09-4 Niet-vluchtig residu ≤ 0,01 % na drogen bij 140 °C tot constant gewicht Aldehyden ≤ 0,1 % uitgedrukt als formaldehyde Geproduceerd door chemische synthese Analysemethode ( 1 ) Kwantificering van propionzuur als totaal propionzuur in toevoegingsmiddel voor diervoeding, voormengsels, diervoeding: ion-exlusie-hogeprestatie-vloeistofchromatografie met brekingsindex (HPLC-RI) Alle diersoorten met uitzondering van herkauwers, varkens en pluimvee — — — 1. Het gelijktijdige gebruik van andere organische zuren in de maximaal toegestane doses is gecontra-indiceerd. 2. Het toevoegingsmiddel moet worden gebruikt in gemakkelijk in te kuilen materiaal ( 2 ) . 3. Bij gelijktijdiggebruik met andere bronnen van de werkzame stof mag het toegestane maximumgehalte niet worden overschreden. 4. Voor de veiligheid: gebruik van ademhalingsbescherming, oogbescherming, handschoenen en beschermende kleding tijdens hantering. 15 april 2024 1k281 — Natriumpropionaat Samenstelling van het toevoegingsmiddel Natriumpropionaat ≥ 98,5 % Karakterisering van de werkzame stof Natriumpropionaat ≥ 98,5 % C 3 H 5 O 2 Na CAS-nr.: 137-40-6 Gewichtsverlies bij drogen ≤ 4 %, bepaald door twee uur bij 105 °C te drogen Niet in water oplosbaar residu ≤ 0,1 % Geproduceerd door chemische synthese Analysemethode ( 1 ) Kwantificering van natriumpropionaat in toevoegingsmiddel voor diervoeding: 1. ion-exclusie-hogeprestatie- vloeistofchromatografie met brekingsindex (HPLC-RI) - voor de bepaling van totaal propionaat, en 2. atomaireabsorptiespectrometrie (AAS) (EN ISO 6869) - voor de bepaling van totaal natrium. Kwantificering van natriumpropionaat als totaal propionzuur in voormengsels, diervoeding: ion-exlusie-hogeprestatie-vloeistofchromatografie met brekingsindex (HPLC-RI) Alle diersoorten met uitzondering van herkauwers, varkens en pluimvee — — — 1. Het gelijktijdige gebruik van andere organische zuren in de maximaal toegestane doses is gecontra-indiceerd. 2. Het toevoegingsmiddel moet worden gebruikt in gemakkelijk in te kuilen materialen ( 2 ) . 3. Bij gelijktijdig gebruik met andere bronnen van de werkzame stof mag het toegestane maximumgehalte niet worden overschreden. 4. Voor de veiligheid: gebruik van ademhalingsbescherming, oogbescherming, handschoenen en beschermende kleding tijdens hantering. 15 april 2024 1k284 — Ammoniumpropionaat Samenstelling van het toevoegingsmiddel Preparaat van ammoniumpropionaat ≥ 19,0 %, propionzuur ≤ 80,0 % en water ≤ 30 % Karakterisering van de werkzame stof Ammoniumpropionaat C 3 H 9 O 2 N CAS-nr.: 17496-08-1 Geproduceerd door chemische synthese Analysemethode ( 2 ) Kwantificering van ammoniumpropionaat in toevoegingsmiddel voor diervoeding: 1. ion-exclusie-hogeprestatie- vloeistofchromatografie met brekingsindex (HPLC-RI) - voor de bepaling van totaal propionaat, en 2. titratie met zwavelzuur en natriumhydroxide voor de bepaling van ammonia. Kwantificering van ammoniumpropionaat als totaal propionzuur in voormengsels, diervoeding: ion-exclusie-hogeprestatie- vloeistofchromatografie met brekingsindex (HPLC-RI) Alle diersoorten met uitzondering van herkauwers, varkens en pluimvee — — — 1. Het gelijktijdige gebruik van andere organische zuren in de maximaal toegestane doses is gecontra-indiceerd. 2. Het toevoegingsmiddel moet worden gebruikt in gemakkelijk in te kuilen materialen ( 2 ) . 3. Bij gelijktijdig gebruik met andere bronnen van de werkzame stof mag het toegestane maximumgehalte niet worden overschreden. 4. Voor de veiligheid: gebruik van ademhalingsbescherming, oogbescherming, handschoenen en beschermende kleding tijdens hantering. 15 april 2024 ( 1 ) Nadere bijzonderheden over de analysemethoden zijn te vinden op de website van het referentielaboratorium: http://irmm.jrc.ec.europa.eu/EURLs/EURL_feed_additives/Pages/index.aspx ( 2 ) Gemakkelijk in te kuilen voedergewassen: > 3 % oplosbare koolhydraten in vers materiaal (bv. hele maisplanten, raaigras, dravik en suikerbietenpulp). Verordening (EG) nr. 429/2008 van de Commissie ( PB L 133 van 22.5.2008, blz. 1 ).",
  "source": "EUR LEX"
}