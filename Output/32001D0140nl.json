{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0140:NL:HTML\">",
  "content": "EUR-Lex - 32001D0140 - NL Avis juridique important | 32001D0140 2001/140/EG: Beschikking van de Commissie van 12 februari 2001 tot goedkeuring van het door Oostenrĳk ingediende programma voor de uitroeiing van klassieke varkenspest bĳ wilde varkens in de provincie Neder-Oostenrĳk (Voor de EER relevante tekst) (kennisgeving geschied onder nummer C(2001) 350) Publicatieblad Nr. L 050 van 21/02/2001 blz. 0022 - 0022 Beschikking van de Commissie van 12 februari 2001 tot goedkeuring van het door Oostenrijk ingediende programma voor de uitroeiing van klassieke varkenspest bij wilde varkens in de provincie Neder-Oostenrijk (kennisgeving geschied onder nummer C(2001) 350) (Slechts de tekst in de Duitse taal is authentiek) (Voor de EER relevante tekst) (2001/140/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest(1), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 6 bis, lid 3, Overwegende hetgeen volgt: (1) Er is klassieke varkenspest uitgebroken bij wilde varkens in gebieden van de provincie Neder-Oostenrijk (Oostenrijk), (2) De Oostenrijkse autoriteiten hebben een programma voor de uitroeiing van klassieke varkenspest bij wilde varkens ingediend voor de betrokken gebieden in Neder-Oostenrijk. (3) Het ingediende programma is onderzocht en blijkt in overeenstemming te zijn met Richtlijn 80/217/EEG. (4) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Oostenrijk ingediende programma voor de uitroeiing van klassieke varkenspest bij wilde varkens in de provincie Neder-Oostenrijk wordt goedgekeurd. Artikel 2 Oostenrijk doet de nodige wettelijke en bestuursrechtelijke bepalingen in werking treden om de in artikel 1 bedoelde programma's ten uitvoer te leggen vanaf de datum waarop deze beschikking is vastgesteld. Artikel 3 Deze beschikking is gericht tot de Republiek Oostenrijk. Gedaan te Brussel, 12 februari 2001. Voor de Commissie David Byrne Lid van de Commissie (1) PB L 47 van 21.2.1980, blz. 11.",
  "source": "EUR LEX"
}