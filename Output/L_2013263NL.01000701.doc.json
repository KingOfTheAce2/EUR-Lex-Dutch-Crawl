{
  "url": "http://www.w3.org/1999/xhtml\">",
  "content": "L_2013263NL.01000701.xml 5.10.2013 NL Publicatieblad van de Europese Unie L 263/7 UITVOERINGSVERORDENING (EU) Nr. 955/2013 VAN DE COMMISSIE van 4 oktober 2013 tot goedkeuring van propiconazool als bestaande actieve stof voor gebruik in biociden voor productsoort 9 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) In Verordening (EG) nr. 1451/2007 van de Commissie van 4 december 2007 betreffende de tweede fase van het in artikel 16, lid 2, van Richtlijn 98/8/EG van het Europees Parlement en de Raad betreffende het op de markt brengen van biociden ( 2 ) bedoelde tienjarige werkprogramma is een lijst vastgesteld van werkzame stoffen die met het oog op een mogelijke opneming daarvan in bijlage I, IA of IB bij Richtlijn 98/8/EG van het Europees Parlement en de Raad ( 3 ) dienen te worden beoordeeld. Propiconazool is in die lijst opgenomen. (2) Krachtens Verordening (EG) nr. 1451/2007 is propiconazool overeenkomstig artikel 11, lid 2, van Richtlijn 98/8/EG beoordeeld voor gebruik in productsoort 9 (conserveringsmiddelen voor vezels, leer, rubber en gepolymeriseerde materialen), zoals gedefinieerd in bijlage V bij die richtlijn, wat overeenstemt met productsoort 9 zoals gedefinieerd in bijlage V bij Verordening (EU) nr. 528/2012. (3) Finland is als lidstaat-rapporteur aangewezen en heeft het verslag van de bevoegde instantie samen met een aanbeveling overeenkomstig artikel 14, leden 4 en 6, van Verordening (EG) nr. 1451/2007 op 11 februari 2011 bij de Commissie ingediend. (4) Het verslag van de bevoegde instantie is door de lidstaten en de Commissie getoetst. Overeenkomstig artikel 15, lid 4, van Verordening (EG) nr. 1451/2007 zijn de conclusies van de toetsing door het Permanent Comité voor biociden op 12 juli 2013 in een beoordelingsverslag opgenomen. (5) Uit het beoordelingsverslag blijkt dat van biociden die voor productsoort 9 worden gebruikt en propiconazool bevatten, kan worden verwacht dat zij aan de eisen van artikel 5 van Richtlijn 98/8/EG voldoen. (6) Bijgevolg moet propiconazool worden goedgekeurd voor gebruik in biociden voor productsoort 9. (7) Aangezien de evaluatie niet nanomaterialen betrof, mag de goedkeuring krachtens artikel 4, lid 4, van Verordening (EU) nr. 528/2012 geen betrekking hebben op dergelijke materialen. (8) Er dient een redelijke periode te verstrijken voordat een werkzame stof wordt goedgekeurd, teneinde de lidstaten, de betrokken partijen en in voorkomend geval de Commissie de gelegenheid te geven om zich voor te bereiden om aan de nieuwe eisen die dit meebrengt te voldoen. (9) De in deze verordening vervatte maatregelen zijn in overeenstemming met het advies van het Permanent comité voor biociden, HEEFT DE VOLGENDE VERORDENING VASTGESTELD: Artikel 1 Propiconazool wordt goedgekeurd als actieve stof voor gebruik in biociden voor productsoort 9, afhankelijk van de naleving van de in de bijlage bij deze verordening vastgestelde specificaties en voorwaarden. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 2013. Voor de Commissie De voorzitter José Manuel BARROSO ( 1 ) PB L 167 van 27.6.2012, blz. 1 . ( 2 ) PB L 325 van 11.12.2007, blz. 3 . ( 3 ) PB L 123 van 24.4.1998, blz. 1 . BIJLAGE Triviale naam IUPAC-benaming Identificatienummers Minimale zuiverheidsgraad van de werkzame stof ( 1 ) Datum van goedkeuring Datum van het verstrijken van de goedkeuring Productsoort Bijzondere voorwaarden ( 2 ) Propiconazool 1-[[2-(2,4-dichloorfenyl)-4-propyl-1,3-dioxolan-2-yl]methyl]-1H-1,2,4-triazool EG-nr.: 262-104-4 CAS-nr.: 60207-90-1 930  g/kg 1 juni 2015 31 mei 2025 9 Bij de evaluatie van het product moet bijzondere aandacht worden besteed aan de blootstellingen, de risico’s en de doeltreffendheid voor elk gebruik waarvoor toelating werd aangevraagd, maar dat geen voorwerp was van de risicobeoordeling van de actieve stof op het niveau van de Unie. Aan de toelating wordt de volgende voorwaarde verbonden: voor industriële of beroepsmatige gebruikers moeten veilige operationele procedures en passende organisatorische maatregelen worden vastgesteld. Wanneer de blootstelling niet op andere manieren tot een aanvaardbaar niveau kan worden beperkt, moeten bij de toepassing van de producten passende persoonlijke beschermingsmiddelen worden gebruikt. Wanneer een behandeld voorwerp is behandeld met propiconazool of wanneer in een behandeld voorwerp doelbewust propiconazool is verwerk, en in voorkomend geval ingevolge de mogelijkheid van huidcontact en het vrijkomen van propiconazool onder normale gebruiksomstandigheden, zorgt de voor het in de handel brengen van het behandelde voorwerp verantwoordelijke persoon dat het etiket informatie verstrekt over het risico van huidsensibilisatie, alsook de informatie bedoeld in artikel 58, lid 3, tweede alinea, van Verordening (EU) nr. 528/2012. ( 1 ) De in deze kolom vermelde zuiverheid was de minimale zuiverheidsgraad van de werkzame stof die voor de overeenkomstig artikel 8 van Verordening (EU) nr. 528/2012 uitgevoerde beoordeling is gebruikt. De werkzame stof in het in de handel gebrachte product kan dezelfde of een andere zuiverheid hebben, voor zover bewezen is dat de werkzame stof technisch gelijkwaardig is aan de beoordeelde werkzame stof. ( 2 ) Met het oog op de toepassing van de gemeenschappelijke beginselen van bijlage VI bij Verordening (EU) nr. 528/2012 zijn de inhoud en de conclusies van de beoordelingsverslagen beschikbaar op de website van de Commissie: http://ec.europa.eu/comm/environment/biocides/index.htm",
  "source": "EUR LEX"
}