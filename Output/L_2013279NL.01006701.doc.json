{
  "url": "http://www.w3.org/1999/xhtml\"><!--",
  "content": "L_2013279NL.01006701.xml 19.10.2013 NL Publicatieblad van de Europese Unie L 279/67 UITVOERINGSBESLUIT VAN DE COMMISSIE van 17 oktober 2013 betreffende een financiële bijdrage van de Unie aan bepaalde lidstaten ter ondersteuning van vrijwillige surveillancestudies naar het verlies van bijenkolonies voor het seizoen 2013/2014 (Kennisgeving geschied onder nummer C(2013) 6742) (Slechts de teksten in de Deense, de Duitse, de Engelse, de Estse, de Finse, de Franse, de Griekse, de Hongaarse, de Italiaanse, de Letse, de Litouwse, de Nederlandse, de Poolse, de Portugese, de Slowaakse, de Spaanse en de Zweedse taal zijn authentiek) (2013/512/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name artikel 23, Overwegende hetgeen volgt: (1) De mededeling van de Commissie aan het Europees Parlement en de Raad over de gezondheid van honingbijen ( 2 ) biedt een overzicht van de reeds genomen en lopende acties van de Commissie op het gebied van de gezondheid van honingbijen in de EU. Het belangrijkste onderwerp van de mededeling is de wereldwijd waargenomen verhoogde bijensterfte. (2) In het EFSA-project uit 2009 „Bee mortality and bee surveillance in Europe” ( 3 ) werd geconcludeerd dat de surveillancesystemen in de EU over het algemeen zwak zijn, dat gegevens op het niveau van de lidstaten ontbreken en er op EU-niveau geen vergelijkbare gegevens voorhanden zijn. (3) Om meer gegevens over de bijensterfte te verkrijgen, heeft de Commissie besloten bepaalde surveillancestudies in de lidstaten naar het verlies van bijenkolonies te ondersteunen. (4) Bij Uitvoeringsbesluit 2012/362/EU van de Commissie ( 4 ) is voor het seizoen 2012/2013 een financiële bijdrage verleend voor de vrijwillige surveillancestudieprogramma’s betreffende het verlies van bijenkolonies die worden uitgevoerd door België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk. (5) De studies omvatten drie veldbezoeken aan de bijenstallen, die moeten worden uitgevoerd vóór de winter, na de winter en tijdens het productieseizoen. (6) Voor dergelijke studies is het belangrijk te beschikken over vergelijkbare gegevens over de verliezen die in verschillende jaren worden verzameld. Dit geldt met name voor surveillancestudies naar het verlies van bijenkolonies omdat de weersomstandigheden een aanzienlijke invloed op de resultaten hebben. Als dergelijke studies slechts voor één jaar worden uitgevoerd, kunnen zij dan ook alleen maar gedeeltelijke gegevens opleveren die geen toereikende basis vormen om er conclusies of trends met betrekking tot die verliezen uit af te leiden. (7) Om de hierboven uiteengezette redenen is het wenselijk de vrijwillige surveillancestudies naar het verlies van bijenkolonies voort te zetten in het seizoen dat een aanvang neemt met de controle vóór de winter in het najaar 2013 en wordt afgesloten met de controle na de winter en de controle tijdens het productieseizoen in 2014. (8) De in het seizoen 2013/2014 uit te voeren studies zijn gebaseerd op het document „Basis for a pilot surveillance project on honey bee colony losses” ( 5 ) , dat is opgesteld door het EU-referentielaboratorium (EURL) voor bijengezondheid dat is vermeld in deel II van bijlage VII bij Verordening (EG) nr. 882/2004 van het Europees Parlement en de Raad ( 6 ) ; in dat document worden de lidstaten richtsnoeren verstrekt voor het opstellen van hun vrijwillige surveillancestudieprogramma’s. (9) De lidstaten die in 2012/2013 aan de eerste vrijwillige surveillancestudies naar het verlies van bijenkolonies hebben deelgenomen, werd verzocht de Commissie hun programma’s voor het seizoen 2013/2014, gebaseerd op het technische document van het EURL voor bijengezondheid, toe te sturen. (10) België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk hebben vrijwillige surveillancestudieprogramma’s betreffende het verlies van bijenkolonies overeenkomstig het technische document „Basis for a pilot surveillance project on honey bee colony losses” opgesteld en om financiële ondersteuning door de EU verzocht. (11) Met ingang van 1 juli 2013 moet een financiële bijdrage worden verleend voor de vrijwillige surveillancestudieprogramma’s betreffende het verlies van bijenkolonies die worden uitgevoerd door België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk. (12) Krachtens Verordening (EG) nr. 1290/2005 van de Raad ( 7 ) moeten veterinaire maatregelen uit het Europees Landbouwgarantiefonds worden gefinancierd. Met het oog op de financiële controle zijn de artikelen 9, 36 en 37 van die verordening van toepassing. (13) Aan de betaling van de financiële bijdrage moet de voorwaarde worden verbonden dat de geplande surveillancestudieprogramma’s daadwerkelijk zijn uitgevoerd en dat de autoriteiten de Commissie en het EURL voor bijengezondheid alle benodigde informatie verschaffen. (14) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 1.   De Unie verleent aan België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk financiële steun ten behoeve van hun surveillancestudieprogramma’s betreffende het verlies van bijenkolonies. 2.   De financiële bijdrage van de Unie: a) bedraagt 70 % van de door elke in lid 1 vermelde lidstaat gemaakte subsidiabele kosten voor de surveillancestudieprogramma’s betreffende het verlies van bijenkolonies, zoals gespecificeerd in bijlage I, voor de periode van 1 juli 2013 tot en met 30 september 2014; b) mag niet meer bedragen dan: 1. 26 837 EUR voor België; 2. 116 417 EUR voor Denemarken; 3. 160 445 EUR voor Duitsland; 4. 64 868 EUR voor Estland; 5. 78 421 EUR voor Griekenland; 6. 148 047 EUR voor Spanje; 7. 288 801 EUR voor Frankrijk; 8. 142 212 EUR voor Italië; 9. 86 310 EUR voor Letland; 10. 70 273 EUR voor Litouwen; 11. 114 209 EUR voor Hongarije; 12. 128 015 EUR voor Polen; 13. 29 159 EUR voor Portugal; 14. 92 240 EUR voor Slowakije; 15. 117 416 EUR voor Finland; 16. 74 389 EUR voor Zweden; 17. 109 871 EUR voor het Verenigd Koninkrijk; c) mag niet meer dan 348 EUR per bezochte bijenstal bedragen. Artikel 2 1.   De bij dit besluit toegestane totale maximumbijdrage in de kosten van de in artikel 1 bedoelde programma’s wordt vastgesteld op 1 847 930 EUR, te financieren uit de algemene begroting van de Europese Unie. 2.   De uitgaven betreffende personeelskosten voor de uitvoering van laboratoriumtests, bemonstering of monitoring, en betreffende verbruiksgoederen en algemene kosten ten behoeve van de surveillancestudies moeten subsidiabel zijn overeenkomstig de regels in bijlage III. 3.   De financiële steun van de Unie wordt betaald na de indiening en goedkeuring van de in artikel 3, leden 2 en 3, bedoelde verslagen en bewijsstukken. Artikel 3 1.   De programma’s worden uitgevoerd overeenkomstig het technische document „Basis for a pilot surveillance project on honey bee colony losses” en overeenkomstig de door de lidstaten ingediende surveillancestudieprogramma’s betreffende het verlies van bijenkolonies. 2.   België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk dienen het volgende bij de Commissie in: — uiterlijk op 1 maart 2014 een tussentijds technisch verslag over het eerste bezoek overeenkomstig het surveillancestudieprogramma, en — uiterlijk op 31 oktober 2014 een technisch eindverslag over het tweede en derde bezoek overeenkomstig het surveillancestudieprogramma, — het technisch verslag moet overeenstemmen met een model dat de Commissie in samenwerking met het EU-referentielaboratorium voor bijengezondheid zal opstellen. 3.   België, Denemarken, Duitsland, Estland, Griekenland, Spanje, Frankrijk, Italië, Letland, Litouwen, Hongarije, Polen, Portugal, Slowakije, Finland, Zweden en het Verenigd Koninkrijk dienen het volgende bij de Commissie in: — uiterlijk op 31 december 2014 een papieren en elektronische versie van hun financiële verslag, opgesteld overeenkomstig bijlage II, — op verzoek van de Commissie de bewijsstukken tot staving van alle in de vergoedingsaanvraag vermelde uitgaven. 4.   De uitkomst van de studies wordt de Commissie en het EU-referentielaboratorium voor bijengezondheid ter beschikking gesteld. Artikel 4 Dit besluit is gericht tot het Koninkrijk België, het Koninkrijk Denemarken, de Bondsrepubliek Duitsland, de Republiek Estland, de Helleense Republiek, het Koninkrijk Spanje, de Franse Republiek, de Italiaanse Republiek, de Republiek Letland, de Republiek Litouwen, Hongarije, de Republiek Polen, de Portugese Republiek, de Slowaakse Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 17 oktober 2013. Voor de Commissie Tonio BORG Lid van de Commissie ( 1 ) PB L 155 van 18.6.2009, blz. 30 . ( 2 ) COM(2010) 714 final. ( 3 ) Te vinden op: http://www.efsa.europa.eu/en/efsajournal/doc/154r.pdf ( 4 ) Uitvoeringsbesluit 2012/362/EU van de Commissie van 4 juli 2012 betreffende een financiële bijdrage van de Unie aan bepaalde lidstaten ter ondersteuning van vrijwillige surveillancestudies naar het verlies van bijenkolonies ( PB L 176 van 6.7.2012, blz. 65 ). ( 5 ) Te vinden op: http://ec.europa.eu/food/animal/liveanimals/bees/docs/annex_i_pilot_project_en.pdf ( 6 ) Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( PB L 165 van 30.4.2004, blz. 1 ). ( 7 ) Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( PB L 209 van 11.8.2005, blz. 1 ). BIJLAGE I LS Aantal bijenstallen Aantal bezoeken per bijenstal overeenkomstig de surveillancestudie Totale directe kosten (Laboratoriumtests + bezoeken voor bemonstering en monitoring) Algemene kosten (7 %) Totale kosten EU-bijdrage (70 %) BE 150 3 35 830 2 508 38 338 26 837 DK 200 3 155 430 10 880 166 310 116 417 DE 220 3 214 212 14 995 229 207 160 445 EE 196 3 86 606 6 062 92 668 64 868 EL 200 3 104 701 7 329 112 030 78 421 ES 203 3 197 659 13 836 211 495 148 047 FR 396 3 385 581 26 991 412 572 288 801 IT 195 3 189 870 13 291 203 161 142 212 LV 193 3 115 234 8 066 123 300 86 310 LT 193 3 93 822 6 568 100 390 70 273 HU 196 3 152 483 10 674 163 157 114 209 PL 190 3 170 915 11 964 182 879 128 015 PT 145 3 38 930 2 725 41 655 29 159 SK 200 3 123 151 8 621 131 772 92 240 FI 161 3 156 764 10 973 167 737 117 416 SE 150 3 99 318 6 952 106 270 74 389 UK 200 3 146 691 10 268 156 959 109 871 Totaal 2 467 197 172 703 2 639 900 1 847 930 BIJLAGE II MODEL VOOR EEN FINANCIEEL VERSLAG OVER VRIJWILLIGE SURVEILLANCESTUDIES NAAR HET VERLIES VAN BIJENKOLONIES Totale uitgaven voor het project (reële kosten, excl. btw) Lidstaat: Aantal bezochte bijenstallen: Totaal aantal bemonsterde kolonies: Laboratoriumkosten Personeelscategorie Aantal werkdagen Dagtarief Totaal … … Verbruiksgoederen (beschrijving) Hoeveelheid Kosten per eenheid Totaal … … Kosten van bemonstering en monitoring (bezoeken aan bijenstallen) Personeelscategorie Aantal werkdagen Dagtarief Totaal … … Verbruiksgoederen (beschrijving) Hoeveelheid Kosten per eenheid Totaal … … Verklaring van de begunstigde Wij verklaren dat: — de hierboven vermelde uitgaven zijn gedaan voor de uitvoering van in het technische document „Basis for a pilot surveillance project on honey bee colony losses” ( 1 ) beschreven werkzaamheden en rechtstreeks verband houden met de uitvoering van het surveillancestudieprogramma waarvoor financiële steun is verleend overeenkomstig Uitvoeringsbesluit 2013/512/EU van de Commissie; — de uitgaven daadwerkelijk gedaan zijn, naar behoren verantwoord zijn en subsidiabel zijn overeenkomstig Uitvoeringsbesluit 2013/512/EU; — alle bewijsstukken met betrekking tot de uitgaven beschikbaar zijn voor controledoeleinden; — voor de in Uitvoeringsbesluit 2013/512/EU vermelde projecten geen andere bijdrage van de Unie is aangevraagd. Datum: Naam en handtekening van de bevoegde financiële ambtenaar: ( 1 ) Te vinden op http://ec.europa.eu/food/animal/liveanimals/bees/docs/annex_i_pilot_project_en.pdf BIJLAGE III SUBSIDIABILITEITSREGELS 1.   Laboratoriumkosten — De personeelskosten zijn beperkt tot de feitelijke toerekenbare arbeidskosten (salarissen, sociale lasten en pensioenbijdragen) die bij de uitvoering van de studie en de laboratoriumtests zijn ontstaan. Hiertoe moeten maandelijkse tijdstaten worden bijgehouden. — Het dagtarief wordt berekend op basis van 220 werkdagen per jaar. — De vergoeding van verbruiksgoederen wordt gebaseerd op de feitelijk door de lidstaten gemaakte kosten voor de uitvoering van de tests in het laboratorium. — Personeelskosten voor coördinatie, planning en vervoer zijn niet subsidiabel. Testkits, reagentia en alle verbruiksgoederen worden alleen vergoed indien zij specifiek zijn gebruikt voor de uitvoering van de volgende tests: — varroatelling (wassen), uit te voeren op alle bezochte kolonies bij het eerste bezoek en op symptomatische kolonies bij de volgende bezoeken, — detectie en karakterisering van de kleine bijenkastkever ( Aethina tumida ) en de tropilaelapsmijt, uit te voeren bij de klinische inspectie, — klinische observatie van microsporidiaparasiet ( Nosema spp.) (inclusief symptoomobservatie vuilbroed, nosema, virussen), sporentellingen, kweek, microscopisch onderzoek en biochemische tests om de veroorzaker van Europees vuilbroed ( Melissococcus plutonius ) en Amerikaans vuilbroed ( Paenibacillus larvae ) in symptomatische kolonies op te sporen, — Amerikaans vuilbroed: bevestiging van de identiteit van de veroorzaker van Amerikaans en Europees vuilbroed door middel van polymerasekettingreactie (PCR) op symptomatische kolonies, — CBPV-test (PCR) op symptomatische kolonies. 2.   Kosten van bemonstering en monitoring — De kosten van bemonstering en monitoring komen alleen voor vergoeding in aanmerking als zij rechtstreeks verband houden met bezoeken aan bijenstallen en beperkt zijn tot de tijd die daadwerkelijk aan de bijenstallen is besteed. De personeelskosten zijn beperkt tot de feitelijke toerekenbare arbeidskosten (salarissen, sociale lasten en pensioenbijdragen) die bij de uitvoering van de studie zijn ontstaan. Hiertoe moeten maandelijkse tijdstaten worden bijgehouden. — Personeelskosten voor coördinatie, planning en vervoer zijn niet subsidiabel. — Het dagtarief wordt berekend op basis van 220 werkdagen per jaar. — De vergoeding van verbruiksgoederen wordt gebaseerd op de feitelijk door de lidstaten gemaakte kosten en geschiedt alleen als de verbruiksgoederen specifiek zijn gebruikt tijdens bezoeken aan de bijenstallen. 3.   Algemene kosten Er kan aanspraak worden gemaakt op een vaste bijdrage van 7 %, berekend op basis van alle directe subsidiabele kosten. 4.   De uitgaven die de lidstaten voor een financiële bijdrage van de Unie indienen, worden uitgedrukt in euro, exclusief belasting over de toegevoegde waarde (btw) en alle andere belastingen.",
  "source": "EUR LEX"
}