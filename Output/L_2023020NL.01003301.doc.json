{
  "url": "http://www.w3.org/1999/xhtml\">",
  "content": "L_2023020NL.01003301.xml 23.1.2023 NL Publicatieblad van de Europese Unie L 20/33 UITVOERINGSVERORDENING (EU) 2023/150 VAN DE COMMISSIE van 20 januari 2023 tot wijziging van bepaalde bijlagen bij Uitvoeringsverordening (EU) 2021/620 wat betreft de goedkeuring of de intrekking van de ziektevrije status van bepaalde lidstaten of zones of compartimenten daarvan ten aanzien van bepaalde in de lijst opgenomen ziekten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 31, lid 3, artikel 36, lid 4, en artikel 42, lid 4, Overwegende hetgeen volgt: (1) Verordening (EU) 2016/429 bevat ziektespecifieke voorschriften voor de overeenkomstig artikel 5, lid 1, van die verordening in de lijst opgenomen ziekten en voorziet in de toepassing van die voorschriften op verschillende categorieën van in de lijst opgenomen ziekten. Verordening (EU) 2016/429 voorziet in de opstelling door de lidstaten van verplichte uitroeiingsprogramma’s voor in de lijst opgenomen ziekten als bedoeld in artikel 9, lid 1, punt b), en in optionele uitroeiingsprogramma’s voor in de lijst opgenomen ziekten als bedoeld in artikel 9, lid 1, punt c), en in de goedkeuring van dergelijke programma’s door de Commissie. Die verordening voorziet ook in de goedkeuring of intrekking door de Commissie van de ziektevrije status van lidstaten of zones of compartimenten daarvan ten aanzien van bepaalde in de lijst opgenomen ziekten als bedoeld in artikel 9, lid 1, punten b) en c). (2) Gedelegeerde Verordening (EU) 2020/689 van de Commissie ( 2 ) vult Verordening (EU) 2016/429 aan en stelt de criteria vast voor de verlening, handhaving, opschorting en intrekking van de ziektevrije status voor lidstaten of zones of compartimenten daarvan, alsmede de voorschriften voor de goedkeuring van verplichte of optionele uitroeiingsprogramma’s voor lidstaten of zones of compartimenten daarvan. (3) Bij Uitvoeringsverordening (EU) 2021/620 van de Commissie ( 3 ) worden uitvoeringsbepalingen vastgesteld voor de in de lijst opgenomen ziekten van dieren als bedoeld in artikel 9, lid 1, punten a), b), en c), van Verordening (EU) 2016/429 wat betreft de ziektevrije en non-vaccinatiestatus van bepaalde lidstaten of zones of compartimenten daarvan en de goedkeuring van uitroeiingsprogramma’s voor die in de lijst opgenomen ziekten. Meer in het bijzonder worden in de bijlagen bij die verordening de lidstaten of zones of compartimenten daarvan met de ziektevrije status vermeld. Gezien de veranderende epidemiologische situatie van bepaalde ziekten moeten nu bepaalde bijlagen bij Uitvoeringsverordening (EU) 2021/620 worden gewijzigd teneinde nieuwe ziektevrije lidstaten of zones daarvan in de lijst op te nemen en zones of compartimenten waar uitbraken van ziekten zijn bevestigd of waar niet langer aan de voorwaarden voor het behoud van de ziektevrije status wordt voldaan, uit de lijsten te schrappen. (4) Voor infectie met het Mycobacterium tuberculosis -complex ( Mycobacterium bovis, M. caprae en M. tuberculosis ) (MTBC), infectie met het virus van de ziekte van Aujeszky (ADV), infectie met boviene virusdiarree (BVD), infectie met het bluetonguevirus (serotypen 1-24) (BTV) en infectie met virale hemorragische septikemie (VHS) hebben verscheidene lidstaten onlangs bij de Commissie een aanvraag ingediend om de ziektevrije status te verlenen voor een deel van hun grondgebied. Verscheidene lidstaten hebben ook uitbraken van infectie met het rabiësvirus (RABV), BTV en infectieuze hematopoëtische necrose (IHN) gemeld die ook in bepaalde bijlagen bij Uitvoeringsverordening (EU) 2021/620 moeten worden opgenomen. (5) Spanje heeft informatie bij de Commissie ingediend waaruit blijkt dat in de autonome gemeenschappen Balearen, Catalonië en Murcia aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met MTBC is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status ten aanzien van MTBC aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in deel I van bijlage II bij Uitvoeringsverordening (EU) 2021/620 worden opgenomen als zones met de ziektevrije status ten aanzien van infectie met MTBC. (6) Italië heeft informatie bij de Commissie ingediend waaruit blijkt dat in de regio’s Trente en Veneto aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met ADV is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status ten aanzien van ADV aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in deel I van bijlage VI bij Uitvoeringsverordening (EU) 2021/620 worden opgenomen als zones met de ziektevrije status ten aanzien van infectie met ADV. (7) Duitsland heeft informatie bij de Commissie ingediend waaruit blijkt dat in Dachau, Straubing-Bogen en Günzburg in Beieren aan de in Gedelegeerde Verordening (EU) 2020/689 vastgestelde voorwaarden voor de erkenning van de ziektevrije status ten aanzien van infectie met BVD is voldaan. Uit de beoordeling door de Commissie is gebleken dat die aanvragen voor het toekennen van de ziektevrije status ten aanzien van BVD aan de criteria van deel II, hoofdstuk 4, van Gedelegeerde Verordening (EU) 2020/689 voldoen. Daarom moeten die zones in de lijst in bijlage VII bij Uitvoeringsverordening (EU) 2021/620 worden opgenomen als zones met de ziektevrije status ten aanzien van infectie met BVD. (8) Hongarije heeft de Commissie in kennis gesteld van verscheidene uitbraken van infectie met RABV in het comitaat Szabolcs-Szatmár-Bereg. Aangezien het gehele grondgebied van Hongarije de ziektevrije status ten aanzien van infectie met RABV heeft en in de lijst in deel I van bijlage III bij Uitvoeringsverordening (EU) 2021/620 is opgenomen, moet de ziektevrije status voor het comitaat Szabolcs-Szatmár-Bereg worden ingetrokken en moet de vermelding voor Hongarije in die lijst dienovereenkomstig worden gewijzigd. (9) Voor infectie met RABV heeft Hongarije bij de Commissie een aanvraag ingediend om een uitroeiingsprogramma voor het comitaat Szabolcs-Szatmár-Bereg te laten goedkeuren. Uit de beoordeling door de Commissie is gebleken dat die aanvraag voor de goedkeuring van uitroeiingsprogramma’s voor RABV aan de criteria van deel II, hoofdstuk 2, van Gedelegeerde Verordening (EU) 2020/689 voldoet. Daarom moet het comitaat Szabolcs-Szatmár-Bereg in de lijst in deel II van bijlage III bij Uitvoeringsverordening (EU) 2021/620 worden opgenomen als zone met een goedgekeurd uitroeiingsprogramma ten aanzien van infectie met RABV. (10) Portugal heeft de Commissie in kennis gesteld van uitbraken van infectie met BTV-serotype 4 in de districten Aveiro, Bragança, Coimbra, Guarda en Viseu, die ook de omliggende districten treffen. Aangezien die districten de ziektevrije status hebben en in de lijst in deel I van bijlage VIII bij Uitvoeringsverordening (EU) 2021/620 zijn opgenomen, moet hun ziektevrije status ten aanzien van infectie met BTV worden ingetrokken en moet de vermelding voor Portugal in die lijst dienovereenkomstig worden gewijzigd. (11) Spanje heeft de Commissie in kennis gesteld van uitbraken van infectie met BTV-serotype 4 in de provincie Toledo in de autonome gemeenschap Castilla-La Mancha en in de provincie Salamanca in de autonome gemeenschap Castilla y Leon, die ook gebieden in de provincies Avila en Zamora treffen. Aangezien die gebieden de ziektevrije status hebben en in de lijst in deel I van bijlage VIII bij Uitvoeringsverordening (EU) 2021/620 zijn opgenomen, moet hun ziektevrije status ten aanzien van infectie met BTV worden ingetrokken en moet de vermelding voor Spanje in die lijst dienovereenkomstig worden gewijzigd. (12) Wat infectie met BTV betreft, heeft Spanje bij de Commissie informatie ingediend waaruit blijkt dat voor bepaalde regio’s van de autonome gemeenschappen Aragon en Navarra en voor bepaalde regio’s van de autonome gemeenschap Baskenland aan de voorwaarden voor de erkenning van de ziektevrije status ten aanzien van BTV wordt voldaan. Uit de beoordeling door de Commissie is gebleken dat die aanvraag voor het toekennen van de ziektevrije status ten aanzien van BTV aan de criteria van deel II, hoofdstuk 4, van Gedelegeerde Verordening (EU) 2020/689 voldoet. Aangezien infectie met BTV met succes is uitgeroeid in die autonome gemeenschappen, moet het hele grondgebied van die autonome gemeenschappen in de lijst in deel I van bijlage VIII bij Uitvoeringsverordening (EU) 2021/620 worden opgenomen als gebied met de ziektevrije status ten aanzien van infectie met BTV. (13) Wat infectie met BTV betreft, heeft Duitsland bij de Commissie informatie ingediend waaruit blijkt dat in de deelstaat Saarland en in bepaalde delen van de deelstaat Rijnland-Palts aan de voorwaarden voor de erkenning van de ziektevrije status ten aanzien van BTV wordt voldaan. Uit de beoordeling door de Commissie is gebleken dat die aanvraag voor het toekennen van de ziektevrije status ten aanzien van BTV aan de criteria van deel II, hoofdstuk 4, van Gedelegeerde Verordening (EU) 2020/689 voldoet. Daarom moet die zone in de lijst in deel I van bijlage VIII bij Uitvoeringsverordening (EU) 2021/620 worden opgenomen als zone met de ziektevrije status ten aanzien van infectie met BTV. (14) Wat VHS betreft, heeft Finland informatie verstrekt waaruit blijkt dat in de provincie Åland aan de voorwaarden voor de erkenning van de ziektevrije status ten aanzien van VHS is voldaan. Die informatie voldoet aan de criteria voor het toekennen van de ziektevrije status ten aanzien van VHS van deel II, hoofdstuk 4, van Gedelegeerde Verordening (EU) 2020/689. Aangezien VHS met succes is uitgeroeid in de provincie Åland, moet het hele grondgebied van Finland in de lijst in deel I van bijlage XII bij Uitvoeringsverordening (EU) 2021/620 worden opgenomen als land met de ziektevrije status ten aanzien van VHS. (15) Daarnaast heeft Finland de Commissie in kennis gesteld van een uitbraak van IHN in de provincie Åland in een gebied dat in de lijst in bijlage XIII bij Uitvoeringsverordening (EU) 2021/620 is opgenomen als ziektevrij gebied. De ziektevrije status van het besmette gebied moet daarom worden ingetrokken, dat compartiment moet uit deel I van die bijlage worden geschrapt en in die lijst moet de vermelding voor die lidstaat dienovereenkomstig worden gewijzigd. (16) De bijlagen II, III, VI, VII, VIII, XII en XIII bij Uitvoeringsverordening (EU) 2021/620 moeten daarom dienovereenkomstig worden gewijzigd. (17) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen II, III, VI, VII, VIII, XII en XIII bij Uitvoeringsverordening (EU) 2021/620 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 januari 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/689 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat betreft regels voor bewaking, uitroeiingsprogramma’s en de ziektevrije status voor bepaalde in de lijst opgenomen ziekten en nieuwe ziekten ( PB L 174 van 3.6.2020, blz. 211 ). ( 3 ) Uitvoeringsverordening (EU) 2021/620 van de Commissie van 15 april 2021 tot vaststelling van bepalingen ter uitvoering van Verordening (EU) 2016/429 van het Europees Parlement en de Raad wat betreft de goedkeuring van de ziektevrije en non-vaccinatiestatus van bepaalde lidstaten of zones of compartimenten daarvan ten aanzien van bepaalde in de lijst opgenomen ziekten en de goedkeuring van uitroeiingsprogramma’s voor die in de lijst opgenomen ziekten ( PB L 131 van 16.4.2021, blz. 78 ). BIJLAGE De bijlagen II, III, VI, VII, VIII, XII en XIII bij Uitvoeringsverordening (EU) 2021/620 worden als volgt gewijzigd: 1) Bijlage II wordt als volgt gewijzigd: a) in deel I wordt de vermelding voor Spanje vervangen door: Lidstaat Gebied “Spanje Comunidad Autónoma de Canarias Comunidad Autónoma de Cataluña Comunidad Autónoma de Galicia Comunidad Autónoma de Islas Baleares Comunidad Autónoma de Murcia Comunidad Autónoma del País Vasco Comunidad Autónoma del Principado de Asturias” b) in deel II wordt de vermelding voor Spanje vervangen door: Lidstaat Gebied “Spanje Comunidad Autónoma de Andalucía Comunidad Autónoma de Aragón Comunidad Autónoma de Cantabria Comunidad Autónoma de Castilla-La Mancha Comunidad Autónoma de Castilla y León Comunidad Autónoma de Extremadura Comunidad Autónoma de La Rioja Comunidad Autónoma de Madrid Comunidad Autónoma de Navarra Comunidad Autónoma de Valencia” 2) Bijlage III wordt als volgt gewijzigd: a) in deel I wordt de vermelding voor Hongarije vervangen door: Lidstaat Gebied “Hongarije Het gehele grondgebied met uitzondering van Szabolcs-Szatmár-Bereg megye” b) in deel II wordt vóór de vermelding voor Polen de volgende vermelding voor Hongarije ingevoegd: Lidstaat Gebied “Hongarije Szabolcs-Szatmár-Bereg megye” 3) Bijlage VI wordt als volgt gewijzigd: a) in deel I wordt de vermelding voor Italië vervangen door: Lidstaat Gebied “Italië Regione Friuli Venezia Giulia Regione Trentino — Alto Adige Regione Veneto” b) in deel II wordt de vermelding voor Italië vervangen door: Lidstaat Gebied Datum van eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 “Italië Regione Abruzzo Regione Apulia Regione Basilicata Regione Calabria Regione Campania Regione Emilia-Romagna Regione Lazio Regione Liguria Regione Lombardia Regione Marche Regione Molise Regione Piemonte Regione Sicilia Regione Toscana Regione Valle d’Aosta Regione Umbria 21 april 2021” 4) Bijlage VII wordt als volgt gewijzigd: a) in deel I wordt de vermelding voor Duitsland vervangen door: Lidstaat Gebied “Duitsland Bundesland Baden-Württemberg Bundesland Bayern: Regierungsbezirk Oberbayern de volgende steden en Landkreise in Regierungsbezirk Niederbayern: Stadt Landshut, Stadt Passau, Stadt Straubing, Freyung-Grafenau, Kelheim, Lkr. Landshut, Lkr. Passau, Regen, Rottal-Inn, Lkr. Straubing-Bogen, de volgende steden en Landkreise in Regierungsbezirk Oberpfalz: Stadt Amberg, Stadt Regensburg, Weiden in der Oberpfalz, Lkr. Amberg-Sulzbach, Cham, Neumarkt in der Oberpfalz, Neustadt an der Waldnaab, Lkr. Regensburg, Schwandorf, Tirschenreuth de volgende steden en Landkreise in Regierungsbezirk Oberfranken: Stadt Bamberg, Stadt Bayreuth, Stadt Coburg, Stadt Hof, Lkr. Bamberg, Lkr. Bayreuth, Lkr. Coburg, Forchheim, Lkr. Hof, Kronach, Kulmbach, Lichtenfels, Wunsiedel im Fichtelgebirge de volgende steden en Landkreise in Regierungsbezirk Mittelfranken: Stadt Ansbach, Stadt Erlangen, Stadt Fürth, Nürnberg, Schwabach, Lkr. Ansbach, Lkr. Erlangen-Höchstadt, Lkr. Fürth, Nürnberger Land, Neustadt an der Aisch-Bad Windsheim, Roth, Weißenburg-Gunzenhausen de volgende steden en Landkreise in Regierungsbezirk Unterfranken: Stadt Aschaffenburg, Stadt Schweinfurt, Stadt Würzburg, Lkr. Aschaffenburg, Bad Kissingen, Röhn-Grabfeld, Haßberge, Kitzingen, Miltenberg, Main-Spessart, Lkr. Schweinfurt, Lkr. Würzburg de volgende steden en Landkreise in Regierungsbezirk Schwaben: Stadt Augsburg, Kaufbeuren, Kempten im Allgäu, Memmingen, Aichach-Friedberg, Dillingen an der Donau, Günzburg, Neu-Ulm, Lindau, Oberallgäu, Unterallgäu, Donau-Ries Bundesland Brandenburg Bundesland Bremen Bundesland Hamburg Bundesland Hessen Bundesland Mecklenburg-Vorpommern Bundesland Rheinland-Pfalz Bundesland Saarland Bundesland Sachsen Bundesland Sachsen-Anhalt Bundesland Thüringen” b) in deel II wordt de vermelding voor Duitsland vervangen door: Lidstaat Gebied Datum van eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 “Duitsland Bundesland Bayern: de volgende steden en Landkreise in Regierungsbezirk Niederbayern: Deggendorf, Dingolfing-Landau de volgende steden en Landkreise in Regierungsbezirk Schwaben: Lkr. Augsburg, Ostallgäu Bundesland Berlin Bundesland Niedersachsen Bundesland Nordrhein-Westfalen Bundesland Schleswig-Holstein 21 februari 2022”. 5) In bijlage VIII wordt deel I als volgt gewijzigd: a) de vermelding voor Duitsland wordt vervangen door: Lidstaat Gebied “Duitsland Bundesland Baden-Württemberg Bundesland Bayern Bundesland Berlin Bundesland Brandenburg Bundesland Bremen Bundesland Hamburg Bundesland Hessen Bundesland Mecklenburg-Vorpommern Bundesland Niedersachsen Bundesland Nordrhein-Westfalen Bundesland Rheinland-Pfalz: De volgende Landkreise: Ahrweiler, Altenkirchen, Alzey-Worms, Bad Dürkheim, Bad Kreuznach, Birkenfeld, Cochem-Zell, Donnersbergkreis, Germersheim, Kaiserslautern, Kusel, Mainz-Bingen, Mayen-Koblenz, Neuwied, Rhein-Hunsrück-Kreis, Rhein-Lahn-Kreis, Rhein-Pfalz-Kreis, Südliche Weinstraße, Südwestpfalz, Westerwaldkreis De volgende steden: Frankenthal (Pfalz), Kaiserslautern, Koblenz, Landau in der Pfalz, Ludwigshafen am Rhein, Mainz, Neustadt an der Weinstraße, Pirmasens, Speyer, Worms, Zweibrücken Bundesland Saarland Bundesland Sachsen Bundesland Sachsen-Anhalt Bundesland Schleswig-Holstein Bundesland Thüringen” b) de vermelding voor Spanje wordt vervangen door: Lidstaat Gebied “Spanje Comunidad Autónoma de Andalucía: de provincie Almería De provincie Granada, de volgende regio’s: Alhama de Granada (Alhama/Temple), Baza (Altiplanicie Sur), Guadix (Hoya-Altiplanicie de Guadix), Huescar (Altiplanicie Norte), Iznalloz (Montes Orientales), Loja (Vega/Montes Occ.), Orgiva (Alpujarra/Valle de Lecrin), Santa Fe (Vega de Granada) Comunidad Autónoma de Aragón Comunidad Autónoma de Asturias Comunidad Autónoma de Canarias Comunidad Autónoma de Cantabria Comunidad Autónoma de Castilla-La Mancha, met uitzondering van de volgende regio’s: Almadén, Almodóvar del Campo, Piedrabuena in de provincie Ciudad Real Belvis de la Jara, Gálvez, Los Navalmorales, Oropesa, Talavera de la Reina, Toledo, Torrijos in de provincie Toledo Comunidad Autónoma de Castilla y León, met uitzondering van de volgende regio’s: de provincie Salamanca Ávila, Arenas de San Pedro, Candeleda, Cebrero, El Barco de Ávila, El Barraco, Navaluenga, Navarredonda de Gredos, Piedrahíta, San Pedro del Arroyo, Sotillo de la Adrada in de provincie Ávila Bermillo de Sayago in de provincie Zamora Comunidad Autónoma de Cataluña Comunidad Autónoma de Galicia Comunidad Autónoma de La Rioja Comunidad Autónoma de Madrid, met uitzondering van de volgende regio’s: Navalcarnero, San Martín de Valdeiglesias Comunidad Autónoma de Murcia Comunidad Autónoma de Navarra Comunidad Autónoma del País Vasco Comunidad Autónoma de Valencia” c) de vermelding voor Portugal wordt vervangen door: Lidstaat Gebied “Portugal Região Autónoma dos Açores Região Autónoma da Madeira” 6) In bijlage VIII wordt deel II vervangen door: “DEEL II Lidstaten of zones daarvan met een goedgekeurd uitroeiingsprogramma voor infectie met BTV Lidstaat Gebied Datum van eerste goedkeuring als bedoeld in artikel 15, lid 2, van Gedelegeerde Verordening (EU) 2020/689 Spanje Comunidad Autónoma de Andalucía: de provincies Cádiz, Córdoba, Huelva, Jaén, Málaga, Sevilla de provincie Granada: Motril (Costa de Granada) Comunidad Autónoma de Castilla-La Mancha: de provincie Ciudad Real, de volgende regio’s: Almadén, Almodóvar del Campo en Piedrabuena Comunidad Autónoma de Extremadura Comunidad Autónoma de Islas Baleares 21 februari 2022” 7) In deel I van bijlage XII wordt de vermelding voor Finland vervangen door: Lidstaat Gebied “Finland Het gehele grondgebied” 8) In deel I van bijlage XIII wordt de vermelding voor Finland vervangen door: Lidstaat Gebied “Finland Het gehele grondgebied, met uitzondering van: 1) het kustcompartiment dat bestaat uit de delen van de gemeenten Föglö, Lumparland, Lemland en Vårdö die zich bevinden binnen een cirkel met een straal van 19,331 km en met als middelpunt de WGS84-coördinaten 59,975253701°N — 20,454027317°E 2) het kustcompartiment dat bestaat uit de delen van de gemeenten Eckerö en Hammarland die zich bevinden binnen een cirkel met een straal van tien km en met als middelpunt de WGS84-coördinaten 60,207175390 N — 19,507907780 E”",
  "source": "EUR LEX"
}