{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0681:NL:HTML\">",
  "content": "EUR-Lex - 31980D0681 - NL Avis juridique important | 31980D0681 80/681/EEG: Beschikking van de Commissie van 25 juni 1980 met betrekking tot de uitvoering van de hervorming van de landbouwstructuur in België overeenkomstig Richtlijn 72/159/EEG van de Raad (Slechts de teksten in de Franse en de Nederlandse taal zijn authentiek) Publicatieblad Nr. L 188 van 22/07/1980 blz. 0006 - 0006 BESCHIKKING VAN DE COMMISSIE  van 25 juni 1980  met betrekking tot de uitvoering van de hervorming van de landbouwstructuur in België overeenkomstig Richtlijn 72/159/EEG van de Raad  (Slechts de teksten in de Nederlandse en de Franse taal zijn authentiek)  (80/681/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), en met name op artikel 18, lid 3, Overwegende dat de Belgische Regering op 10 april 1980 overeenkomstig artikel 17, lid 4, van Richtlijn 72/159/EEG mededeling heeft gedaan van volgende voorschriften:    - Koninklijk Besluit van 21 maart 1980 tot wijziging van het Koninklijk Besluit van 21 juni 1974 betreffende de modernisering van landbouwbedrijven, - Ministerieel Besluit van 20 maart 1980 betreffende de modernisering van landbouwbedrijven, - steunmaatregelen voor vernieuwing van boomgaarden; Overwegende dat de Commissie krachtens artikel 18, lid 3, van Richtlijn 72/159/EEG bij beschikking moet vaststellen of, met het oog op de verenigbaarheid van de medegedeelde bepalingen met de genoemde richtlijn en met inachtneming van de in deze richtlijn gestelde doeleinden en van het noodzakelijke verband tussen de verschillende maatregelen, de in België geldende bepalingen met betrekking tot de uitvoering van de hervorming van de landbouwstructuur overeenkomstig Richtlijn 72/159/EEG, nog steeds, ook met inachtneming van de voornoemde bepalingen, aan de voorwaarden voor financiële deelneming van de Gemeenschap voldoen; Overwegende dat de voornoemde bepalingen beantwoorden aan het doel en de voorwaarden van Richtlijn 72/159/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De door de Belgische Regering op 16 juli 1974 medegedeelde voorschriften ter uitvoering van Richtlijn 72/159/EEG voldoen, met inachtneming van de in de considerans genoemde bepalingen, nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie. Artikel 2 Deze beschikking is gericht tot het Koninkrijk België. Gedaan te Brussel, 25 juni 1980. Voor de Commissie Finn GUNDELACH Vice-Voorzitter  (1)PB nr. L 96 van 23.4.1972, blz. 1.",
  "source": "EUR LEX"
}