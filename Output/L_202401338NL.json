{
  "url": "http://www.w3.org/1999/xhtml\"><!--",
  "content": "L_202401338NL.000101.fmx.xml Publicatieblad van de Europese Unie NL L-serie 2024/1338 15.5.2024 VERORDENING (EU) 2024/1338 VAN DE RAAD van 14 mei 2024 tot wijziging van Verordening (EU) 2023/1529 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit (GBVB) 2024/1336 van de Raad van 14 mei 2024 tot wijziging van Besluit (GBVB) 2023/1532 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) De Raad heeft op 20 juli 2023 Verordening (EU) 2023/1529 ( 2 ) vastgesteld. (2) Verordening (EU) 2023/1529 geeft uitvoering aan bepaalde bij Besluit (GBVB) 2023/1532 van de Raad ( 3 ) vastgestelde maatregelen. (3) Gezien de ernst van de situatie met betrekking tot de militaire steun van Iran aan de aanvalsoorlog van Rusland tegen Oekraïne, heeft de Raad Besluit (GBVB) 2024/1336 tot wijziging van Besluit (GBVB) 2023/1532 op 14 mei 2024 vastgesteld. (4) Verordening (EU) 2023/1529 moet worden gewijzigd en er moeten maatregelen tot bevriezing van tegoeden worden opgelegd aan natuurlijke personen en rechtspersonen, entiteiten of lichamen die verantwoordelijk zijn voor, ondersteuning verlenen aan of betrokken zijn bij het Iraanse raketprogramma, of die raketten of onbemande luchtvaartuigen of aanverwante technologieën van Iran leveren, verkopen of anderszins bij de overdracht ervan aan Rusland betrokken zijn ter ondersteuning van de Russische aanvalsoorlog tegen Oekraïne, of aan gewapende groepen en entiteiten die de vrede en de veiligheid in het Midden-Oosten en het Rode Zeegebied ondermijnen, of als zulks strijdig is met Resolutie 2216 (2015) van de VN-Veiligheidsraad. Derhalve moet ook de titel van Verordening (EU) 2023/1529 worden gewijzigd. (5) Het is ook passend de uitvoer, verkoop, overdracht of levering van verdere onderdelen die kunnen worden gebruikt voor de ontwikkeling en de productie van onbemande luchtvaartuigen, naar Iran te verbieden. (6) Verordening (EU) 2023/1529 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) 2023/1529 wordt als volgt gewijzigd: 1) De titel wordt vervangen door: “Verordening (EU) 2023/1529 van de Raad van 20 juli 2023 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne en aan gewapende groepen en entiteiten in het Midden-Oosten en het Rode Zeegebied”. 2) In artikel 3 wordt lid 1 vervangen door: “1.   Bevroren worden alle tegoeden en economische middelen die toebehoren aan of eigendom zijn, in het bezit zijn dan wel onder zeggenschap staan van natuurlijke personen of rechtspersonen, entiteiten of lichamen die: a) verantwoordelijk zijn voor, ondersteuning verlenen aan of betrokken zijn bij het Iraanse programma voor UAV’s of raketten; b) door levering, verkoop of op andere wijze betrokken zijn bij de overdracht van UAV’s of raketten of aanverwante technologieën van Iran: i) aan Rusland, ter ondersteuning van de Russische aanvalsoorlog tegen Oekraïne; ii) aan gewapende groepen en entiteiten die de vrede en veiligheid in het Midden-Oosten en het Rode Zeegebied ondermijnen; iii) aan natuurlijke personen of rechtspersonen, entiteiten of lichamen die Resolutie 2216 (2015) van de Veiligheidsraad van de Verenigde Naties schenden, of c) banden hebben met in punt a) of punt b) bedoelde natuurlijke personen of rechtspersonen, entiteiten of lichamen; als vermeld in bijlage III.”. 3) Bijlage II wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 mei 2024. Voor de Raad De voorzitter V. VAN PETEGHEM ( 1 ) PB L, 2024/1336, 15.5.2024, ELI: http://data.europa.eu/eli/dec/2024/1336/oj . ( 2 ) Verordening (EU) 2023/1529 van de Raad van 20 juli 2023 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne ( PB L 186 van 25.7.2023, blz. 1 ). ( 3 ) Besluit (GBVB) 2023/1532 van de Raad van 20 juli 2023 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne ( PB L 186 van 25.7.2023, blz. 20 ). BIJLAGE In Verordening (EU) 2023/1529 wordt bijlage II vervangen door: “BIJLAGE II Lijst van de in artikel 2 bedoelde goederen Categorie 3 — Elektronica Omschrijving GN-code Geïntegreerde schakelingen, als hieronder: door de gebruiker te programmeren gate array (Field Programable Gate Array — FPGA), microcontrollers, microprocessoren, signaalprocessoren, signaalanalysatoren, analoog-digitaalomzetters (ADC), spanningsregelaars, video-encoders en DC/DC-omzetters ex 8542 31 ex 8542 39 Monolithisch geïntegreerde microgolfschakelingen- (MMIC-) vermogensversterkers en -apparaten ex 8542 33 8543 70 02 RF-filters of elektromagnetische-interferentiefilters (EMI), geschikt voor “luchtvaartuigen” ex 8548 00 Tantaalcondensatoren 8532 21 Elektrolytische aluminiumcondensatoren 8532 22 Condensatoren met keramisch diëlektricium, meerlagig 8532 24 Geïntegreerde geheugenschakelingen, als hieronder: 1. elektrisch wisbare PROM’s (Electrically erasable programmable read-only memories — EEPROM’s) met een geheugencapaciteit: a) groter dan 16 Mbit per pakket voor “flash memory”-typen, of b) voor alle andere typen EEPROM’s: i) groter dan 1 Mbit per pakket, of ii) groter dan 256 kbit per pakket met een maximale toegangstijd korter dan 80 ns; 2. statische RAM’s met een geheugencapaciteit: a) groter dan 1 Mbit per pakket, of b) groter dan 256 kbit per pakket met een maximale toegangstijd korter dan 25 ns; ex 8542 32 Gemonteerde piëzo-elektrische kristallen 8541 60 Categorie 6 — Sensoren en lasers Omschrijving GN-code Camera’s voor luchtfotografie ex 9006 30 Thermische sensoren voor camera’s ex 8529 90 ex 8542 39 ex 9006 91 ex 9013 80 ex 9025 80 ex 9025 90 ex 9026 80 ex 9026 90 ex 9027 50 ex 9032 10 Nachtzichtcamera’s 8525 83 Camera’s die voldoen aan de criteria’s van noot 3 bij 6A003.b.4. ( 1 ) ex 8525 89 ex 9006 30 Laserrangefinders voor gebruik in de lucht ex 9013 20 00 ex 9013 80 00 ex 9013 90 80 ex 9015 10 ex 9015 80 ex 9015 90 ex 9031 80 20 ex 9031 80 80 ex 9031 90 00 ex 9033 00 90 “Primaire cellen” of batterijen met een energiedichtheid van 150 Wh/kg of meer bij 293 K (20 o C) ex 8506 Categorie 7 — Navigatie en vliegtuigelektronica Omschrijving GN-code Traagheidsnavigatiesystemen, traagheidsmeeteenheden (IMU), versnellingsmeters of gyroscopen ex 9014 20 Antennes en antennereflectoren voor “luchtvaartuigen” ex 8517 71 ex 8529 10 Apparatuur voor “satellietnavigatiesystemen”, met inbegrip van antennes die geschikt zijn voor de ontvangst van GNSS-signalen ex 8526 91 ex 8529 90 ex 8526 10 ex 8526 92 ex 8517 71 ex 8529 10 Digitale vluchtgegevensrecorders 8543 70 04 Radars voor “onbemande luchtvaartuigen” en speciaal ontworpen onderdelen daarvan Opmerking: Deze categorie omvat, maar is niet beperkt tot, de radars voor: lichtdetectie- en afstandsbepaling (LIDAR), onderschepping vanuit de lucht, het volgen van een doel, luchtdoelartillerie, doelopsporing, vroegtijdige waarschuwing vanuit de lucht ex 8526 10 ex 8529 90 Toestellen voor radionavigatie voor “luchtvaartuigen” en speciaal ontworpen onderdelen daarvan ex 8526 91 ex 8529 90 Telecommunicatietoestellen, -apparatuur of -machines, voor “luchtvaartuigen” ex 8517 62 ex 8517 69 Vluchtregelmodules voor “onbemande luchtvaartuigen” (UAV’s) ex 8537 10 ex 8807 30 Afstandsbedieningen voor “onbemande luchtvaartuigen” (UAV’s) ex 8517 61 ex 8526 92 ex 8537 10 ex 8543 70 90 ex 8807 30 Categorie 9 — Ruimtevaart en voortstuwing Omschrijving GN-code “Onbemande luchtvaartuigen” (UAV’s), andere dan die ontworpen voor het vervoer van passagiers 8806 91 8806 92 8806 93 8806 94 8806 99 Gasturbinemotoren (schroefturbine-, turbinestraal- en turbofanmotoren) voor “luchtvaartuigen” en speciaal ontworpen onderdelen daarvan ex 8411 11 ex 8411 12 ex 8411 21 ex 8411 22 ex 8411 91 Zuigermotoren met vonkontsteking, wankelmotoren daaronder begrepen, voor “luchtvaartuigen” 8407 10 Delen waarvan kan worden onderkend dat zij uitsluitend of hoofdzakelijk bestemd zijn voor zuigermotoren, voor “luchtvaartuigen” 8409 10 Zuigermotoren met zelfontsteking, voor “luchtvaartuigen” ex 8408 90 Servomotoren voor “onbemande luchtvaartuigen” (UAV’s) ex 8501 ex 8807 30 Lanceersystemen voor UAV’s ex 8805 10 ex 8807 30 Hulpmiddelen op de grond voor UAV’s ex 8807 30 Categorie 10 — Technologie Technologie die is ontworpen of specifiek is aangepast voor het testen, ontwikkelen of produceren van bovengenoemde apparatuur. DEFINITIES “Luchtvaartuig”: luchtvaartuigen met vaste, draaibare of roterende (hefschroefvliegtuig) vleugel en verticaal opstijgende luchtvaartuigen (met kantelende rotor of vleugel). “Monolithisch geïntegreerde microgolfschakeling” (“MMIC”): een monolitisch geïntegreerde microgolfschakeling die werkzaam is op microgolf- of millimetergolffrequenties. “Primaire cel”: een cel die niet ontworpen is om door enige andere bron te worden opgeladen. “Satellietnavigatiesysteem”: een systeem dat bestaat uit grondstations, een constellatie van satellieten, en ontvangers, dat het mogelijk maakt om op basis van signalen die van de satellieten worden ontvangen, de locatie van ontvangers te bepalen; het omvat wereldwijde satellietnavigatiesystemen (GNSS) en regionale satellietnavigatiesystemen (RNSS). “Onbemand luchtvaartuig” (“UAV”): elk luchtvaartuig dat een vlucht kan initiëren en gecontroleerd kan blijven vliegen en navigeren zonder enige menselijke aanwezigheid aan boord.” ( 1 ) Zie bijlage I bij Verordening (EU) 2021/821 van het Europees Parlement en de Raad van 20 mei 2021 tot instelling van een Unieregeling voor controle op de uitvoer, de tussenhandel, de technische bijstand, de doorvoer en de overbrenging van producten voor tweeërlei gebruik ( PB L 206 van 11.6.2021, blz. 1 ). ELI: http://data.europa.eu/eli/reg/2024/1338/oj ISSN 1977-0758 (electronic edition)",
  "source": "EUR LEX"
}