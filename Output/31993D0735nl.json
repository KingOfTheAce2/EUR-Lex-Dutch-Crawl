{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0735:NL:HTML\">",
  "content": "EUR-Lex - 31993D0735 - NL Avis juridique important | 31993D0735 93/735/EG: Besluit van de Raad van 13 december 1993 inzake de sluiting van de Overeenkomst in de vorm van een briefwisseling tussen de Europese Economische Gemeenschap en de Republiek Finland betreffende sommige regelingen op landbouwgebied Publicatieblad Nr. L 346 van 31/12/1993 blz. 0015 - 0015 BESLUIT VAN DE RAAD van 13 december 1993 inzake de sluiting van de Overeenkomst in de vorm van een briefwisseling tussen de Europese Economische Gemeenschap en de Republiek Finland betreffende sommige regelingen op landbouwgebied (93/735/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, juncto artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement (1), Overwegende dat het in het bestek van de onderhandelingen over de Europese Economische Ruimte (EER) mogelijk is geweest te komen tot een Overeenkomst in de vorm van een briefwisseling tussen de Europese Economische Gemeenschap en de Republiek Finland  betreffende sommige regelingen op landbouwgebied; Overwegende dat deze Overeenkomst deel uitmaakt van het algemene eindresultaat van de EER-onderhandelingen en een essentieel element vormt bij de goedkeuring van de EER-Overeenkomst door de Gemeenschap; Overwegende dat deze Overeenkomst dient te worden goedgekeurd, BESLUIT: Artikel 1 De Overeenkomst in de vorm van een briefwisseling tussen de Europese Economische Gemeenschap en de Republiek Finland betreffende sommige regelingen op landbouwgebied wordt namens de Gemeenschap goedgekeurd. De tekst van de Overeenkomst is gehecht aan Besluit 93/329/EEG van de Raad van 15 maart 1993 betreffende de sluiting van Overeenkomsten in de vorm van een briefwisseling tussen de Europese Economische Gemeenschap enerzijds en de Republiek Oostenrijk, de  Republiek Finland, de Republiek IJsland, het Koninkrijk Noorwegen en het Koninkrijk Zweden anderzijds over de voorlopige toepassing van de Overeenkomsten betreffende sommige regelingen op landbouwgebied, door die partijen ondertekend te Porto op 2 mei  1992 (2). Artikel 2 De Voorzitter van de Raad verricht de kennisgeving van goedkeuring van de Overeenkomst door de Gemeenschap (3). Gedaan te Brussel, 13 december 1993. Voor de Raad De Voorzitter Ph. MAYSTADT (1) PB nr. C 305 van 23. 11. 1992, blz. 60.(2) PB nr. L 109 van 1. 5. 1993, blz. 1.(3) Zie bladzijde 35 van dit Publikatieblad.",
  "source": "EUR LEX"
}