{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0433:NL:HTML\">",
  "content": "EUR-Lex - 32004R0433 - NL Avis juridique important | 32004R0433 Verordening (EG) nr. 433/2004 van de Commissie van 9 maart 2004 tot intrekking van een aantal beschikkingen inzake de invoer uit derde landen van dierlĳke bĳproducten (Voor de EER relevante tekst) Publicatieblad Nr. L 071 van 10/03/2004 blz. 0005 - 0006 Verordening (EG) nr. 433/2004 van de Commissie van 9 maart 2004 tot intrekking van een aantal beschikkingen inzake de invoer uit derde landen van dierlijke bijproducten (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen en varkens, schapen en geiten, van vers vlees of van vleesproducten uit derde landen(1), laatstelijk gewijzigd bij Verordening (EG) nr. 807/2003(2), en met name op de artikelen 3 en 16, Gelet op Richtlijn 92/118/EEG van de Raad van 17 december 1992 tot vaststelling van de veterinairrechtelijke en de gezondheidsvoorschriften voor het handelsverkeer en de invoer in de Gemeenschap van producten waarvoor ten aanzien van deze voorschriften geen specifieke communautaire regelgeving geldt als bedoeld in bijlage A, hoofdstuk I, van Richtlijn 89/662/EEG, en, wat ziekteverwekkers betreft, van Richtlijn 90/425/EEG(3), laatstelijk gewijzigd bij Beschikking 2003/42/EG van de Commissie(4), en met name op de artikelen 10 en 13, Overwegende hetgeen volgt: (1) Richtlijn 72/462/EEG stelt voorschriften vast voor gezondheids- en veterinairrechtelijke controles met betrekking tot de invoer van bepaalde dieren en het vlees en de vleesproducten ervan in de Gemeenschap. Deze richtlijn vormt de rechtsgrond voor de volgende beschikkingen van de Commissie inzake de invoer van bepaalde dierlijke producten en bijproducten in de Gemeenschap: - Beschikking 89/18/EEG van de Commissie van 22 december 1988 betreffende de voorwaarden voor de invoer uit derde landen van vers vlees dat bestemd is voor ander gebruik dan menselijke consumptie(5); - Beschikking 92/187/EEG van 28 februari 1992 houdende vastlegging van de voorwaarden voor de invoer van bepaalde grondstoffen voor de farmaceutische verwerkingsindustrie uit bepaalde derde landen die niet voorkomen op de lijst vastgelegd in Beschikking 79/542/EEG van de Raad(6) en - Beschikking 92/183/EEG van 3 maart 1992 tot vaststelling van de algemene voorwaarden voor de invoer van bepaalde grondstoffen voor de farmaceutische verwerkingsindustrie, uit landen die voorkomen op de lijst vastgelegd bij Beschikking 79/542/EEG van de Raad(7). (2) Richtlijn 92/118/EEG stelt communautaire voorschriften vast inzake veterinairrechtelijke en gezondheidsvoorschriften voor het handelsverkeer en de invoer in de Gemeenschap van bepaalde producten van dierlijke oorsprong. Deze richtlijn vormt de rechtsgrond voor de volgende beschikkingen van de Commissie: - Beschikking 94/143/EG van 1 maart 1994 tot vaststelling van de veterinairrechtelijke voorschriften en de voorschriften inzake veterinaire certificering voor de invoer van serum van paardachtigen uit derde landen(8); - Beschikking 94/309/EG van 27 april 1994 tot vaststelling van de veterinairrechtelijke voorschriften en de voorschriften inzake veterinaire certificering voor de invoer uit derde landen van bepaalde, laag-risicomateriaal bevattende voeders voor gezelschapsdieren en van bepaalde, dat materiaal bevattende ongelooide eetbare producten voor die dieren(9), laatstelijk gewijzigd bij Beschikking 97/199/EG(10); - Beschikking 94/344/EG van 27 april 1994 tot vaststelling van de veterinairrechtelijke voorschriften en de voorschriften inzake veterinaire certificering voor de invoer uit derde landen van voor dierlijke consumptie bestemde verwerkte dierlijke eiwitten, met inbegrip van dergelijke eiwitten bevattende producten(11), laatstelijk gewijzigd bij Beschikking 97/198/EG(12); - Beschikking 94/435/EG van 10 juni 1994 tot vaststelling van de veterinairrechtelijke voorschriften en de voorschriften inzake veterinaire certificering voor de invoer van varkenshaar uit derde landen(13); - Beschikking 94/446/EG van 14 juni 1994 tot vaststelling van de voorschriften voor de invoer uit derde landen voor verdere verwerking van niet voor menselijke of dierlijke voeding bestemde beenderen en producten uit beenderen (met uitzondering van beendermeel), hoornen en producten uit hoorn (met uitzondering van hoornmeel) en hoeven en producten uit hoeven (met uitzondering van meel van hoeven)(14), laatstelijk gewijzigd bij Beschikking 97/197/EG(15); - Beschikking 94/860/EG van 20 december 1994 tot vaststelling van de voorwaarden voor de invoer uit derde landen van producten van de bijenteelt voor gebruik in de bijenteelt(16); - Beschikking 95/341/EG van 27 juli 1995 tot vaststelling van de veterinairrechtelijke voorschriften en de voorschriften inzake veterinaire certificering voor de invoer van niet voor menselijke consumptie bestemde melk en producten op basis van melk uit derde landen(17), laatstelijk gewijzigd bij Beschikking 96/106/EG(18); - Beschikking 96/500/EG van 22 juli 1996 tot vaststelling van de veterinairrechtelijke voorschriften en de voorschriften inzake de certificaten of officiële documenten voor de invoer uit derde landen van jachttrofeeën van vogels en hoefdieren, die geen volledige taxidermische behandeling hebben ondergaan(19); - Beschikking 97/168/EG van 29 november 1996 tot vaststelling van veterinairrechtelijke voorschriften en voorschriften inzake de certificering of het afgeven van een officieel attest voor de invoer van huiden van hoefdieren uit derde landen(20); - Beschikking 97/198/EG van de Commissie van 25 maart 1997 tot vaststelling van de veterinairrechtelijke voorschriften en de voorschriften inzake veterinaire certificering voor de invoer van verwerkte dierlijke eiwitten uit derde landen die een alternatieve warmtebehandeling toepassen en tot wijziging van Beschikking 94/344/EG(21). (3) Richtlijn 2002/33/EG van het Europees Parlement en de Raad van 21 oktober 2002 tot wijziging van de Richtlijnen 90/425/EEG en 92/118/EEG van de Raad met betrekking tot de gezondheidsvoorschriften voor dierlijke bijproducten(22) heeft deze richtlijnen aanzienlijk gewijzigd, met name om hun werkingssfeer te beperken tot uitsluitend dierlijke producten voor menselijke consumptie en pathogenen. (4) Verordening (EG) nr. 1774/2002 van het Europees Parlement en de Raad(23) omvat nu alle communautaire voorschriften inzake niet voor menselijke consumptie bestemde dierlijke bijproducten. (5) De talrijke beschikkingen van de Commissie inzake niet voor menselijke consumptie bestemde dierlijke bijproducten die de Richtlijnen 72/462/EEG en 92/118/EEG als rechtsgrond hebben, moeten bijgevolg in het belang van de samenhang en de duidelijkheid van het Gemeenschapsrecht worden ingetrokken. (6) De maatregelen van deze verordening zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Ingetrokken beschikkingen De Beschikkingen 89/18/EEG, 92/187/EEG, 92/183/EEG, 94/143/EG, 94/309/EG, 94/344/EG, 94/435/EG, 94/446/EG, 94/860/EG, 95/341/EG, 96/500/EG, 97/168/EG en 97/198/EG worden ingetrokken. Artikel 2 Inwerkingtreding en toepassing Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Zij is van toepassing met ingang van 1 mei 2004. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 maart 2004. Voor de Commissie David Byrne Lid van de Commissie (1) PB L 302 van 31.12.1972, blz. 28. (2) PB L 122 van 16.5.2003, blz. 36. (3) PB L 62 van 15.3.1993, blz. 49. (4) PB L 13 van 18.1.2003, blz. 24. (5) PB L 8 van 11.1.1989, blz. 17. (6) PB L 87 van 2.4.1992, blz. 20. (7) PB L 84 van 31.3.1992, blz. 33. (8) PB L 62 van 5.3.1994, blz. 41. (9) PB L 137 van 1.6.1994, blz. 62. (10) PB L 84 van 26.3.1997, blz. 44. (11) PB L 154 van 21.6.1994, blz. 45. (12) PB L 84 van 26.3.1997, blz. 36. (13) PB L 180 van 14.7.1994, blz. 40. (14) PB L 183 van 19.7.1994, blz. 46. (15) PB L 84 van 26.3.1997, blz. 32. (16) PB L 352 van 31.12.1994, blz. 69. (17) PB L 200 van 24.8.1995, blz. 42. (18) PB L 24 van 13.1.1996, blz. 34. (19) PB L 203 van 13.8.1996, blz. 13. (20) PB L 67 van 7.3.1997, blz. 19. (21) PB L 84 van 26.3.1997, blz. 36. (22) PB L 315 van 19.11.2002, blz. 14. (23) PB L 273 van 10.10.2002, blz. 1.",
  "source": "EUR LEX"
}