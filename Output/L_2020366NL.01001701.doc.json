{
  "url": "http://www.w3.org/1999/xhtml\">",
  "content": "L_2020366NL.01001701.xml 4.11.2020 NL Publicatieblad van de Europese Unie L 366/17 UITVOERINGSBESLUIT (EU) 2020/1630 VAN DE COMMISSIE van 3 november 2020 tot wijziging van Uitvoeringsbesluit (EU) 2019/1326 wat betreft de elektromagnetische compatibiliteit van industriële, wetenschappelijke en medische apparatuur, huishoudelijke apparaten, elektrisch gereedschap en dergelijke toestellen, elektrische verlichting en soortgelijke uitrusting, multimedia-uitrusting, schakelinrichtingen en regelapparatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) en met name artikel 10, lid 6, Overwegende hetgeen volgt: (1) Overeenkomstig artikel 13 van Richtlijn 2014/30/EU van het Europees Parlement en de Raad ( 2 ) wordt elektrische uitrusting die in overeenstemming is met geharmoniseerde normen of delen daarvan, waarvan de referenties in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage I bij die richtlijn beschreven essentiële eisen die door die normen of delen daarvan worden bestreken. (2) Bij Uitvoeringsbesluit C(2016) 7641 ( 3 ) heeft de Commissie het Europees Comité voor Normalisatie (CEN), het Europees Comité voor Elektrotechnische Normalisatie (Cenelec) en het Europees Instituut voor telecommunicatienormen (ETSI) verzocht om geharmoniseerde normen inzake elektromagnetische compatibiliteit op te stellen en te herzien ter ondersteuning van Richtlijn 2014/30/EU. (3) Op grond van het verzoek in Uitvoeringsbesluit C(2016) 7641 hebben het CEN en het Cenelec de volgende geharmoniseerde normen, waarvan de referenties zijn bekendgemaakt in de C-serie van het Publicatieblad van de Europese Unie ( 4 ) , herzien: EN 55011:2009, EN 55014-1:2006, EN 55015:2013 en EN 55032:2012. Dit heeft geleid tot de vaststelling van respectievelijk de volgende geharmoniseerde normen en wijzigingen daarvan: EN 55011:2016, EN 55011:2016/A1:2017 en EN 55011:2016/A11:2020 voor industriële, wetenschappelijke en medische apparatuur; EN 55014-1:2017 en EN 55014-1:2017/A11:2020 voor huishoudelijke apparaten, elektrisch gereedschap en dergelijke toestellen; EN IEC 55015:2019 en EN IEC 55015:2019/A11:2020 voor elektrische verlichting en soortgelijke uitrusting, en EN 55032:2015 en EN 55032:2015/A11:20 voor multimedia-uitrusting. (4) Op grond van het verzoek in Uitvoeringsbesluit C(2016) 7641 hebben het CEN en het Cenelec de geharmoniseerde norm EN 62026-2:2013, waarvan de referentie is bekendgemaakt in de C-serie van het Publicatieblad van de Europese Unie ( 5 ) , gewijzigd. Dit heeft geleid tot de vaststelling van de geharmoniseerde norm EN 62026-2:2013/A1:2019. (5) Samen met het CEN en het Cenelec is de Commissie nagegaan of die geharmoniseerde normen voldoen aan het in Uitvoeringsbesluit C(2016) 7641 geformuleerde verzoek. (6) De geharmoniseerde normen EN 55011:2016, zoals gewijzigd bij EN 55011:2016/A1:2017 en EN 55011:2016/A11:2020, EN 55014-1:2017, zoals gewijzigd bij EN 55014-1:2017/A11:2020, EN IEC 55015:2019, zoals gewijzigd bij EN IEC 55015:2019/A11:2020, EN 55032:2015, zoals gewijzigd bij EN 55032:2015/A11:2020, en EN 62026-2:2013, zoals gewijzigd bij EN 62026-2:2013/A1:2019, voldoen aan de in Richtlijn 2014/30/EU gestelde essentiële eisen, die zij beogen te bestrijken. Derhalve moeten de referentienummers van die normen, samen met de referentienummers van de desbetreffende wijzigende normen daarvan, worden bekendgemaakt in het Publicatieblad van de Europese Unie . (7) Bijlage I bij Uitvoeringsbesluit (EU) 2019/1326 van de Commissie ( 6 ) bevat de referenties van geharmoniseerde normen die een vermoeden van overeenstemming met Richtlijn 2014/30/EU vestigen. Om ervoor te zorgen dat de referentienummers van de geharmoniseerde normen die ter ondersteuning van Richtlijn 2014/30/EU zijn opgesteld, in één handeling worden vermeld, moeten de referentienummers van die normen, samen met de referentienummers van de desbetreffende wijzigende normen daarvan, in die bijlage worden opgenomen. (8) Daarom moeten de referenties van de volgende geharmoniseerde normen, samen met de referentienummers van de desbetreffende wijzigende of corrigerende normen daarvan, uit de C-reeks van het Publicatieblad van de Europese Unie worden geschrapt: EN 55011:2009, zoals gewijzigd bij EN 55011:2009/A1:2010, EN 55014-1:2006, zoals gewijzigd bij EN 55014-1:2006/A1:2009 en EN 55014-1:2006/A2:2011, EN 55015:2013, EN 55032:2012, zoals gecorrigeerd bij EN 55032:2012/AC:2013, en EN 62026-2:2013. (9) Bijlage II bij Uitvoeringsbesluit (EU) 2019/1326 bevat een lijst van de referentienummers van de ter ondersteuning van Richtlijn 2014/30/EU opgestelde geharmoniseerde normen die uit de C-serie van het Publicatieblad van de Europese Unie zijn geschrapt. Daarom moeten die referentienummers, samen met de referentienummers van de desbetreffende wijzigende of corrigerende normen daarvan, in die bijlage worden opgenomen. (10) Om de fabrikanten voldoende tijd te geven om zich voor te bereiden op de toepassing van de geharmoniseerde normen EN 55011:2016, zoals gewijzigd bij EN 55011:2016/A1:2017 en EN 55011:2016/A11:2020, EN 55014-1:2017, zoals gewijzigd bij EN 55014-1:2017/A11:2020, EN IEC 55015:2019, zoals gewijzigd bij EN IEC 55015:2019/A11:2020, EN 55032:2015, zoals gewijzigd bij EN 55032:2015/A11:2020, en EN 62026-2:2013, zoals gewijzigd bij EN 62026-2:2013/A1:2019, moet de intrekking van de referenties van de volgende geharmoniseerde normen, samen met de referentienummers van de desbetreffende wijzigende of corrigerende normen daarvan, worden uitgesteld: EN 55011:2009, zoals gewijzigd bij EN 55011:2009/A1:2010, EN 55014-1:2006, zoals gewijzigd bij EN 55014-1:2006/A1:2009 en EN 55014-1:2006/A2:2011, EN 55015:2013, EN 55032:2012, zoals gecorrigeerd bij EN 55032:2012/AC:2013, en EN 62026-2:2013. (11) Uitvoeringsbesluit (EU) 2019/1326 moet daarom dienovereenkomstig worden gewijzigd. (12) Door naleving van een geharmoniseerde norm wordt vanaf de datum van bekendmaking van de verwijzing naar deze norm in het Publicatieblad van de Europese Unie een vermoeden van conformiteit gevestigd met de overeenkomstige essentiële eisen die in de harmonisatiewetgeving van de Unie zijn opgenomen. Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2019/1326 wordt gewijzigd overeenkomstig bijlage I bij dit besluit. Artikel 2 Bijlage II bij Uitvoeringsbesluit (EU) 2019/1326 wordt gewijzigd overeenkomstig bijlage II bij dit besluit. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 3 november 2020. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2014/30/EU van het Europees Parlement en de Raad van 26 februari 2014 betreffende de harmonisatie van de wetgevingen van de lidstaten inzake elektromagnetische compatibiliteit ( PB L 96 van 29.3.2014, blz. 79 ). ( 3 ) Uitvoeringsbesluit C(2016) 7641 van de Commissie van 30 november 2016 betreffende een normalisatieverzoek aan het Europees Comité voor normalisatie en het Europees Comité voor elektrotechnische normalisatie met betrekking tot pleziervaartuigen en waterscooters ter ondersteuning van Richtlijn 2014/30/EU van het Europees Parlement en de Raad van 26 februari 2014 betreffende de harmonisatie van de wetgevingen van de lidstaten inzake elektromagnetische compatibiliteit. ( 4 ) PB C 246 van 13.7.2018, blz. 1 . ( 5 ) PB C 246 van 13.7.2018, blz. 1 . ( 6 ) Uitvoeringsbesluit (EU) 2019/1326 van de Commissie van 5 augustus 2019 inzake de ter ondersteuning van Richtlijn 2014/30/EU van het Europees Parlement en de Raad opgestelde geharmoniseerde normen voor elektromagnetische compatibiliteit ( PB L 206 van 6.8.2019, blz. 27 ). BIJLAGE I In bijlage I bij Uitvoeringsbesluit (EU) 2019/1326 worden de volgende vermeldingen toegevoegd: Nr. Referentie van de norm “10. EN 55011:2016 HF-apparatuur voor industriële, wetenschappelijke en medische doeleinden (zgn. ISM-apparatuur) — Radiostoringskenmerken — Grenswaarden en meetmethoden EN 55011:2016/A1:2017 EN 55011:2016/A11:2020 11. EN 55014-1:2017 Elektromagnetische compatibiliteit — Eisen voor huishoudelijke apparaten, elektrische gereedschappen en soortgelijke toestellen — Deel 1: Emissie EN 55014-1:2017/A11:2020 12. EN IEC 55015:2019 Grenswaarden en meetmethoden van radiostoringskenmerken van elektrische verlichting en soortgelijke apparatuur EN IEC 55015:2019/A11:2020 13. EN 55032:2015 Elektromagnetische compatibiliteit van multimedia-apparatuur — Emissie-eisen EN 55032:2015/A11:2020 14. EN 62026-2:2013 Laagspanningsschakel- en verdeelinrichtingen — Besturingsinterfaces (CDI’s) — Deel 2: Actuator-sensorinterface (AS-i) EN 62026-2:2013/A1:2019” BIJLAGE II In bijlage II bij Uitvoeringsbesluit (EU) 2019/1326 worden de volgende vermeldingen toegevoegd: Nr. Referentie van de norm Datum van intrekking “7. EN 55011:2009 HF-apparatuur voor industriële, wetenschappelijke en medische doeleinden (zgn. ISM-apparatuur) — Radiostoringskenmerken — Grenswaarden en meetmethoden EN 55011:2009/A1:2010 4 mei 2022 8. EN 55014-1:2006 Elektromagnetische compatibiliteit — Eisen voor huishoudelijke apparaten, elektrische gereedschappen en soortgelijke toestellen — Deel 1: Emissie EN 55014-1:2006/A1:2009 EN 55014-1:2006/A2:2011 4 mei 2022 9. EN 55015:2013 Grenswaarden en meetmethoden van radiostoringskenmerken van elektrische verlichting en soortgelijke apparatuur 4 mei 2022 10. EN 55032:2012 Elektromagnetische compatibiliteit van multimedia-apparatuur — Emissie-eisen EN 55032:2012/AC:2013 4 mei 2022 11. EN 62026-2:2013 Laagspanningsschakel- en verdeelinrichtingen — Besturingsinterfaces (CDI’s) — Deel 2: Actuator-sensorinterface (AS-i) 4 mei 2022”",
  "source": "EUR LEX"
}