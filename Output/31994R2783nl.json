{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994R2783:NL:HTML\">",
  "content": "EUR-Lex - 31994R2783 - NL Avis juridique important | 31994R2783 Verordening (EG) nr. 2783/94 van de Commissie van 16 november 1994 betreffende de verkoop overeenkomstig de in Verordening (EEG) nr. 2539/84 vastgestelde procedure van door bepaalde interventiebureaus opgeslagen en voor uitvoer bestemd rundvlees met been en houdende intrekking van Verordening (EG) nr. 764/94 Publicatieblad Nr. L 296 van 17/11/1994 blz. 0008 - 0010 Bijzondere uitgave in het Fins: Hoofdstuk 3 Deel 62 blz. 0230 Bijzondere uitgave in het Zweeds: Hoofdstuk 3 Deel 62 blz. 0230 VERORDENING (EG) Nr. 2783/94 VAN DE COMMISSIE van 16 november 1994 betreffende de verkoop overeenkomstig de in Verordening (EEG) nr. 2539/84 vastgestelde procedure van door bepaalde interventiebureaus opgeslagen en voor uitvoer bestemd rundvlees  met been en houdende intrekking van Verordening (EG) nr. 764/94 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (1), laatstelijk gewijzigd bij Verordening (EG) nr. 1884/94 (2), en met name op artikel 7, lid 3, Overwegende dat Verordening (EEG) nr. 2539/84 van de Commissie van 5 september 1984 houdende bijzondere voorschriften voor bepaalde soorten verkoop van bevroren rundvlees uit de voorraden van de interventiebureaus (3), laatstelijk gewijzigd bij  Verordening (EEG) nr. 1759/93 (4), voorziet in de mogelijkheid om bij de verkoop van rundvlees uit interventievoorraden een procedure in twee fasen toe te passen; Overwegende dat een aantal interventiebureaus over een voorraad interventievlees met been beschikt; dat moet worden voorkomen dat dit vlees nog langer wordt opgeslagen wegens de hoge kosten die daaruit voortvloeien; dat er in sommige derde landen  afzetmogelijkheden bestaan voor de betrokken produkten; dat dit vlees voor verkoop moet worden aangeboden overeenkomstig Verordening (EEG) nr. 2539/84; Overwegende dat, met het oog op het verzekeren van een regelmatige en uniforme inschrijvingsprocedure, maatregelen zouden moeten worden getroffen in aanvulling op de maatregelen die werden bepaald in Verordening (EEG) nr. 2173/79 van de Commissie (5),  laatstelijk gewijzigd bij Verordening (EEG) nr. 1759/93; Overwegende dat rundervoeten uit interventievoorraden soms verschillende malen worden verplaatst; dat het, om deze rundervoeten in goede vorm aan te bieden en de afzet ervan te bevorderen, wenselijk wordt geacht herverpakking van deze rundervoeten onder  bepaalde voorwaarden toe te staan; Overwegende dat voor de uitvoer van het betrokken vlees een termijn moet worden vastgesteld; dat deze termijn moet worden vastgesteld met inachtneming van het bepaalde in artikel 5, onder b), van Verordening (EEG) nr. 2377/80 van de Commissie van 4  september 1980 houdende bijzondere bepalingen voor de toepassing van het stelsel van invoer- en uitvoercertificaten in de sector rundvlees (6), laatstelijk gewijzigd bij Verordening (EG) nr. 1084/94 (7); Overwegende dat, om te garanderen dat het verkochte vlees ook werkelijk wordt uitgevoerd, moet worden voorzien in het stellen van een zekerheid als bedoeld in artikel 5, lid 2, onder a), van Verordening (EEG) nr. 2539/84; Overwegende dat de door de interventiebureaus opgeslagen produkten welke bestemd zijn voor uitvoer, onder de toepassing vallen van Verordening (EEG) nr. 3002/92 van de Commissie van 16 oktober 1992 tot vaststelling van gemeenschappelijke bepalingen  inzake de controle op het gebruik en/of de bestemming van produkten uit interventie (8), laatstelijk gewijzigd bij Verordening (EEG) nr. 1938/93 (9); Overwegende dat Verordening (EG) nr. 764/94 van de Commissie (10) moet worden ingetrokken; Overwegende dat de in deze verordening vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE VERORDENING VASTGESTELD: Artikel 1 1. Er wordt overgegaan tot de verkoop van ongeveer 4 740 ton rundvlees, met been, in het bezit van het Duitse interventiebureau. Dit vlees is bestemd voor uitvoer naar de bestemmingen bedoeld onder code 02 of 03 van voetnoot 7 van de bijlage bij Verordening (EG) nr. 2637/94 van de Commissie (11). Deze verkoop vindt plaats overeenkomstig het bepaalde in de Verordeningen (EEG) nr. 2539/84 en (EEG) nr. 3002/92, onder voorbehoud van het bepaalde in de onderhavige verordening. De bepalingen van Verordening (EEG) nr. 985/81 van de Commissie (12) zijn niet van toepassing bij deze verkoop. De bevoegde instanties kunnen evenwel toestaan dat voor- en achtervoeten met been, waarvan de verpakking gescheurd of vuil is, onder hun  toezicht in een nieuwe verpakking van hetzelfde type worden ingepakt voordat ze voor verzending worden aangeboden in het douanekantoor van vertrek. 2. In afwijking van artikel 8, lid 1, van Verordening (EEG) nr. 2173/79 moet de offerte bij het betrokken interventiebureau worden ingediend in gesloten omslag, waarop naar de betrokken verordening wordt verwezen. Deze omslag mag door het  interventiebureau pas na afloop van de in lid 4 genoemde inschrijvingstermijn worden geopend. 3. De kwaliteiten en de minimumprijzen bedoeld in artikel 3, lid 1, van Verordening (EEG) nr. 2539/84 zijn aangegeven in bijlage I bij deze verordening. 4. Alleen offertes die uiterlijk op 30 november 1994 om 12.00 uur in het bezit zijn van de betrokken interventiebureaus worden in aanmerking genomen. 5. Belangstellenden kunnen op de in bijlage II vermelde adressen inlichtingen verkrijgen over de hoeveelheden en de plaatsen waar de produkten zijn opgeslagen. Artikel 2 De in artikel 1 bedoelde produkten moeten worden uitgevoerd binnen vijf maanden na de datum waarop het verkoopcontract is gesloten. Artikel 3 1. De in artikel 5, lid 1, van Verordening (EEG) nr. 2539/84 bedoelde zekerheid wordt vastgesteld op 30 ecu per 100 kg. 2. De in artikel 5, lid 2, onder a), van Verordening (EEG) nr. 2539/84 bedoelde zekerheid wordt vastgesteld op 300 ecu per 100 kg. Artikel 4 1. Voor het vlees dat op grond van deze verordening wordt verkocht, worden geen uitvoerrestituties toegekend. Op het in artikel 3, lid 1, onder b), van Verordening (EEG) nr. 3002/92 bedoelde uitslagbewijs, de uitvoeraangifte en, in voorkomend geval, het controle-exemplaar T 5 wordt de volgende vermelding aangebracht: Productos de intervención sin restitución [Reglamento (CE) no 2783/94]; Interventionsvarer uden restitution [Forordning (EF) nr. 2783/94]; Interventionserzeugnisse ohne Erstattung [Verordnung (EG) Nr. 2783/94]; Proionta paremvaseos choris epistrofi [Kanonismos (EK) arith. 2783/94]; Intervention products without refund [Regulation (EC) No 2783/94]; Produits d'intervention sans restitution [Règlement (CE) no 2783/94]; Prodotti d'intervento senza restituzione [Regolamento (CE) n. 2783/94]; Produkten uit interventievoorraden zonder restitutie [Verordening (EG) nr. 2783/94]; Produtos de intervençao sem restituiçao [Regulamento (CE) nº 2783/94]. 2. Voor de in artikel 3, lid 2, vastgestelde zekerheid is de naleving van het bepaalde in lid 1 een primaire eis in de zin van artikel 20 van Verordening (EEG) nr. 2220/85 van de Commissie (13). Artikel 5 Verordening (EG) nr. 764/94 wordt ingetrokken. Artikel 6 Deze verordening treedt in werking op 30 november 1994. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 16 november 1994. Voor de Commissie René STEICHEN Lid van de Commissie (1) PB nr. L 148 van 28. 6. 1968, blz. 24. (2) PB nr. L 197 van 30. 7. 1994, blz. 27. (3) PB nr. L 238 van 6. 9. 1984, blz. 13. (4) PB nr. L 161 van 2. 7. 1993, blz. 59. (5) PB nr. L 251 van 5. 10. 1979, blz. 12. (6) PB nr. L 241 van 13. 9. 1980, blz. 5. (7) PB nr. L 120 van 11. 5. 1994, blz. 30. (8) PB nr. L 301 van 17. 10. 1992, blz. 17. (9) PB nr. L 176 van 20. 7. 1993, blz. 12. (10) PB nr. L 90 van 7. 4. 1994, blz. 14. (11) PB nr. L 280 van 29. 10. 1994, blz. 54. (12) PB nr. L 99 van 10. 4. 1981, blz. 38. (13) PB nr. L 205 van 3. 8. 1985, blz. 5. PARARTIMA I ANEXO I - BILAG I - ANHANG I -  - ANNEX I - ANNEXE I - ALLEGATO I - BIJLAGE I - ANEXO I >Kratos melosProiontaKata prosengisi posotitatonoiElachistes times polisis ekfrazomenes seana tono\"> ID=\"1\">Deutschland> ID=\"2\">- Vorderviertel, stammend von:\"> ID=\"2\">Kategorien A/C, Klassen U, R und O> ID=\"3\">857> ID=\"4\">700\"> ID=\"2\">-  Hinterviertel, stammend von:\"> ID=\"2\">Kategorien A/C, Klassen U, R und O> ID=\"3\">3 883> ID=\"4\">900\"> PARARTIMA ANEXO II - BILAG II - ANHANG II -  II - ANNEX II - ANNEXE II - ALLEGATO II - BIJLAGE II - ANEXO II Direcciones de los organismos de intervención - Interventionsorganernes adresser - Anschriften der Interventionsstellen -  Diefthynseis ton organismon paremvasis  - Addresses of the intervention agencies - Adresses des organismes d'intervention - Indirizzi degli organismi d'intervento - Adressen van de interventiebureaus - Endereços dos organismos de intervençao  DEUTSCHLAND: Bundesanstalt fuer  landwirtschaftliche Marktordnung (BALM) Geschaeftsbereich 3 (Fleisch und Fleischerzeugnisse) Postfach 180 107 - Adickesallee 40 D-60322 Frankfurt am Main Tel.: (069) 1 56 47 72/3 Telex: 411727, Telefax: (069) 15 64 791",
  "source": "EUR LEX"
}