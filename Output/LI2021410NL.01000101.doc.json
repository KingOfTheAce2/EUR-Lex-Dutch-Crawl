{
  "url": "http://www.w3.org/1999/xhtml\"><!--",
  "content": "LI2021410NL.01000101.xml 18.11.2021 NL Publicatieblad van de Europese Unie LI 410/1 UITVOERINGSVERORDENING (EU) 2021/2015 VAN DE RAAD van 18 november 2021 tot uitvoering van Verordening (EU) nr. 1352/2014 betreffende beperkende maatregelen in verband met de situatie in Jemen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 1352/2014 van de Raad van 18 december 2014 betreffende beperkende maatregelen in verband met de situatie in Jemen ( 1 ) , en met name artikel 15, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 december 2014 Verordening (EU) nr. 1352/2014 vastgesteld. (2) Het comité van de Veiligheidsraad van de Verenigde Naties, ingesteld op grond van Resolutie 2140 (2014) van de Veiligheidsraad van de Verenigde Naties, heeft op 9 november 2021 drie personen toegevoegd aan de lijst van personen en entiteiten die aan beperkende maatregelen onderworpen zijn. (3) Bijlage I bij Verordening (EU) nr. 1352/2014 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 1352/2014 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 november 2021. Voor de Raad De voorzitter Z. ČERNAČ ( 1 ) PB L 365 van 19.12.2014, blz. 60 . BIJLAGE De volgende vermeldingen worden toegevoegd aan de lijst in bijlage I bij Verordening (EU) nr. 1352/2014 (Lijst van personen, entiteiten en lichamen bedoeld in artikel 2): “7.   Saleh Mesfer Saleh Al Shaer (aliassen: a) Saleh Mosfer Saleh al Shaer; b) Saleh Musfer Saleh al Shaer; c) Saleh Mesfer al Shaer; d) Saleh al Shae; e) Saleh al Sha’ir; f) Abu Yasser). Naam in oorspronkelijk schrift: الشاعر صالح مسفر صالح Hoedanigheid: Generaal-majoor, “gerechtelijk bewindvoerder” van bezittingen en fondsen die eigendom zijn van tegenstanders van de Houthi’s. Adres: Jemen. Geboorteplaats: Al Safrah, gouvernement Sa’dah, Jemen. Nationaliteit: Jemenitisch. Paspoort nr: a) nummer Jemen 05274639, uitgereikt op 7.10.2013 (Vervaldatum: 7.10.2019) b) nummer Jemen 00481779, uitgereikt op 9.12.2000 (Vervaldatum: 9.12.2006) Nationaal identificatienummer: a) Jemen 1388114 b) Jemen 10010057512. Overige informatie: Hielp als “onderminister van Defensie voor Logistiek” van de Houthi’s deze aan gesmokkelde wapens. Als “gerechtelijk bewindvoerder” rechtstreeks betrokken bij de wijdverbreide en onrechtmatige toe-eigening van bezittingen en entiteiten die eigendom zijn van particulieren die door de Houthi’s zijn gearresteerd of gedwongen hun toevlucht te zoeken buiten Jemen. Lichaamsbeschrijving: Ogen: bruin; Haren: grijs; Huidskleur: lichtbruin; Lichaamsbouw: slank. Lengte (voet/duim): onbekend. Gewicht (pond): onbekend; en clan: lid van het Hashid-stammenverbond. Foto beschikbaar voor opname in de speciale kennisgeving van Interpol en de VN-Veiligheidsraad: INTERPOL-UN Security Council Special Notice web link: https://www.interpol.int/en/How-we-work/Notices/View-UN-Notices-Individuals. Datum plaatsing op de VN-lijst: 9.11.2021. Aanvullende informatie uit de beschrijving van de redenen die is verstrekt door het Sanctiecomité: Overeenkomstig punt 5, onder g), van zijn richtlijnen maakt het bij Resolutie 2140 ingestelde Comité van de Veiligheidsraad een beschrijving toegankelijk van de redenen voor de plaatsing op de lijst voor personen, groepen, ondernemingen en entiteiten die op zijn sanctielijst staan. Datum waarop de beschrijving beschikbaar is gekomen op de website van het Comité: 9 nov. 2021 Saleh Mesfer Saleh Al Shaer is op 9 november 2021 op de lijst geplaatst op grond van de punten 11 en 15 van Resolutie 2140 (2014) en punt 14 van Resolutie 2216 (2015), omdat hij voldoet aan de aanwijzingscriteria van de punten 17 en 18, onder c), van Resolutie 2140 (2014). Saleh Mesfer Saleh Al Shaer heeft daden gepleegd en gesteund die de vrede, de veiligheid en de stabiliteit van Jemen bedreigen, waaronder het leiding geven aan handelingen die een schending vormen van het toepasselijke internationale humanitaire recht in Jemen. Aanvullende informatie: Onder verwijzing naar de memorie van het VN-deskundigenpanel van 28 augustus 2019 heeft Saleh Mesfer Saleh Al Shaer handelingen verricht die de vrede, de veiligheid en de stabiliteit van Jemen bedreigen, en voldoet aldus aan de criteria voor aanwijzing als bedoeld in punt 17 van Resolutie 2140 (2014). Saleh Mesfer Saleh Al Shaer hielp de Houthi’s als hun “onderminister van Defensie voor Logistiek” aan gesmokkelde wapens. Hij wordt ook vermeld in verband met zijn rechtstreekse betrokkenheid sinds begin 2018 bij de wijdverbreide en onrechtmatige toe-eigening van bezittingen en entiteiten die eigendom zijn van particulieren die door de Houthi’s zijn gearresteerd of gedwongen hun toevlucht te zoeken buiten Jemen, in zijn hoedanigheid van “gerechtelijk bewindvoerder” en in strijd met het internationaal humanitair recht. Al Shaer heeft zijn gezag aangewend en gebruikgemaakt van een in Sanaa gevestigd netwerk bestaande uit familieleden, een bijzondere strafrechtbank, het nationale veiligheidsbureau, de centrale bank, de registerdiensten van het ministerie van Handel en Industrie van Jemen, en een aantal particuliere banken om op willekeurige wijze bepaalde particulieren en entiteiten hun vermogen te ontnemen zonder dat er een gerechtelijke procedure aan te pas kwam en zonder verhaalsmogelijkheid. 8.   Muhammad Abd Al-Karim Al-Ghamari (alias: a) Mohammad Al-Ghamari). Naam in oorspronkelijk schrift: الغماري محمد عبدالكریم Hoedanigheid: Generaal-majoor, Houthi-chef van de generale staf. Adres: Jemen. Geboortedatum: a) 1979; b) 1984. Geboorteplaats: Izla Dhaen, district Wahha, gouvernement Hajjar, Jemen. Nationaliteit: Jemenitisch. Overige informatie: De chef van de generale staf van de Houthi’s speelt een leidende rol bij het organiseren van de militaire inspanningen van de Houthi’s, die rechtstreeks een bedreiging vormen voor de vrede, de veiligheid en de stabiliteit van Jemen, onder meer in Marib, en van grensoverschrijdende aanvallen op Saudi-Arabië. Foto beschikbaar voor opname in de speciale kennisgeving van Interpol en de VN-Veiligheidsraad: INTERPOL-UN Security Council Special Notice web link: https://www.interpol.int/en/How-we-work/Notices/View-UN-Notices-Individuals. Datum plaatsing op de VN-lijst: 9.11.2021 Aanvullende informatie uit de beschrijving van de redenen die is verstrekt door het Sanctiecomité: Overeenkomstig punt 5, onder g), van zijn richtlijnen maakt het bij Resolutie 2140 ingestelde Comité van de Veiligheidsraad een beschrijving toegankelijk van de redenen voor de plaatsing op de lijst voor personen, groepen, ondernemingen en entiteiten die op zijn sanctielijst staan. Datum waarop de beschrijving beschikbaar is gekomen op de website van het Comité: 9 nov. 2021 Muhammad Abd Al-Karim Al-Ghamari is op 9 november 2021 op de lijst geplaatst op grond van de punten 11 en 15 van Resolutie 2140 (2014) en punt 14 van Resolutie 2216 (2015), omdat hij voldoet aan de aanwijzingscriteria van punt 17 van Resolutie 2140 (2014). Muhammad Abd Al-Karim Al-Ghamari heeft daden gepleegd en gesteund die de vrede, de veiligheid en de stabiliteit van Jemen bedreigen. Aanvullende informatie: Al-Ghamari is op de lijst geplaatst vanwege zijn betrokkenheid bij en leiderschap van militaire campagnes van de Houthi’s die een bedreiging vormen voor de vrede, de veiligheid en de stabiliteit van Jemen, en voldoet aldus aan de criteria voor aanwijzing als bedoeld in punt 17 van Resolutie 2140 (2014). Al-Ghamari heeft als chef van de generale staf van de Houthi’s de leiding bij het organiseren van de militaire inspanningen van de Houthi’s, die rechtstreeks een bedreiging vormen voor de vrede, de veiligheid en de stabiliteit van Jemen, en van grensoverschrijdende aanvallen op Saudi-Arabië. Onlangs nog leidde hij het grootschalige Houthi-offensief tegen het door de Jemenitische regering gecontroleerde gebied in gouvernement Marib. Het Marib-offensief verergert de humanitaire crisis in Jemen, omdat ongeveer een miljoen kwetsbare intern ontheemden erdoor het risico lopen opnieuw ontheemd te raken, en het tot de dood van burgers en tot een bredere escalatie van het conflict leidt. — profiel in Al Estiklal – “Muhammad Al-Ghamari; The Houthi Leader Who Conveyed The Iranian “Revolutionary Guards” Experience To Yemen” (https://www.alestiklal.net/en/view/8824/muhammad-al-ghamari-the-houthi-leader-who-conveyed-the-iranian-revolutionary-guards-experience-to-yemen) [geraadpleegd op 19/okt./21] — Al Mashhad al-Yemeni (Arabisch) – “Rebellenleider Al-Huthi benoemt vooraanstaande bevelhebber om de gevechten in Al Hudaydah te leiden” (https://www.almashhad-alyemeni.com/print~136875) [[geraadpleegd op 19/okt./21] — Al Mashhad al-Yemeni (Arabisch) - Arabisch bericht over de aanstelling van al-Ghamari als “opperbevelhebber” in Marib (https://www.almashhad-alyemeni.com/195498) [geraadpleegd op 19/okt./21] — Al Manar TV – “Yemeni Chief of Staff: Ready for Long-Term War with Saudi-led Coalition States” (http://english.manartv.com.lb/842052) [geraadpleegd op 19/okt./21] — Al Marjie (Arabisch) - Profiel van al-Ghamari- https://www.almarjie-paris.com/1479 [geraadpleegd op 19/okt./21] — Al Jazeera – “Houthis say they attacked Aramco, Patriot targets in Saudi Arabia” (https://www.aljazeera.com/news/2021/4/15/yemens-houthis-say-attacked-aramco-patriot-targets-in-jazan) [geraadpleegd op 19/okt./21] — Human Rights Watch – “Houthi Landmines Kill Civilians, Block Aid” (https://www.hrw.org/news/2019/04/22/yemen-houthi-landmines-kill-civilians-block-aid) [geraadpleegd op 19/okt./21] — The Missile War in Yemen: Report by Center for International and Strategic Studies (https://www.csis.org/analysis/missile-war-yemen-1) [geraadpleegd op 19/okt./21] — Mines And IEDs Employed By Houthi Forces On Yemen’s West Coast: Report by Conflict Armament Research (https://www.conflictarm.com/dispatches/mines-and-ieds-employed-by-houthi-forces-on-yemens-west-coast/) [geraadpleegd op 19/okt./21] 9.   Yusuf Al-Madani Naam in oorspronkelijk schrift: یوسف المداني Titel: generaal-majoor. Hoedanigheid: Bevelhebber van de vijfde militaire regio van de Houthi’s. Adres: Jemen. Geboortedatum: 1977. Geboorteplaats: Directoraat Muhatta, provincie Hajjah, Jemen. Nationaliteit: Jemenitisch. Overige informatie: Vooraanstaande leider van Houthi-troepen en bevelhebber van de troepen in Hudaydah, Hajjah, Al Mahwit en Raymah, Jemen, die de vrede, de veiligheid en de stabiliteit van Jemen bedreigen. Vanaf 2021 werd Al-Madani ingezet bij het offensief tegen Marib. Foto beschikbaar voor opname in de speciale kennisgeving van Interpol en de VN-Veiligheidsraad: INTERPOL-UN Security Council Special Notice web link: https://www.interpol.int/en/How-we-work/Notices/View-UN-Notices-Individuals. Datum plaatsing op de VN-lijst: 9.11.2021. Aanvullende informatie uit de beschrijving van de redenen die is verstrekt door het Sanctiecomité: Overeenkomstig punt 5, onder g), van zijn richtlijnen maakt het bij Resolutie 2140 ingestelde Comité van de Veiligheidsraad een beschrijving toegankelijk van de redenen voor de plaatsing op de lijst voor personen, groepen, ondernemingen en entiteiten die op zijn sanctielijst staan. Datum waarop de beschrijving beschikbaar is gekomen op de website van het Comité: 9 nov. 2021 Yusuf Al-Madani is op 9 november 2021 op grond van de punten 11 en 15 van Resolutie 2140 (2014) en punt 14 van Resolutie 2216 (2015) op de lijst geplaatst omdat hij voldoet aan de aanwijzingscriteria van punt 17 van Resolutie 2140 (2014). Yusuf Al-Madani heeft daden gepleegd en gesteund die de vrede, de veiligheid en de stabiliteit van Jemen bedreigen. Aanvullende informatie: Al-Madani wordt op de lijst geplaatst vanwege zijn betrokkenheid bij en leiderschap van Houthi-militaire campagnes die een bedreiging vormen voor de vrede, de veiligheid en de stabiliteit van Jemen, en voldoet aldus aan de criteria voor aanwijzing als bedoeld in punt 17 van Resolutie 2140 (2014). Al-Madani is een vooraanstaande leider van Houthi-troepen en is bevelhebber van de troepen in Hudaydah, Hajjah, Al Mahwit en Raymah, Jemen. Vanaf 2021 werd Al-Madani ingezet bij het offensief tegen Marib. De voortdurende positiewijzigingen van de Houthi’s en andere schendingen van de staakt-het-vuren-bepalingen van de Hudaydah-overeenkomst hebben een stad gedestabiliseerd die fungeert als een vitale verbindingsweg voor humanitaire en essentiële goederen. Daarnaast zijn er regelmatig meldingen van Houthi-aanvallen die burgers en civiele infrastructuur in en rond Hudaydah treffen, waardoor de situatie voor Jemenieten verder wordt verergerd door een van de ergste humanitaire noden in het land. — Al Masda (Arabisch) – “Houthi’s stellen waarnemende ministers van Defensie en Binnenlandse Zaken aan als leden van het Hoge Veiligheidscomité” (https://almasdaronline.com/article/67627.htm) [geraadpleegd op 19/okt./21] — Saba (Arabisch) - Rapport zegt dat hoofd van de Al-Huthi-Hoge Politieke Raad bezoek brengt aan rakettenexpositie van de marine (https://www.saba.ye/ar/news478675.htm) [[geraadpleegd op 19/okt./21] — Aden Al Hadath (Arabisch) – “Dissident” zegt dat ‘Abd-al-Malik Al-Huthi leukemie heeft, noemt “waarschijnlijke opvolger” (https://aden-alhadath.info/news/35501) [geraadpleegd op 19/okt./21] — Mohammad Ali al-Houthi’s Twitteraccount - Op 2 februari 2018 heeft Al Huthi een foto van zichzelf met Yusuf Al-Madani geplaatst. De Twitter-post kan ruwweg worden vertaald als “ontmoeting met levende martelaar Abu Hussein gisteren” (Abu Hussein is de bijnaam van Yusuf Al-Madani). — Al Jazeera- “Recordings: Houthi leaders planned general’s killing” (https://www.aljazeera.com/news/2016/6/29/recordings-houthi-leaders-planned-generals-killing) [geraadpleegd op 19/okt./21]”",
  "source": "EUR LEX"
}