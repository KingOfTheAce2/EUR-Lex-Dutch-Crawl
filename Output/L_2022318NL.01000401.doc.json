{
  "url": "http://www.w3.org/1999/xhtml\">",
  "content": "L_2022318NL.01000401.xml 12.12.2022 NL Publicatieblad van de Europese Unie L 318/4 UITVOERINGSVERORDENING (EU) 2022/2418 VAN DE COMMISSIE van 9 december 2022 tot wijziging van Verordening (EG) nr. 333/2007 betreffende analysemethoden voor de controle op de gehalten aan sporenelementen en procescontaminanten in levensmiddelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 34, lid 6, Overwegende hetgeen volgt: (1) Bij Verordening (EG) nr. 333/2007 van de Commissie ( 2 ) zijn bemonsteringswijzen en analysemethoden vastgesteld die voor de officiële controle op de gehalten aan sporenelementen en procescontaminanten in levensmiddelen moeten worden gebruikt. (2) Op basis van de beste beschikbare wetenschappelijke informatie hebben de EU-referentielaboratoria op het gebied van contaminanten in diervoeders en levensmiddelen een richtsnoer opgesteld voor de schatting van de aantoonbaarheidsgrens (LOD) en de bepaalbaarheidsgrens (LOQ) bij metingen op het gebied van contaminanten in diervoeders en levensmiddelen ( 3 ) . Aangezien dit richtsnoer de beste en meest actuele technologische kennis bevat, moeten de conclusies ervan in de voorschriften voor LOQ’s voor analysemethoden voor arseen zoals vastgesteld in Verordening (EG) nr. 333/2007, worden weerspiegeld. (3) Verordening (EG) nr. 333/2007 moet daarom dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 333/2007 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 december 2022. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 . ( 2 ) Verordening (EG) nr. 333/2007 van de Commissie van 28 maart 2007 tot vaststelling van bemonsteringswijzen en analysemethoden voor de controle op de gehalten aan sporenelementen en procescontaminanten in levensmiddelen ( PB L 88 van 29.3.2007, blz. 29 ). ( 3 ) Wenzl, T., Haedrich, J., Schaechtele, A., Robouch, P., Stroka, J., Guidance Document on the Estimation of LOD and LOQ for Measurements in the Field of Contaminants in Feed and Food ; EUR 28099, Bureau voor publicaties van de Europese Unie, Luxemburg, 2016, ISBN 978-92-79-61768-3; doi:10.2787/8931. BIJLAGE In punt C.3.3.1 van de bijlage bij Verordening (EG) nr. 333/2007 wordt punt a) vervangen door: “a) Prestatiecriteria voor analysemethoden voor lood, cadmium, kwik, anorganisch tin en anorganisch arseen Tabel 5 Kenmerk Criterium Van toepassing op De in Verordening (EG) nr. 1881/2006 genoemde levensmiddelen Specificiteit Vrij van matrixeffecten of spectrale storingen Herhaalbaarheid (RSD r ) HORRAT r minder dan 2 Herhaalbaarheid (RSD R ) HORRAT R minder dan 2 Terugvindingspercentage De bepalingen van punt D.1.2 zijn van toepassing LOD = drie tiende van de LOQ LOQ Anorganisch tin ≤ 10 mg/kg Lood MG ≤ 0,02 mg/kg 0,02 < MG < 0,1 mg/kg MG ≥ 0,1 mg/kg ≤ MG ≤ twee derde van het MG ≤ één vijfde van het MG Cadmium, kwik MG ≤ 0,02 mg/kg 0,02 < MG < 0,1 mg/kg MG ≥ 0,1 mg/kg ≤ twee vijfde van het MG ≤ twee vijfde van het MG ≤ één vijfde van het MG Anorganisch arseen en totaal arseen MG ≤ 0,03 mg/kg 0,03 < MG < 0,1 mg/kg MG ≥ 0,1 mg/kg ≤ MG ≤ twee derde van het MG ≤ twee derde van het MG”",
  "source": "EUR LEX"
}