{
  "url": "http://www.w3.org/1999/xhtml\">",
  "content": "L_2021053NL.01010301.xml 16.2.2021 NL Publicatieblad van de Europese Unie L 53/103 UITVOERINGSBESLUIT (EU) 2021/182 VAN DE COMMISSIE van 12 februari 2021 tot vaststelling van de uitsplitsing per lidstaat van de React-EU-middelen voor het jaar 2021 (Kennisgeving geschied onder nummer C(2021) 843) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 92 ter, lid 4, Overwegende hetgeen volgt: (1) Met het oog op een passend financieel kader voor de React-EU-middelen moeten deze middelen worden uitgesplitst als kredieten uit de structuurfondsen voor 2021 voor elke lidstaat. (2) In bijlage VII bis bij Verordening (EU) nr. 1303/2013 zijn de criteria en de methode voor de toewijzing van de React-EU-middelen vastgesteld. (3) Alvorens de methode voor de toewijzing van de React-EU-middelen voor 2021 toe te passen, moet — overeenkomstig punt 3 van bijlage VII bis bij Verordening (EU) nr. 1303/2013 — een bedrag van 100 000 000 EUR en 50 000 000 EUR worden toegewezen aan respectievelijk Luxemburg en Malta, evenals een specifiek aanvullend bedrag aan de ultraperifere regio’s. (4) Met het oog op de programmering door de lidstaten moet de specifieke uitsplitsing in prijzen van 2018 worden verstrekt om de daadwerkelijk beschikbare middelen vast te stellen na aftrek van het bedrag voor technische bijstand op initiatief van de Commissie en de steun voor administratieve uitgaven. Ter wille van de transparantie moeten de uitsplitsingen ook in lopende prijzen worden uitgedrukt, HEEFT HET VOLGENDE BESLUIT VASTGESTELD: Artikel 1 De uitsplitsing per lidstaat van de React-EU-middelen voor het jaar 2021 is vastgesteld in de bijlage. Artikel 2 Dit besluit is gericht tot de lidstaten. Gedaan te Brussel, 12 februari 2021. Voor de Commissie Elisa FERREIRA Lid van de Commissie ( 1 ) PB L 347 van 20.12.2013, blz. 320 . BIJLAGE REACT-EU — TOEWIJZING VOOR 2021 (in EUR) 2021 prijzen van 2018 2021 lopende prijzen BE 243 915 691 258 845 283 BG 411 187 534 436 355 501 CZ 786 628 094 834 776 027 DK 167 524 769 177 778 625 DE 1 777 818 655 1 886 635 380 EE 167 499 803 177 752 131 IE 83 240 008 88 334 963 EL 1 609 375 686 1 707 882 353 ES 10 229 253 639 10 855 365 794 FR 2 914 560 015 3 092 954 404 HR 538 535 954 571 498 663 IT 10 651 529 376 11 303 488 186 CY 105 000 047 111 426 890 LV 197 877 522 209 989 210 LT 257 913 011 273 699 350 LU 131 769 415 139 834 758 HU 830 373 170 881 198 652 MT 104 782 734 111 196 276 NL 415 403 980 440 830 027 AT 205 737 666 218 330 457 PL 1 549 859 572 1 644 723 377 PT 1 502 200 650 1 594 147 347 RO 1 247 522 128 1 323 880 463 SI 247 056 213 262 178 030 SK 580 447 557 615 975 590 FI 126 753 330 134 511 648 SE 270 773 255 287 346 744 EU-27 37 354 539 474 39 640 936 129",
  "source": "EUR LEX"
}