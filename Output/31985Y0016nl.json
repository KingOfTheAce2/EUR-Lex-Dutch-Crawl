{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985Y0016:NL:HTML\">",
  "content": "EUR-Lex - 31985Y0016 - NL Avis juridique important | 31985Y0016 Aanbeveling nr. 16 van 12 december 1984 betreffende het sluiten van overeenkomsten op grond van artikel 17 van Verordening (EEG) nr. 1408/71 van de Raad Publicatieblad Nr. C 273 van 24/10/1985 blz. 0003 - 0003 AANBEVELING  Nr. 16van 12 december 1984betreffende het sluiten van overeenkomsten op grond van artikel 17 van  Verordening (EEG) nr. 1408/71 van de Raad(85/C 273/03) DE ADMINISTRATIEVE COMMISSIE VAN DE  EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gezien het advies van  het Raadgevend Comité voor de sociale zekerheid van migrerende werknemers, goedgekeurd op haar  vijftiende vergadering van 11 april 1984, Overwegende dat artikel 17 van Verordening (EEG) nr.  1408/71 bepaalt dat twee of meer Lid-Staten, de bevoegde autoriteiten van deze Staten of de door  deze autoriteiten aangewezen instellingen in onderlinge overeenstemming, in het belang van bepaalde  groepen personen die werkzaamheden al dan niet in loondienst uitoefenen of in het belang van  bepaalde van deze personen, uitzonderingen op de bepalingen van genoemde verordening betreffende de  vaststelling van de toe te passen wetgeving kunnen vaststellen; Overwegende dat bepaalde werknemers  wegens hun bijzondere kennis en bekwaamheden of wegens het bijzondere karakter van de  doelstellingen van de onderneming of de organisatie waarvoor zij werken, in het belang van deze  onderneming of organisatie en namens of voor rekening hiervan gedurende meer dan twaalf maanden  worden gedetacheerd in een andere Lid-Staat dan die waar zij normaal werkzaam zijn; Overwegende dat  in het belang van deze werknemers aan hen de keuze dient te worden gelaten tussen onderwerping aan  de wetgeving van de Lid-Staat van arbeid of blijvende onderwerping gedurende de gehele detachering  aan de wetgeving van de Lid-Staat waar zij gewoonlijk werkzaam zijn, BEVEELT de bevoegde  autoriteiten van de Lid-Staat aan overeenkomsten op grond van artikel 17 van Verordening (EEG) nr.  1408/71 te sluiten of te doen sluiten door de door deze bevoegde autoriteiten aangewezen  instellingen, welke van toepassing zijn op werknemers die wegens hun bijzondere kennis of  bekwaamheden of specifieke doelstellingen van de onderneming of organisatie waarvoor zij werken, in  het belang van deze onderneming of organisatie en namens of voor rekening hiervan gedurende meer  dan twaalf maanden worden gedetacheerd in een andere Lid-Staat dan die waar zij normaal werkzaam  zijn. In deze overeenkomst moet worden bepaald dat deze werknemers gedurende de gehele detachering  onderworpen blijven aan de wetgeving van de Lid-Staat van detachering, mits de betrokken werknemers  daarmee akkoord gaan. J. DOWNEY De Voorzitter van de Administratieve Commissie  AANBEVELING Nr. 17van 12 december 1984inzake de statistische gegevens die  jaarlijks voor de opstelling van de verslagen van de Administratieve Commissie moeten worden  verstrekt(85/C 273/04) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE  SOCIALE ZEKERHEID VAN MIGRERENDE WERKNEMERS, Gelet op artikel 103 van Verordening (EEG) nr. 574/72,  Overwegende dat Aanbeveling nr. 13 van 24 mei 1973 dient te worden gewijzigd als gevolg van de  inwerkingtreding van de Verordeningen (EEG) nr. 1390/81 en (EEG) nr. 3795/81 betreffende de  uitbreiding van de Verordeningen (EEG) nr. 1408/71 en (EEG) nr. 574/72 tot zelfstandigen en hun  gezinsleden en dat genoemde uitbreiding met zich brengt dat de door de sociale zekerheidsorganen  van de Lid-Staten bij te houden statistieken op een bepaalde wijze moeten worden ingericht,  Overwegende dat de Administratieve Commissie krachtens artikel 13, lid 1, van de ter uitvoering van  artikel 80, lid 3, van Verordening (EEG) nr. 1408/71 opgestelde statuten verplicht is periodiek een  algemeen verslag van haar werkzaamheden en van de uitvoering van de veror deningen inzake de  sociale zekerheid van migrerende werknemers samen te stellen; Overwegende dat de samenstelling van  genoemd verslag met zich brengt dat jaarlijks een aantal statistische gegevens wordt  bijeengebracht; Overwegende dat deze gegevens alleen van werkelijke betekenis zijn wanneer zij voor  alle Lid-Staten een zekere homogeniteit vertonen en wanneer zij worden verstrekt binnen een  redelijke termijn na het tijdvak waarop zij betrekking hebben; Overwegende dat de desbetreffende  statistieken dienen te worden vereenvoudigd en dat door de bevoegde autoriteiten nauwkeurige  richtlijnen aan de nationale organen dienen te worden gegeven, BEVEELT de bevoegde autoriteiten van  de Lid-Staten AAN zodanige maatregelen te treffen dat zo mogelijk de volgende gegevens jaarlijks  kunnen worden verzameld en verstrekt: 1. Het aantal werknemers en zelfstandigen dat onderdaan van  een andere Lid-Staat, vluchteling of staatloos is en werkzaam op het grondgebied van een der  Lid-Staten. Deze gegevens worden aangevuld met het aantal werknemers en zelfstandigen die onderdaan  van derde landen zijn. Dit aantal mag hetzij het gemiddelde aantal van het betrokken boekjaar  hetzij het aantal op een bepaalde datum zijn. Zo mogelijk moet een onderverdeling naar geslacht  worden gemaakt. Eveneens dienen gegevens te worden verstrekt over de onderverdeling naar werknemers  en zelfstandigen. De statistieken dienen in de eerste plaats verstrekt te worden door de organen  van de sociale zekerheid. Indien dit niet mogelijk is kunnen andere bronnen worden geraadpleegd of  kunnen ramingen worden gebruikt. 2. Met betrekking tot de krachtens de artikelen 19, 22, 25, 26,  28, 29, 31, 52 en 55 van Verordening (EEG) nr. 1408/71 verleende verstrekkingen. a) voor de op  grond van artikel 93 van Verordening (EEG) nr. 574/72 te vergoeden verstrekkingen het bedrag van de  krachtens de genoemde artikelen verleende verstrekkingen, alsmede het daarmee overeenkomende aantal  gevallen; b) voor de overeenkomstig de artikelen 94 en 95 van Verordening (EEG) nr. 574/72 te  vergoeden verstrekkingen, de gegevens die kunnen worden ontleend aan de ingevolge de genoemde  artikelen bijgehouden inventarissen of andere in bilaterale en multilaterale overeenkomsten  vastgelegde regelingen. Deze gegevens dienen te worden verstrekt door het land dat de prestaties  heeft verleend (crediteurland) gesplitst per debiteurland. Er dient onderscheid te worden gemaakt  tussen de stelsels voor werknemers en de stelsels voor zelfstandigen. Indien wederzijds van  vergoeding wordt afgezien, dienen bovengenoemde gegevens te worden verstrekt voor zover zij  beschikbaar zijn. Deze statistieken dienen voor zover mogelijk per kalenderjaar te worden  opgesteld. 3. Met betrekking tot de uitkeringen ter zake van invaliditeit, ouderdom, overlijden,  arbeidsongevallen en beroepsziekten (pensioenen) , die zijn vastgesteld en uitbetaald krachtens de  Verordeningen (EEG) nr. 1408/71 en (EEG) nr. 574/72 krachtens bilaterale en multilaterale  overeenkomsten of krachtens de nationale wetgeving: a) het aantal pensioengerechtigden wonende op  het grondgebied van ieder van de andere Lid-Staten. Dit aantal kan zijn hetzij het gemiddelde  aantal of het totale aantal gevallen van het betrokken boekjaar, hetzij het aantal op een bepaalde  datum. b) de bedragen van de aldus gedurende het betreffende boekjaar vastgestelde en uitbetaalde  pensioenen. Er moet onderscheid worden gemaakt tussen enerzijds pensioengerechtigden en hun  nagelaten betrekkingen en anderzijds tussen de stelsels voor werknemers en de stelsels voor  zelfstandigen. 4. Met betrekking tot de krachtens de artikelen 65 en 66 van Verordening (EEG) nr.  1408/71 verleende uitkeringen bij overlijden, het aantal gevallen en de daarmee overeenkomende  bedragen van de aan de in een andere Lid-Staat wonende rechthebbenden overgemaakte uitkeringen bij  overlijden. Er moet onderscheid worden gemaakt tussen de stelsels voor werknemers en de stelsels  voor zelfstandigen. 5. Met betrekking tot de werkloosheidsuitkeringen: - het aantal volledig  werkloze werknemers en zelfstandigen dat ingevolge artikel 69, lid 1, van Verordening (EEG) nr.  1408/71 werkloosheidsuitkeringen ontvangt. -het aantal vergoede werkloosheidsdagen; -de uitgekeerde  bedragen. 6. Met betrekking tot de kinderbijslagen: a) het bedrag van de in het betrokken boekjaar  aan de gezinsleden van werknemers en werklozen toegekende kinderbijslagen krachtens i) de  Verordeningen (EEG) nr. 1408/71 en (EEG) nr. 574/72, ii) bilaterale overeenkomsten, iii) de  nationale wetgeving, wanneer deze gezinsleden op het grondgebied van een andere Lid-Staat wonen;  wanneer de werknemer of werkloze onderworpen is aan de Franse wetgeving is dit het bedrag van de  door Frankrijk aan de organen van het woonland vergoede kinderbijslagen; b) het aantal gezinsleden  per woonland, waarvoor kinderbijslagen zijn verleend; c) het aantal gezinnen waarvoor de hierboven  bedoelde kinderbijslagen zijn uitgekeerd. Dit aantal kan hetzij het gemiddelde aantal of het totale  aantal van het betrokken boekjaar zijn, hetzij het aantal op een bepaalde datum. 7. Deze gegevens  moeten vóór 31 december van het jaar volgende op het jaar waarop zij betrekking hebben aan het  Secretariaat worden verstrekt volgens standaardmodellen, welke door de Rekencommissie worden  vastgesteld. 8. Na verwerking worden deze statistieken, voorzien van commentaar, ter kennis van de  Administratieve Commissie gebracht; zij worden in het algemeen verslag van haar werkzaamheden  bekendgemaakt. 9. Deze aanbeveling is voor het eerst van toepassing voor de gegevens betreffende  het jaar 1985. J. DOWNEY De Voorzitter van de Administratieve Commissie",
  "source": "EUR LEX"
}