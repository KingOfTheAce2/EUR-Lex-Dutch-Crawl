{
  "url": "http://www.w3.org/1999/xhtml\">",
  "content": "L_202401020NL.000101.fmx.xml Publicatieblad van de Europese Unie NL L-serie 2024/1020 2.4.2024 UITVOERINGSVERORDENING (EU) 2024/1020 VAN DE COMMISSIE van 27 maart 2024 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor Canada, het Verenigd Koninkrijk en de Verenigde Staten in de lijsten van derde landen en gebieden of zones daarvan waaruit de binnenkomst in de Unie van zendingen pluimvee en levende producten van pluimvee en van vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, artikel 232, leden 1 en 3, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten vastgesteld van derde landen of gebieden, of zones daarvan, waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die uitvoeringsverordening bevatten die lijsten alsook bepaalde algemene regels betreffende die lijsten. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen, gebieden, of zones daarvan waaruit de binnenkomst in de Unie van respectievelijk zendingen pluimvee, levende producten van pluimvee en vers vlees van pluimvee en vederwild is toegestaan. (5) De Verenigde Staten hebben de Commissie in kennis gesteld van een uitbraak van hoogpathogene aviaire influenza (HPAI) bij pluimvee in de staat South Dakota, die op 12 maart 2024 door laboratoriumanalyses (RT-PCR) is bevestigd. (6) Naar aanleiding van die recente uitbraak van HPAI heeft de veterinaire autoriteit van de Verenigde Staten een beperkingszone met een straal van ten minste tien kilometer rond de getroffen inrichting ingesteld en een ruimingsbeleid ingevoerd om de aanwezigheid van HPAI te bestrijden en de verspreiding van die ziekte te beperken. (7) De Verenigde Staten hebben de Commissie informatie verstrekt over de epidemiologische situatie op hun grondgebied en over de maatregelen die zij hebben genomen om de verdere verspreiding van HPAI te voorkomen na de recente uitbraak in de staat South Dakota. (8) De Commissie heeft die informatie geëvalueerd. De Commissie is van mening dat, gezien de diergezondheidssituatie in het gebied waarvoor door de veterinaire autoriteit van de Verenigde Staten beperkingen zijn ingesteld, de binnenkomst in de Unie van zendingen pluimvee en levende producten van pluimvee en van vers vlees van pluimvee en vederwild uit het door de recente uitbraak in de staat South Dakota getroffen gebied moet worden opgeschort om de diergezondheidsstatus van de Unie te beschermen. (9) Daarnaast hebben Canada en het Verenigd Koninkrijk de Commissie geactualiseerde informatie verstrekt met betrekking tot de epidemiologische situatie op hun grondgebied met betrekking tot HPAI die heeft geleid tot de opschorting van de binnenkomst van bepaalde producten in de Unie, zoals vastgesteld in de bijlagen V en XIV bij Uitvoeringsverordening (EU) 2021/404. (10) Canada heeft geactualiseerde informatie ingediend over de epidemiologische situatie in verband met twee uitbraken van HPAI in de provincies Alberta en British Columbia, die op 11 oktober 2023 en 25 november 2023 door laboratoriumanalyses (RT-PCR) zijn bevestigd. (11) Het Verenigd Koninkrijk heeft geactualiseerde informatie ingediend over de epidemiologische situatie in verband met een uitbraak van HPAI bij pluimvee in het graafschap Yorkshire, in Engeland, die op 14 februari 2024 door laboratoriumanalyses (RT-PCR) is bevestigd. (12) Canada en het Verenigd Koninkrijk hebben ook informatie ingediend over de maatregelen die zij hebben genomen om de verdere verspreiding van HPAI te voorkomen. Naar aanleiding van de uitbraken van HPAI hebben Canada en het Verenigd Koninkrijk met name een ruimingsbeleid ingevoerd om de verspreiding van die ziekte te beheersen en te beperken, en zij hebben ook de vereiste reiniging en ontsmetting voltooid na de uitvoering van het ruimingsbeleid in de besmette pluimveebedrijven op hun grondgebied. (13) De Commissie heeft de door Canada en het Verenigd Koninkrijk ingediende informatie geëvalueerd en is van oordeel dat zij passende garanties hebben geboden dat de diergezondheidssituatie die heeft geleid tot de opschorting van de binnenkomst in de Unie van zendingen van bepaalde producten uit de desbetreffende zones in die derde landen, zoals vastgesteld in de bijlagen V en XIV bij Uitvoeringsverordening (EU) 2021/404, niet langer een bedreiging vormt voor de diergezondheid of de volksgezondheid in de Unie, en dat bijgevolg de binnenkomst in de Unie van dergelijke zendingen uit de desbetreffende zones van Canada en het Verenigd Koninkrijk waaruit de binnenkomst in de Unie was opgeschort, opnieuw moet worden toegestaan. (14) De bijlagen V en XIV bij Uitvoeringsverordening (EU) 2021/404 moeten daarom worden gewijzigd om rekening te houden met de huidige epidemiologische situatie ten aanzien van HPAI in Canada, de Verenigde Staten en het Verenigd Koninkrijk. (15) Voorts zijn bij Uitvoeringsverordening (EU) 2024/748 van de Commissie ( 4 ) de vermeldingen voor de Verenigde Staten in afdeling B, deel 1, van bijlage V en in afdeling B, deel 1, van bijlage XIV bij Uitvoeringsverordening (EU) 2021/404 gewijzigd door aanvangsdata vast te stellen voor de eerder gesloten zones US-2.528 en US-2.529 van dat derde land. Er is nu een fout geconstateerd in de rijen voor die zones, zoals gewijzigd bij punt 1, a), xiv), en punt 2, n), van de bijlage bij Uitvoeringsverordening (EU) 2024/748. Daarom moet deze fout worden gecorrigeerd in deel 1 van afdeling B van bijlage V en in deel 1 van afdeling B van bijlage XIV bij Uitvoeringsverordening (EU) 2021/404. Deze bijlagen moeten daarom dienovereenkomstig worden aangepast. (16) Rekening houdend met de huidige epidemiologische situatie in de Verenigde Staten ten aanzien van HPAI, en teneinde onnodige verstoringen van de handel met Canada en het Verenigd Koninkrijk te voorkomen, moeten de wijzigingen die door deze verordening in de bijlagen V en XIV bij Uitvoeringsverordening (EU) 2021/404 moeten worden aangebracht, met spoed in werking treden. (17) De rectificatie van de vermeldingen voor de Verenigd Staten in de rijen voor de zones US-2.528 en US-2.529 in deel 1, afdeling B, van bijlage V en in deel 1, afdeling B, van bijlage XIV bij Uitvoeringsverordening (EU) 2021/404 moet van toepassing zijn met ingang van de datum van inwerkingtreding van Uitvoeringsverordening (EU) 2024/748, namelijk 24 februari 2024. (18) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig deel I van de bijlage bij deze verordening. Artikel 2 Rectificatie van Uitvoeringsverordening (EU) 2021/404 De bijlagen V en XIV bij Uitvoeringsverordening (EU) 2021/404 worden gerectificeerd overeenkomstig deel II van de bijlage bij deze verordening. Artikel 3 Inwerkingtreding en toepasselijkheid Deze verordening treedt in werking op de dag na die van de bekendmaking ervan in het Publicatieblad van de Europese Unie . Artikel 2 is van toepassing met ingang van 24 februari 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 maart 2024. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj. ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 , ELI: http://data.europa.eu/eli/reg_del/2020/692/oj). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 , ELI: http://data.europa.eu/eli/reg_impl/2021/404/oj). ( 4 ) Uitvoeringsverordening (EU) 2024/748 van de Commissie van 22 februari 2024 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor Canada, het Verenigd Koninkrijk en de Verenigde Staten in de lijsten van derde landen waaruit de binnenkomst in de Unie van zendingen pluimvee en levende producten van pluimvee en van vers vlees van pluimvee en vederwild is toegestaan ( PB L, 2024/748, 23.2.2024, ELI: http://data.europa.eu/eli/reg_impl/2024/748/oj ). BIJLAGE DEEL I Wijziging van Uitvoeringsverordening (eu) 2021/404 De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 wordt afdeling B als volgt gewijzigd: i) in de vermelding voor Canada wordt de rij voor zone CA-2.196 vervangen door: “ CA Canada CA-2.196 BPP, BPR, DOC, DOR, SP, SR, POU-LT20, HEP, HER, HE-LT20 N, P1 11.10.2023 18.3.2024” ii) in de vermelding voor Canada wordt de rij voor zone CA-2.221 vervangen door: “ CA Canada CA-2.221 BPP, BPR, DOC, DOR, SP, SR, POU-LT20, HEP, HER, HE-LT20 N, P1 25.11.2023 18.3.2024” iii) in de vermelding voor het Verenigd Koninkrijk wordt de rij voor zone GB-2.328 vervangen door: “ GB Verenigd Koninkrijk GB-2.328 BPP, BPR, DOC, DOR, SP, SR, POU-LT20, HEP, HER, HE-LT20 N, P1 14.2.2024 21.3.2024” iv) in de vermelding voor de Verenigde Staten wordt de volgende rij voor de zone US-2.632 toegevoegd na de rij voor zone US-2.631: “ US Verenigde Staten US-2.632 BPP, BPR, DOC, DOR, SP, SR, POU-LT20, HEP, HER, HE-LT20 N, P1 12.3.2024” b) in deel 2, in de vermelding voor de Verenigde Staten, wordt de volgende beschrijving van de zone US-2.632 toegevoegd na de beschrijving van zone US-2.631: “Verenigde Staten US-2.632 State of South Dakota Hutchinson 04 Hutchinson County: A circular zone of a 10 km radius starting with North point (GPS coordinates: 97.6491903°W 43.2647367°N)” 2) In bijlage XIV, deel 1, wordt afdeling B als volgt gewijzigd: a) in de vermelding voor Canada worden de rijen voor zone CA-2.196 vervangen door: “ CA Canada CA-2.196 POU, RAT N, P1 11.10.2023 18.3.2024 GBM P1 11.10.2023 18.3.2024” b) in de vermelding voor Canada worden de rijen voor zone CA-2.221 vervangen door: “ CA Canada CA-2.221 POU, RAT N, P1 25.11.2023 18.3.2024 GBM P1 25.11.2023 18.3.2024” c) in de vermelding voor het Verenigd Koninkrijk worden de rijen voor zone GB-2.328 vervangen door: “ GB Verenigd Koninkrijk GB-2.328 POU, RAT N, P1 14.2.2024 21.3.2024 GBM P1 14.2.2024 21.3.2024” d) in de vermelding voor de Verenigde Staten worden de volgende rijen voor zone US-2.632 toegevoegd na de rijen voor zone US-2.631: “ US Verenigde Staten US-2.632 POU, RAT N, P1 12.3.2024 GBM P1 12.3.2024” DEEL II Rectificatie van Uitvoeringsverordening (Eu) 2021/404 1) In bijlage V, deel 1, afdeling B, in de vermelding voor de Verenigde Staten, worden de rijen voor de zones US-2.528 en US-2.529 vervangen door: “ US Verenigde Staten US-2.528 BPP, BPR, DOC, DOR, SP, SR, POU-LT20, HEP, HER, HE-LT20 N, P1 21.11.2023 8.2.2024 US-2.529 N, P1 21.11.2023 9.2.2024” 2) In bijlage XIV, deel 1, afdeling B, in de vermelding voor de Verenigde Staten, worden de rijen voor de zones US-2.528 en US-2.529 vervangen door: “ US Verenigde Staten US-2.528 POU, RAT N, P1 21.11.2023 8.2.2024 GBM P1 21.11.2023 8.2.2024 US-2.529 POU, RAT N, P1 21.11.2023 9.2.2024 GBM P1 21.11.2023 9.2.2024” ELI: http://data.europa.eu/eli/reg_impl/2024/1020/oj ISSN 1977-0758 (electronic edition)",
  "source": "EUR LEX"
}