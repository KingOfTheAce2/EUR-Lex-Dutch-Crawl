{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0999:NL:HTML\">",
  "content": "EUR-Lex - 32002D0999 - NL Avis juridique important | 32002D0999 2002/999/EG: Besluit van de Raad van 11 december 2002 betreffende de sluiting van de Overeenkomst in de vorm van een briefwisseling inzake de voorlopige toepassing van het protocol tot vaststelling van de vangstmogelĳkheden en de financiële tegenprestatie als bedoeld in de Overeenkomst tussen de Europese Economische Gemeenschap en de regering van de Republiek Senegal inzake de visserĳ voor de Senegalese kust, voor de periode van 1 juli 2002 tot en met 30 juni 2006 Publicatieblad Nr. L 349 van 24/12/2002 blz. 0043 - 0044 Besluit van de Raad van 11 december 2002 betreffende de sluiting van de Overeenkomst in de vorm van een briefwisseling inzake de voorlopige toepassing van het protocol tot vaststelling van de vangstmogelijkheden en de financiële tegenprestatie als bedoeld in de Overeenkomst tussen de Europese Economische Gemeenschap en de regering van de Republiek Senegal inzake de visserij voor de Senegalese kust, voor de periode van 1 juli 2002 tot en met 30 juni 2006 (2002/999/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 37, juncto artikel 300, lid 2, Gezien het voorstel van de Commissie, Overwegende hetgeen volgt: (1) Overeenkomstig de Overeenkomst tussen de Europese Economische Gemeenschap en de regering van de Republiek Senegal inzake de visserij voor de Senegalese kust(1), is door de twee partijen onderhandeld om te bepalen welke wijzigingen of aanvullingen aan het einde van de toepassingsperiode van het protocol in die overeenkomst moeten worden opgenomen. (2) Ter afronding van deze onderhandelingen is op 25 juni 2002 een nieuw protocol geparafeerd. (3) Voor de vissers van de Gemeenschap worden bij dit protocol voor de periode van 1 juli 2002 tot en met 30 juni 2006 vangstmogelijkheden geopend in de wateren die onder de soevereiniteit of de jurisdictie van Senegal vallen. (4) Teneinde een snelle hervatting van de uitoefening van de visserij door vaartuigen van de Gemeenschap te waarborgen, dient het betrokken protocol zo spoedig mogelijk te worden goedgekeurd. De twee partijen hebben daarom een overeenkomst in de vorm van een briefwisseling geparafeerd, die voorziet in de voorlopige toepassing van het geparafeerde protocol met ingang van 1 juli 2002. Deze overeenkomsten in de vorm van een briefwisseling dienen derhalve te worden ondertekend, onder voorbehoud van een definitief besluit op grond van artikel 37 van het Verdrag. (5) Er dient te worden bepaald hoe de vangstmogelijkheden over de lidstaten moeten worden verdeeld, hoe de vangsten dienen te worden aangemeld en hoe de reders uit de Gemeenschap hun verplichting om overeenkomstig punt C van de bijlage bij het protocol tonijn in Senegal aan te voeren, dienen na te komen, BESLUIT: Artikel 1 De ondertekening van de Overeenkomst in de vorm van een briefwisseling inzake de voorlopige toepassing van het protocol tot vaststelling van de vangstmogelijkheden en de financiële tegenprestatie als bedoeld in de Overeenkomst tussen de Europese Economische Gemeenschap en de regering van de Republiek Senegal inzake de visserij voor de Senegalese kust, voor de periode van 1 juli 2002 tot en met 30 juni 2006, wordt namens de Gemeenschap goedgekeurd. De tekst van de Overeenkomst in de vorm van een briefwisseling en die van het protocol zijn aan dit besluit gehecht. Artikel 2 De in het protocol vastgestelde vangstmogelijkheden worden als volgt over de lidstaten verdeeld: >RUIMTE VOOR DE TABEL> Indien met de door deze lidstaten ingediende vergunningsaanvragen niet alle in het protocol vastgestelde vangstmogelijkheden worden benut, kan de Commissie aanvragen van andere lidstaten in aanmerking nemen. Artikel 3 De reders uit de Gemeenschap komen de bij punt C, onder c), van de bijlage bij het protocol ingestelde verplichting voor vriesschepen voor de tonijnvisserij met de zegen om rechtstreeks tonijn in Senegal aan te voeren na volgens de verdeling hieronder: - Tonijnvaartuigen onder Franse vlag: 44 % - Tonijnvaartuigen onder Spaanse vlag: 56 %. Artikel 4 De lidstaten waarvan de vaartuigen in het kader van dit besluit vissen delen de Commissie de hoeveelheden van elk bestand die in de visserijzone van Senegal zijn gevangen mee overeenkomstig het bepaalde in Verordening (EG) nr. 500/2001 van de Commissie(2). Artikel 5 De voorzitter van de Raad wordt gemachtigd de personen aan te wijzen die bevoegd zijn de overeenkomst in de vorm van een briefwisseling te ondertekenen teneinde daardoor de Gemeenschap te binden. Gedaan te Brussel, 11 december 2002. Voor de Raad De voorzitter T. Pedersen (1) PB L 226 van 29.8.1980, blz. 17. (2) PB L 73 van 15.3.2001, blz. 8.",
  "source": "EUR LEX"
}