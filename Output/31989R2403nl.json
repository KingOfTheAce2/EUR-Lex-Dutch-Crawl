{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R2403:NL:HTML\">",
  "content": "EUR-Lex - 31989R2403 - NL Avis juridique important | 31989R2403 Verordening (EEG) nr. 2403/89 van de Commissie van 31 juli 1989 houdende indeling van bepaalde goederen in de gecombineerde nomenclatuur Publicatieblad Nr. L 227 van 04/08/1989 blz. 0030 - 0031 Bijzondere uitgave in het Fins: Hoofdstuk 2 Deel 7 blz. 0080 Bijzondere uitgave in het Zweeds: Hoofdstuk 2 Deel 7 blz. 0080 ***** VERORDENING  (EEG) Nr. 2403/89 VAN DE COMMISSIE van 31 juli 1989 houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1672/89 (2), inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond van de motiveringen opgenomen in kolom 3; Overwegende dat de in deze verordening vervatte maatregelen in overeenstemming zijn met het advies van het Comit√© nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel. Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 31 juli 1989. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 169 van 19. 6. 1989, blz. 1. BIJLAGE 1.2.3 //  //  //  // Omschrijving van de goederen  // Indeling GN-code   // Motivering  //  //  //  // (1)  // (2)   // (3)  //  //  //  // 1. Lichtgewicht, ruimvallend kledingstuk van breiwerk (100 % katoen) bestemd om het bovenlichaam te bedekken, reikend tot aan de heup, met een ronde halsopening welke is afgezet met een ribboord, zonder kraag, met een gedeeltelijke opening aan de voorzijde met een knoopsluiting rechts over links, met lange omgezoomde mouwen. Het kledingstuk is aan de onderzijde omgezoomd en in de zijnaden voorzien van ingezette, driehoekige, stukjes ribtricot (zie foto nr. 413 (*))  // 6106 10 00   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 4 op hoofdstuk 61 en de tekst van de GN-codes 6106 en 6106 10 00. Zie eveneens de toelichtingen op GN-code 6106 betreffende blouses en hemdblouses. De indeling van dit kledingstuk onder GN-code 6110 is uitgesloten, omdat de ingezette stukjes aan de onderzijde geen vernauwende functie hebben.   // 2. Lichtgewicht kledingstuk van breiwerk (100 % katoen) bestemd om het bovenlichaam te bedekken, reikend tot aan de taille, met een ronde, wijde halsopening, zonder kraag, zonder opening in de halslijn, zonder mouwen. Het kledingstuk is aan de onderzijde omgezoomd en in de zijnaden voorzien van ingezette, halfronde, stukken ribtricot. De halsopening en de armsgaten zijn afgezet met een bies van breiwerk (zie foto nr. 422 (*))  // 6109 10 00   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aanvullende aantekening 1 (gecombineerde nomenclatuur) op hoofdstuk 61 en de tekst van de GN-codes 6109 en 6109 10 00. De indeling van dit kledingstuk onder GN-code 6110 is uitgesloten, omdat de ingezette stukken aan de onderzijde geen vernauwende functie hebben.   //    //  // (*) De foto's dienen enkel ter illustratie.",
  "source": "EUR LEX"
}