{
  "url": "http://www.w3.org/1999/xhtml\">",
  "content": "L_2012165NL.01002001.xml 26.6.2012 NL Publicatieblad van de Europese Unie L 165/20 UITVOERINGSVERORDENING 2012/544/GBVB VAN DE RAAD van 25 juni 2012 houdende uitvoering van artikel 32, lid 1, van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië ( 1 ) , en met name artikel 32, lid 1, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Gelet op de ernst van de situatie in Syrië en overeenkomstig Uitvoeringsbesluit 2012/335/GBVB van de Raad van 25 juni 2012 houdende uitvoering van Besluit 2011/782/GBVB van de Raad betreffende beperkende maatregelen tegen Syrië ( 2 ) , moeten een bijkomende persoon en bijkomende entiteiten worden toegevoegd aan de lijst van aan beperkende maatregelen onderworpen natuurlijke en rechtspersonen, entiteiten of lichamen in bijlage II bij Verordening (EU) nr. 36/2012, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde persoon en entiteiten worden toegevoegd aan de lijst in bijlage II bij Verordening (EU) nr. 36/2012. Artikel 2 Deze uitvoeringsverordening treedt in werking op de dag van de bekendmaking ervan in het Publicatieblad van de Europese Unie . Deze uitvoeringsverordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 25 juni 2012. Voor de Raad De voorzitster C. ASHTON ( 1 ) PB L 16 van 19.1.2012, blz. 1 . ( 2 ) Zie bladzijde 80 van dit Publicatieblad. BIJLAGE IN ARTIKEL 1 BEDOELDE PERSONEN EN ENTITEITEN Personen Naam Identificatiegegevens Redenen Datum van plaatsing op de lijst 1. Bouthaina Shaaban (ook bekend als Buthaina Shaaban) Geboren in 1953 te Homs, Syrië Politiek en media-adviseur van de president sinds juli 2008 en als zodanig betrokken bij het gewelddadig optreden tegen de burgerbevolking. 26.6.2012 Entiteiten Naam Identificatiegegevens Redenen Datum van plaatsing op de lijst 1. Ministerie van Defensie Adres: Umayyad Square, Damascus Telefoon: +963-11-7770700 Tak van de Syrische regering die rechtstreeks deelneemt aan de onderdrukking. 26.6.2012 2. Ministerie van Binnenlandse Zaken Adres: Merjeh Square, Damascus Telefoon: +963-11-2219400, +963-11-2219401, +963-11-2220220, +963-11-2210404 Tak van de Syrische regering die rechtstreeks deelneemt aan de onderdrukking. 26.6.2012 3. Syrisch bureau van nationale veiligheid Tak van de Syrische regering en onderdeel van de Syrische Baath-partij. Rechtstreeks betrokken bij de onderdrukking. Heeft Syrische veiligheidstroepen opgedragen extreem geweld te gebruiken tegen demonstranten. 26.6.2012 4. Syria International Islamic Bank (SIIB) (ook bekend als: Syrian International Islamic Bank; ook bekend als SIIB) Adres: Syria International Islamic Bank Building, Main Highway Road, Al Mazzeh Area, P.O. Box 35494, Damascus, Syria Alternatief adres: P.O. Box 35494, Mezza'h Vellat Sharqia'h, beside the Consulate of Saudi Arabia, Damascus, Syria De SIIB is opgetreden als dekmantel voor de Commercial Bank of Syria, waardoor laatstgenoemde bank de haar door de EU opgelegde sancties kon omzeilen. In 2011 en 2012 heeft de SIIB heimelijk financiering ten belope van bijna 150 miljoen dollar gefaciliteerd namens de Commercial Bank of Syria. Financiële regelingen die ogenschijnlijk door de SIIB werden getroffen, werden eigenlijk door de Commercial Bank of Syria getroffen. Naast de samenwerking met de Commercial Bank of Syria om sancties te omzeilen, heeft de SIIB in 2012 bovendien verscheidene betalingen voor aanzienlijke bedragen gefaciliteerd voor rekening van de Syrian Lebanese Commercial Bank, een andere bank die reeds door de EU in de lijst is opgenomen. Op deze manier heeft de SIIB bijgedragen tot de financiering van het Syrische regime. 26.6.2012 5. General Organisation of Radio and TV (ook bekend als Syrian Directorate General of Radio & Television Est; ook bekend als: General Radio and Television Corporation; ook bekend als Radio and Television Corporation; ook bekend als GORT) Adres: Al Oumaween Square, P.O. Box 250, Damascus, Syria. Telefoon (963 11) 223 4930 Door de overheid beheerd agentschap dat onder het ministerie van Voorlichting ressorteert en als dusdanig het voorlichtingsbeleid van dat ministerie steunt en bevordert. Verantwoordelijk voor de exploitatie van de televisiekanalen van de Syrische overheid, twee terrestrische kanalen en een satellietkanaal, alsmede van de radiostations van de overheid. GORT heeft aangezet tot geweld tegen de burgerbevolking in Syrië en heeft gediend als propaganda-instrument voor het Assadregime en voor de verspreiding van desinformatie. 26.6.2012 6. Syrian Company for Oil Transport (ook bekend als Syrian Crude Oil Transportation Company; ook bekend als \"SCOT\"; ook bekend als “SCOTRACO”) Banias Industrial Area, Latakia Entrance Way, P.O. Box 13, Banias, Syria; Website www.scot-syria.com; e-mail scot50@scn-net.org Oliemaatschappij die eigendom is van de Syrische overheid. Financiert het regime. 26.6.2012",
  "source": "EUR LEX"
}