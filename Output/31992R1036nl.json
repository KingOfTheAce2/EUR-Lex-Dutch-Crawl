{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R1036:NL:HTML\">",
  "content": "EUR-Lex - 31992R1036 - NL Avis juridique important | 31992R1036 Verordening (EEG) nr. 1036/92 van de Commissie van 27 april 1992 tot vaststelling van de uitvoeringsbepalingen inzake de overdracht van de door de Gemeenschap toegekende steun voor projecten voor de collectieve herstructurering van wijngaarden in het kader van Verordening (EEG) nr. 458/80 van de Raad en tot wijziging van Beschikking 81/525/EEG betreffende de aanvragen voor voorschotten en terugbetaling van betaalde premies voor de herstructurering van wijngaarden in het kader van collectieve operaties Publicatieblad Nr. L 110 van 28/04/1992 blz. 0031 - 0034 Bijzondere uitgave in het Fins: Hoofdstuk 3 Deel 65 blz. 0071 Bijzondere uitgave in het Zweeds: Hoofdstuk 3 Deel 65 blz. 0071 VERORDENING (EEG) Nr. 1036/92 VAN DE COMMISSIE  van 27 april 1992  tot vaststelling van de uitvoeringsbepalingen inzake de overdracht van de door de Gemeenschap toegekende steun voor projecten voor de collectieve herstructurering van wijngaarden  in het kader van Verordening (EEG) nr. 458/80 van de Raad en tot wijziging van Beschikking 81/525/EEG betreffende de aanvragen voor voorschotten en terugbetaling van betaalde premies voor de herstructurering van wijngaarden in het kader van collectieve  operaties DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 458/80 van de Raad van 18 februari 1980 betreffende de herstructurering van wijngaarden in het kader van collectieve maatregelen (1), laatstelijk gewijzigd bij Verordening (EEG) nr. 596/91 (2), en met name op artikel 10,  lid 4, en artikel 11 bis, lid 2, Overwegende dat de Raad heeft voorzien in de mogelijkheid voor de Lid-Staten om de steun die door de Gemeenschap wordt toegekend voor projecten die overeenkomstig artikel 7 van Verordening (EEG) nr. 458/80 door de Commissie zijn goedgekeurd en die vóór  het verstrijken van de gestelde uitvoeringstermijn niet volledig zullen kunnen worden uitgevoerd, voor andere projecten aan te wenden; Overwegende dat bij de constatering dat een project niet of slechts ten dele is uitgevoerd, de door de oorspronkelijke begunstigde verworven rechten moeten worden gevrijwaard; Overwegende dat de betrokken steun slechts mag worden aangewend voor herstructureringsmaatregelen die voldoen aan de in Verordening (EEG) nr. 458/80 bepaalde voorwaarden; Overwegende dat de overdracht van de steun op zodanige wijze dient te worden gedaan dat het risico van een overschrijding van de aan de Lid-Staten toegekende contingenten wordt uitgesloten en dat wordt gegarandeerd dat de verworven rechten van de  oorspronkelijke begunstigde worden gerespecteerd; Overwegende dat, aangezien het oogmerk van deze verordening het vaststellen is van de uitvoeringsbepalingen inzake de overdracht van de steun overeenkomstig Verordening (EEG) nr. 596/91, het nodig is de toepassing ervan te bepalen met ingang van het in  werking treden van deze verordening; Overwegende dat de Lid-Staten, gezien de mogelijkheid die hen wordt geboden om de steun voor andere projecten aan te wenden, de vereiste wijzigingen dienen aan te brengen en dienen te zorgen voor het beheer van deze projecten; dat zij bijgevolg, met het  oog op een doorzichtig en uniform beheer, het geheel van de projecten moeten kunnen wijzigen en beheren; Overwegende dat het daartoe noodzakelijk is om ook de bepalingen inzake de indiening van de aanvragen om vergoeding als bedoeld in Beschikking 81/525/EEG van de Commissie (3) te wijzigen; Overwegende dat derhalve dient te worden bepaald op welke wijze de Lid-Staten de Commissie periodiek in kennis zullen stellen van de in de projecten aangebrachte wijzigingen; Overwegende dat een uiterste datum dient te worden vastgesteld voor de voltooiing van alle maatregelen die op grond van Verordening (EEG) nr. 458/80 worden uitgevoerd; Overwegende dat de in deze verordening vervatte maatregelen in overeenstemming zijn met het advies van het Comité voor de landbouwstructuur en de plattelandsontwikkeling, HEEFT DE VOLGENDE VERORDENING VASTGESTELD: Artikel 1 De Lid-Staten kunnen de steun overdragen - die beschikbaar blijft na het verstrijken van de uitvoeringstermijn bepaald in de beschikking tot goedkeuring van een project; - waarvan een begunstigde heeft afgezien; - die beschikbaar blijft aan het einde van het achtste jaar na de datum van de beschikking tot goedkeuring van een project, indien de hergestructureerde oppervlakten op die datum minder dan 70 % vertegenwoordigen van de oorspronkelijk in dat project te  herstructureren oppervlakten en op voorwaarde dat de rechten van de begunstigden worden gewaarborgd tot de vervaldatum van het project. Artikel 2 De Lid-Staten zien erop toe dat de projecten waarnaar de steun wordt overgedragen betrekking hebben op - herstructureringsmaatregelen waarin is voorzien door reeds door de Commissie goedgekeurde projecten en op aanvullende oppervlakten bij reeds goedgekeurde oppervlakten; - herstructureringsmaatregelen die voldoen aan de in Verordening (EEG) nr. 458/80 bepaalde voorwaarden. Artikel 3 De uitgekeerde premies blijven behouden, op voorwaarde dat de herstructurering van de betrokken wijngaardoppervlakten volledig is voltooid overeenkomstig de bepalingen van Verordening (EEG) nr. 458/80. Artikel 4 De besluiten tot het verlengen van de uitvoeringstermijn als bedoeld in artikel 4, derde alinea, van Verordening (EEG) nr. 458/80 worden vastgesteld door de Lid-Staten. Zij doen de Commissie jaarlijks mededeling van de in de loop van het jaar genomen besluiten tot overdracht van steun en van de wijzigingen, door middel van de in bijlage I opgenomen tabel. Deze wordt tegelijk met de aanvragen om vergoeding ingediend. Artikel 5 Het EOGFL-Oriëntatie draagt bij in de uitgaven van de Lid-Staten binnen de grens van de oorspronkelijk toegekende contingenten en op de voorwaarden zoals voorzien in artikel 8 van Verordening (EEG) nr. 458/80. Artikel 6 Bijlage II bij Beschikking 81/525/EEG betreffende de aanvragen om voorschotten en om vergoeding van de premies die zijn toegekend voor de herstructurering van wijngaarden in het kader van collectieve maatregelen, wordt vervangen door bijlage  II bij deze verordening. Artikel 7 De in het kader van Verordening (EEG) nr. 458/80 uitgevoerde werkzaamheden moeten vóór 31 december 1998 voltooid zijn. De aanvragen om vergoeding van herstructureringswerkzaamheden moeten vóór 1 juli 1999 bij het EOGFL-Oriëntatie worden ingediend. Artikel 8 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing vanaf 14 maart 1991. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 27 april 1992. Voor de Commissie Ray MAC SHARRY Lid van de Commissie (1) PB nr. L 57 van 29. 2. 1980, blz. 27. (2) PB nr. L 67 van 14. 3. 1991, blz. 16. (3) PB nr. L 196 van 18. 7. 1981, blz. 11. BIJLAGE I In 19 . . aangebrachte wijzigingen in op grond van Verordening (EEG) nr. 458/80 goedgekeurde projecten Administratieve eenheid  Nummer van het project  Overgedragen oppervlakte (hectare)   Andere wijzigingen    V.q.p.r.d.   Tafelwijn     +     +              1  2  3 BIJLAGE II Aanvraag om vergoeding van de tijdens 19 . . in het kader van Verordening (EEG) nr. 458/80 betreffende de herstructurering van wijngaarden in het kader van collectieve maatregelen gedane uitgaven Administratieve eenheid  Aantal projecten  Oppervlakte nieuwe aanplant of herbeplantingen (in ha, a, ca) (1)   Bedrag van de door de Lid-Staat uitgekeerde premies    voor v.q.p.r.d. na rooiing van wijngaarden          geschikt voor v.q.p.r.d.  en gebruikt voor   voor tafelwijn  categorie (3)  voor tafelwijn (2)  categorie (3)  totaal  totaal  waarvan subsidiabel    v.q.p.r.d.  tafelwijn                     1  2  3  4  5  6  7  8  9  10  11                                                                                                                                                                                                                                                       Totaal (1) Vermeld eventueel tussen haakjes en onder elk van de betrokken oppervlakten het deel van de nieuwe aanplant in ha, a, ca. (2) Vermeld in een bijlage de totale oppervlakte van de nieuwe aanplant en herbeplantingen die zijn gelegen op wijnbouwgronden die na de uitvoering van het project minder dan 2 geherstructureerde ha omvatten. (3) Vermeld in de kolommen 6 en 8 tot welke categorieën, in de zin van artikel 4 van Verordening (EEG) nr. 822/87 van de Raad, de herbeplante of nieuw beplante wijngaarden behoren.",
  "source": "EUR LEX"
}