{
  "url": "http://www.w3.org/1999/xhtml\">",
  "content": "L_2017342NL.01000301.xml 21.12.2017 NL Publicatieblad van de Europese Unie L 342/3 UITVOERINGSVERORDENING (EU) 2017/2405 VAN DE COMMISSIE van 20 december 2017 tot verlening van de in artikel 99 van Verordening (EU) nr. 1308/2013 van het Europees Parlement en de Raad bedoelde bescherming aan de naam „Picpoul de Pinet” (BOB) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 99, Overwegende hetgeen volgt: (1) Overeenkomstig artikel 97, leden 2 en 3, van Verordening (EU) nr. 1308/2013 heeft de Commissie de aanvraag van Frankrijk tot registratie van de naam „Picpoul de Pinet” onderzocht. De Commissie was van oordeel dat de aanvraag voldoet aan de voorwaarden die zijn vastgesteld in de artikelen 93 tot en met 96, artikel 97, lid 1, en de artikelen 100, 101 en 102 van Verordening (EU) nr. 1308/2013. Bijgevolg was de Commissie van oordeel dat, behoudens eventuele bezwaren, de samengestelde naam „Picpoul de Pinet” in zijn geheel kan worden beschermd op basis van het traditionele gebruik ervan. Voorts meende de Commissie dat deze registratie geen belemmering vormt voor het gebruik, met inachtneming van de in de rechtsorde van de Unie geldende beginselen en voorschriften, van de naam van het wijndruivenras „piquepoul” of een synoniem daarvan, aangezien die naam niet geheel of gedeeltelijk bestaat uit de naam „Picpoul de Pinet” en in essentie niet naar het geografische element van de laatstgenoemde naam verwijst, waardoor de voorwaarden van artikel 100, lid 3, eerste alinea, van Verordening (EU) nr. 1308/2013 niet zijn vervuld. De registratieaanvraag is vervolgens bekendgemaakt in het Publicatieblad van de Europese Unie ( 2 ) . (2) Bij de Commissie zijn geen bezwaren ingediend overeenkomstig artikel 98 van Verordening (EU) nr. 1308/2013. (3) De naam „Picpoul de Pinet” moet overeenkomstig artikel 99 van Verordening (EU) nr. 1308/2013 worden beschermd en moet worden ingeschreven in het in artikel 104 van die verordening bedoelde register. (4) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De naam „Picpoul de Pinet” (BOB) wordt beschermd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 december 2017. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) PB C 253 van 4.8.2017, blz. 4 .",
  "source": "EUR LEX"
}