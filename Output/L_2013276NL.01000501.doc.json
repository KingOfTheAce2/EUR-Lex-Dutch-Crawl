{
  "url": "http://www.w3.org/1999/xhtml\">",
  "content": "L_2013276NL.01000501.xml 17.10.2013 NL Publicatieblad van de Europese Unie L 276/5 UITVOERINGSBESLUIT VAN DE COMMISSIE van 1 oktober 2013 inzake de financiële bijdrage die de Europese Unie in 2013 verleent ten bate van het nationale programma van 9 lidstaten (België, Estland, Ierland, Griekenland, Frankrijk, Cyprus, Nederland, Polen en Portugal) voor de verzameling, het beheer en het gebruik van gegevens in de visserijsector (Kennisgeving geschied onder nummer C(2013) 6255) (Slechts de teksten in de Engelse, de Estse, de Franse, de Griekse, de Nederlandse, de Poolse en de Portugese taal zijn authentiek) (2013/506/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 861/2006 van de Raad van 22 mei 2006 houdende communautaire financieringsmaatregelen voor de tenuitvoerlegging van het gemeenschappelijk visserijbeleid en op het gebied van het zeerecht ( 1 ) , en met name artikel 24, lid 1, Overwegende hetgeen volgt: (1) Bij Verordening (EG) nr. 861/2006 is vastgesteld tegen welke voorwaarden de lidstaten een bijdrage van de Europese Unie kunnen ontvangen voor uitgaven die zij verrichten in het kader van hun nationale programma voor het verzamelen en beheren van gegevens. (2) Deze programma’s moeten worden opgesteld overeenkomstig Verordening (EG) nr. 199/2008 van de Raad van 25 februari 2008 betreffende de instelling van een communautair kader voor de verzameling, het beheer en het gebruik van gegevens in de visserijsector en voor de ondersteuning van wetenschappelijk advies over het gemeenschappelijk visserijbeleid ( 2 ) en overeenkomstig Verordening (EG) nr. 665/2008 van de Commissie ( 3 ) . (3) Bulgarije, Denemarken, Duitsland, Italië, Letland, Litouwen, Malta, Roemenië, Slovenië, Finland en Zweden hebben hun nationale programma voor de jaren 2011-2013 niet gewijzigd voor 2013. De Commissie zal met betrekking tot de bijdrage ten bate van deze nationale programma’s voor 2013 een besluit nemen bij een uitvoeringsbesluit van de Commissie dat zich momenteel in de goedkeuringsfase bevindt. (4) België, Estland, Ierland, Griekenland, Frankrijk, Cyprus, Nederland, Polen en Portugal hebben hun nationale programma voor de verzameling, het beheer en het gebruik van gegevens in de visserijsector voor de jaren 2011-2013 ingediend overeenkomstig artikel 4, leden 4 en 5, van Verordening (EG) nr. 199/2008. Die programma’s zijn in 2011 goedgekeurd overeenkomstig artikel 6, lid 3, van Verordening (EG) nr. 199/2008. (5) Ierland heeft overeenkomstig artikel 5, lid 2, van Verordening (EG) nr. 199/2008 wijzigingen van zijn nationale programma voor 2013 ingediend. De Commissie heeft deze wijzigingen in 2013 goedgekeurd overeenkomstig artikel 6, lid 3, van Verordening (EG) nr. 199/2008. (6) Deze lidstaten hebben voor 2013 hun jaarlijkse begrotingsraming ingediend overeenkomstig artikel 2, lid 2, van Verordening (EG) nr. 1078/2008 van de Commissie van 3 november 2008 tot vaststelling van bepalingen voor de uitvoering van Verordening (EG) nr. 861/2006 van de Raad wat betreft de uitgaven van de lidstaten voor de verzameling en het beheer van de basisgegevens over de visserij ( 4 ) . De Commissie heeft de jaarlijkse begrotingsramingen van de lidstaten overeenkomstig artikel 4 van Verordening (EG) nr. 1078/2008 geëvalueerd met inachtneming van de goedgekeurde nationale programma’s. (7) Krachtens artikel 5 van Verordening (EG) nr. 1078/2008 dient de Commissie zich voor de goedkeuring van de jaarlijkse begrotingsraming en het besluit over de jaarlijkse financiële bijdrage van de Unie voor elk nationaal programma te houden aan de in artikel 24 van Verordening (EG) nr. 861/2006 bedoelde procedure, en dient zij uit te gaan van de resultaten van de in artikel 4 van Verordening (EG) nr. 1078/2008 bedoelde evaluatie van de jaarlijkse begrotingsraming. (8) Krachtens artikel 24, lid 3, onder b), van Verordening (EG) nr. 861/2006 dient de Commissie middels een besluit het percentage van de financiële bijdrage vast te stellen. Krachtens artikel 16 van die verordening mag de medefinanciering die de Unie voor het verzamelen van basisgegevens verleent, niet meer bedragen dan 50 % van de subsidiabele uitgaven die de lidstaten verrichten voor de uitvoering van een programma voor de verzameling, het beheer en het gebruik van gegevens in de visserijsector. (9) Dit besluit dient te worden beschouwd als een financieringsbesluit in de zin van artikel 84, lid 2, van Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie ( 5 ) . (10) De in dit besluit vervatte maatregelen zijn in overeenstemming met het advies van het Comité voor de visserij en de aquacultuur, HEEFT HET VOLGENDE BESLUIT VASTGESTELD: Artikel 1 Het maximale totaalbedrag van de financiële bijdrage voor 2013 die de Unie aan elke lidstaat dient te verlenen met het oog op de verzameling, het beheer en het gebruik van gegevens in de visserijsector, alsmede het percentage van de financiële bijdrage van de Unie, worden vastgesteld in de bijlage. Artikel 2 Dit besluit is gericht tot het Koninkrijk België, de Republiek Estland, Ierland, de Helleense Republiek, de Franse Republiek, de Republiek Cyprus, het Koninkrijk der Nederlanden, de Republiek Polen en de Portugese Republiek. Gedaan te Brussel, 1 oktober 2013. Voor de Commissie Maria DAMANAKI Lid van de Commissie ( 1 ) PB L 160 van 14.6.2006, blz. 1 . ( 2 ) PB L 60 van 5.3.2008, blz. 1 . ( 3 ) PB L 186 van 15.7.2008, blz. 3 . ( 4 ) PB L 295 van 4.11.2008, blz. 24 . ( 5 ) PB L 298 van 26.10.2012, blz. 1 . BIJLAGE NATIONALE PROGRAMMA’S 2011-2013 SUBSIDIABELE UITGAVEN EN MAXIMALE BIJDRAGE VAN DE UNIE VOOR 2013 (in EUR) Lidstaat Subsidiabele uitgaven Maximale bijdrage van de Unie (medefinancieringspercentage van 50 %) België 1 908 116,52 954 058,26 Estland 419 817,33 209 908,67 Ierland 6 789 727,28 3 394 863,64 Griekenland 3 746 777,00 1 873 388,50 Frankrijk 13 156 764,55 6 578 382,28 Cyprus 210 953,08 105 476,54 Nederland 5 068 872,00 2 534 436,00 Polen 835 480,23 417 740,11 Portugal 2 847 270,00 1 423 635,00 Totaal 34 983 777,99 17 491 888,99",
  "source": "EUR LEX"
}