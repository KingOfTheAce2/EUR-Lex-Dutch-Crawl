{
  "url": "http://www.w3.org/1999/xhtml\">",
  "content": "L_2023026NL.01000501.xml 30.1.2023 NL Publicatieblad van de Europese Unie L 26/5 GEDELEGEERDE VERORDENING (EU) 2023/182 VAN DE COMMISSIE van 23 november 2022 tot rectificatie van bepaalde taalversies van bijlage III bij Gedelegeerde Verordening (EU) 2019/2122 tot aanvulling van Verordening (EU) 2017/625 van het Europees Parlement en de Raad wat betreft bepaalde categorieën dieren en goederen die van officiële controles aan grenscontroleposten zijn vrijgesteld, en specifieke controles van de persoonlijke bagage van passagiers en van kleine zendingen goederen die aan natuurlijke personen worden gezonden en niet bestemd zijn om in de handel te worden gebracht (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 48, punten d) en e), artikel 53, lid 1, punt d), ii), en artikel 77, lid 1, punt k), Overwegende hetgeen volgt: (1) De Finse en Nederlandse taalversies van bijlage III bij Gedelegeerde Verordening (EU) 2019/2122 van de Commissie ( 2 ) bevatten een fout in de inleidende zinnen van de punten 2 en 3 die de betekenis van de bepalingen wijzigt. (2) De Finse en Nederlandse taalversies van Gedelegeerde Verordening (EU) 2019/2122 bevatten een fout en moeten daarom dienovereenkomstig worden gewijzigd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 Bijlage III bij Gedelegeerde Verordening (EU) 2019/2122 wordt als volgt gerectificeerd: 1) In punt 2 wordt het inleidende zinsdeel vervangen door: “Persoonlijke zendingen poedermelk voor zuigelingen, andere volledige zuigelingenvoeding en voeding voor speciale medische doeleinden mag u uitsluitend naar de EU meenemen op voorwaarde dat:”. 2) In punt 3 wordt het inleidend zinsdeel vervangen door: “Persoonlijke zendingen voeder dat nodig is voor de gezondheid van het gezelschapsdier dat de passagier vergezelt, mag u uitsluitend naar de EU meenemen op voorwaarde dat:”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 november 2022. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 . ( 2 ) Gedelegeerde Verordening (EU) 2019/2122 van de Commissie van 10 oktober 2019 tot aanvulling van Verordening (EU) 2017/625 van het Europees Parlement en de Raad wat betreft bepaalde categorieën dieren en goederen die van officiële controles aan grenscontroleposten zijn vrijgesteld, en specifieke controles van de persoonlijke bagage van passagiers en van kleine zendingen goederen die aan natuurlijke personen worden gezonden en niet bestemd zijn om in de handel te worden gebracht en tot wijziging van Verordening (EU) nr. 142/2011 van de Commissie ( PB L 321 van 12.12.2019, blz. 45 ).",
  "source": "EUR LEX"
}