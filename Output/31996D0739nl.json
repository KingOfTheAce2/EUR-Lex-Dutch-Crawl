{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0739:NL:HTML\">",
  "content": "EUR-Lex - 31996D0739 - NL Avis juridique important | 31996D0739 96/739/EG: Beschikking van de Commissie van 3 december 1996 betreffende financiële bijdragen van de Gemeenschap voor de uitroeiing van pseudo vogelpest (Newcastle disease) in Zweden Publicatieblad Nr. L 335 van 24/12/1996 blz. 0058 - 0058 BESCHIKKING VAN DE COMMISSIE van 3 december 1996 betreffende financiële bijdragen van de Gemeenschap voor de uitroeiing van pseudo vogelpest (Newcastle disease) in Zweden (96/739/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), gewijzigd bij Beschikking 94/370/EG (2), en inzonderheid op artikel 3, lid 3, en artikel 4, lid 2, Overwegende dat in 1995 in Zweden gevallen van pseudo vogelpest zijn voorgekomen; dat het uitbreken van deze ziekte een ernstig gevaar inhoudt voor de pluimveestapel van de Gemeenschap en dat de Gemeenschap de mogelijkheid heeft de daardoor geleden verliezen te vergoeden teneinde aldus de ziekte zo spoedig mogelijk uit te roeien; Overwegende dat de autoriteiten in Zweden, zodra de aanwezigheid van pseudo vogelpest officieel was bevestigd, passende maatregelen hebben getroffen, waaronder de in artikel 3, lid 2, van Beschikking 90/424/EEG bedoelde maatregelen; dat de autoriteiten in Zweden deze maatregelen onverwijld hebben gemeld; Overwegende dat is voldaan aan de voorwaarden voor het verlenen van financiële bijstand van de Gemeenschap; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Voor de uitbraken van pseudo vogelpest die zich in 1995 hebben voorgedaan kan aan Zweden financiële bijstand van de Gemeenschap worden verleend. De financiële bijdrage van de Gemeenschap beloopt: - 50 % van de kosten die Zweden heeft gemaakt om de eigenaars te vergoeden voor het slachten of de destructie van pluimvee en pluimveeprodukten, voorzover zulks voor de uitroeiing van de ziekte noodzakelijk was; - 50 % van de kosten die door Zweden zijn gemaakt voor reiniging en ontsmetting van bedrijven en materieel en voor de bedrijven en op het materieel; - 50 % van de kosten die door Zweden gemaakt om de eigenaars te vergoeden voor de destructie van besmet voer en besmet materieel. Artikel 2 1. De financiële bijdrage van de Gemeenschap wordt pas verleend nadat de desbetreffende bewijsstukken zijn overgelegd. 2. De in lid 1 bedoelde gegevens en stukken worden door Zweden medegedeeld uiterlijk zes maanden na de kennisgeving van deze beschikking. 3. Aan Zweden kan evenwel op verzoek een voorschot van 1 000 000 ecu worden verstrekt. Artikel 3 Deze beschikking is gericht tot het Koninkrijk Zweden. Gedaan te Brussel, 3 december 1996. Voor de Commissie Franz FISCHLER Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31.",
  "source": "EUR LEX"
}