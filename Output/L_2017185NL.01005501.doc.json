{
  "url": "http://www.w3.org/1999/xhtml\">",
  "content": "L_2017185NL.01005501.xml 18.7.2017 NL Publicatieblad van de Europese Unie L 185/55 BESLUIT (GBVB) 2017/1340 VAN DE RAAD van 17 juli 2017 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo en tot intrekking van Gemeenschappelijk Standpunt 2008/369/GBVB ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB vastgesteld. (2) De Veiligheidsraad van de Verenigde Naties heeft op 21 juni 2017 zijn goedkeuring gehecht aan Resolutie 2360 (2017), die wijzigingen aanbrengt in de criteria voor plaatsing op de lijst in verband met beperkende maatregelen van de VN. (3) Voor de uitvoering van bepaalde maatregelen is verder optreden van de Unie nodig. (4) Besluit 2010/788/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 3, lid 1, van Besluit 2010/788/GBVB wordt punt i) vervangen door: „i) het plannen, aansturen of steunen van aanvallen tegen vredeshandhavers van MONUSCO of personeel van de Verenigde Naties, met inbegrip van leden van de Groep deskundigen, of aan die aanvallen deelnemen;”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 17 juli 2017. Voor de Raad De voorzitter F. MOGHERINI ( 1 ) PB L 336 van 21.12.2010, blz. 30 .",
  "source": "EUR LEX"
}