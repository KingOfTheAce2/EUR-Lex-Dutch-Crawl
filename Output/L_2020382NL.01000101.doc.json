{
  "url": "http://www.w3.org/1999/xhtml\"><!--",
  "content": "L_2020382NL.01000101.xml 16.11.2020 NL Publicatieblad van de Europese Unie L 382/1 UITVOERINGSVERORDENING (EU) 2020/1701 VAN DE COMMISSIE van 10 november 2020 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 november 2020. Voor de Commissie, namens de voorzitter, Gerassimos THOMAS Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een product, opgemaakt als stel of assortiment voor de verkoop in het klein, verpakt in een zwart katoenen zakje, bestaande uit twee artikelen: — een buisje van roestvrij staal met een cirkelvormige dwarsdoorsnede met een lengte van ongeveer 21,5 cm en een diameter van ongeveer 0,5 cm. Het buisje heeft een aantal groeven die een stevige grip moeten helpen waarborgen. Het is bedoeld om te worden gebruikt als een herbruikbaar drinkrietje; — een spiraalvormig roestvrijstalen borsteltje met een lengte van ongeveer 20,2 cm en een borstelkop van nylonhaar met een diameter van 0,5 cm. Het borsteltje is bedoeld om door het rietje te passen om het na gebruik te reinigen. Zie afbeelding ( *1 ) . 7323 93 00 De indeling is vastgesteld op basis van de algemene regels 1, 3 b) en 6 voor de interpretatie van de Gecombineerde Nomenclatuur en de tekst van de GN-codes 7323  en 7323 93 00 . De component waaraan het stel of assortiment zijn wezenlijke karakter ontleent, is het buisje, dat ook zonder borsteltje als een herbruikbaar drinkrietje kan worden gebruikt. Het borsteltje daarentegen is slechts bijkomstig van aard. Op basis van de objectieve kenmerken van het product (specifieke afmetingen, vorm, verwerkingsgraad, voedselveilig materiaal, rondom lopende groeven) kan dit worden onderkend als een eindproduct (drinkrietje) van post 7323 . Indeling onder post 7304  of 7306  als buizen, pijpen en holle profielen is bijgevolg uitgesloten, aangezien het een specifiek afgewerkt artikel betreft dat onder een andere post valt. Het product moet daarom worden ingedeeld onder GN-code 7323 93 00  als andere huishoudelijke artikelen van roestvrij staal. ( *1 ) De afbeelding is louter ter informatie.",
  "source": "EUR LEX"
}