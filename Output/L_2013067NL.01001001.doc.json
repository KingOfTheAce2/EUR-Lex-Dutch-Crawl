{
  "url": "http://www.w3.org/1999/xhtml\"><!--",
  "content": "L_2013067NL.01001001.xml 9.3.2013 NL Publicatieblad van de Europese Unie L 67/10 UITVOERINGSVERORDENING (EU) Nr. 202/2013 VAN DE COMMISSIE van 8 maart 2013 tot wijziging van Verordening (EG) nr. 555/2008, wat de indiening van steunprogramma’s in de wijnsector en handel met derde landen betreft DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 103 octovicies, juncto artikel 4, Overwegende hetgeen volgt: (1) In artikel 103 quindecies, lid 1 bis, van Verordening (EG) nr. 1234/2007 is bepaald dat de lidstaten uiterlijk op 1 augustus 2013 mogen besluiten om met ingang van 2015 het bedrag dat is bestemd voor de in bijlage X ter bedoelde steunprogramma’s te verlagen met het oog op een verhoging van hun nationale maxima voor rechtstreekse betalingen als bedoeld in artikel 40 van Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers ( 2 ) . Het van de verlaging afkomstige bedrag moet definitief in de nationale maxima voor rechtstreekse betalingen blijven en mag niet langer beschikbaar zijn voor de in de artikelen 103 septdecies tot en met 103 sexvicies van Verordening (EG) nr. 1234/2007 opgenomen maatregelen. (2) Overeenkomstig artikel 103 sexdecies van Verordening (EG) nr. 1234/2007 moesten de lidstaten uiterlijk op 1 december 2012 besluiten om voor 2014 al dan niet steun aan wijnbouwers te verlenen door hun toeslagrechten in de zin van titel III, hoofdstuk 1, van Verordening (EG) nr. 73/2009 toe te kennen. Indien de lidstaten daartoe hebben besloten, moeten zij die steun in hun steunprogramma’s opnemen en moet die steun voor 2014 in de bedrijfstoeslagregeling blijven en mag hij niet meer beschikbaar zijn voor de krachtens de artikelen 103 septdecies tot en met 103 sexvicies van Verordening (EG) nr. 1234/2007 genomen maatregelen. Verordening (EG) nr. 555/2008 van de Commissie ( 3 ) moet nadere bijzonderheden bevatten betreffende de mededelingen die de betrokken lidstaten moeten toezenden in verband met de artikelen 103 quindecies, lid 1 bis, en 103 sexdecies van Verordening (EG) nr. 1234/2007. (3) In het licht van de ervaring die is opgedaan met de uitvoering van de steunprogramma’s en ter voorbereiding van de indiening van de ontwerpsteunprogramma’s voor de begrotingsjaren 2014 tot en met 2018 moeten het kader en de specifieke eisen voor de nieuwe programmeringsperiode verder worden aangevuld. (4) In artikel 4, eerste alinea, onder d), van Verordening (EG) nr. 555/2008 is bepaald dat de in artikel 103 septdecies, lid 2, van Verordening (EG) nr. 1234/2007 bedoelde wijnen voor steun voor de afzetbevordering op de markten van derde landen in aanmerking komen op voorwaarde dat de steun voor de afzetbevordering en voorlichting voor een bepaalde begunstigde in een bepaald derde land een looptijd heeft van niet langer dan drie jaar, die zo nodig eenmaal met een periode van ten hoogste twee jaar kan worden verlengd. Deze bepaling is toegepast voor de eerste indiening van het steunprogramma en het is passend in een soortgelijke regel voor de indiening van het nieuwe steunprogramma te voorzien; het is echter belangrijk de opening van nieuwe markten in derde landen te stimuleren, onder meer door de voorkeur te geven aan begunstigden die in het verleden geen steun hebben ontvangen of zich op een nieuw derde land richten waarvoor zij in het verleden geen steun hebben ontvangen in het kader van deze regeling. (5) In artikel 4, derde alinea, van Verordening (EG) nr. 555/2008 is bepaald dat bij de selectie van begunstigden de voorkeur gaat naar kleine, middelgrote en micro-ondernemingen in de zin van Aanbeveling 2003/361/EG van de Commissie ( 4 ) en naar gezamenlijke merknamen. Om de uitvoering van deze maatregel te vereenvoudigen, moet de voorkeur voor gezamenlijke merknamen worden geschrapt zonder afbreuk te doen aan de mogelijkheid om afzetbevorderingssteun voor merknamen te verlenen. (6) In de artikelen 6 en 8 van Verordening (EG) nr. 555/2008 zijn regels vastgesteld inzake de definitie, de procedure, de aanvragen en de steunniveaus voor de herstructurering en omschakeling van wijngaarden. Onverminderd de voorwaarden van artikel 103 octodecies van Verordening (EG) nr. 1234/2007 is het in het licht van de bij de uitvoering van deze maatregel opgedane ervaring nodig bepaalde acties te specificeren die als niet-subsidiabel worden beschouwd. Voorts moeten de regels voor de berekening van de forfaitaire bedragen enerzijds eenvoudiger en anderzijds preciezer worden gemaakt. Om overcompensatie te voorkomen, is het met name passend te specificeren dat forfaitaire bedragen moeten worden gebaseerd op een nauwkeurige berekening van de werkelijke kosten van elk type actie. (7) In artikel 10 van Verordening (EG) nr. 555/2008 zijn overgangsmaatregelen vastgesteld betreffende herstructureringsacties die al waren gepland in het kader van artikel 11 van Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 5 ) . Omdat die regels momenteel achterhaald zijn, moet dat artikel worden geschrapt. (8) In de artikelen 26 tot en met 34 zijn regels vastgesteld voor drie maatregelen die op 31 juli 2012 zijn verstreken: distillatie tot drinkalcohol, crisisdistillatie en het gebruik van geconcentreerde druivenmost. Deze artikelen moeten bijgevolg worden geschrapt. (9) In de artikelen 67 tot en met 73 zijn regels vastgesteld voor de rooiregeling, die in 2011 is afgelopen. Deze artikelen moeten bijgevolg worden geschrapt. (10) In artikel 77, lid 5, van Verordening (EG) nr. 555/2008 is voorzien dat voor investeringsmaatregelen de artikelen 26, 27 en 28 van Verordening (EG) nr. 1975/2006 van de Commissie ( 6 ) van overeenkomstige toepassing zijn. In het licht van artikel 19, lid 1, en van de artikelen 76 tot en met 80 van Verordening (EG) nr. 555/2008 moet de verwijzing naar sommige van deze regels, die thans bij Verordening (EU) nr. 65/2011 van de Commissie ( 7 ) zijn vastgesteld, duidelijkheidshalve echter worden geschrapt. (11) In artikel 81, leden 3 en 5, van Verordening (EG) nr. 555/2008 zijn regels vastgesteld inzake controles van het productiepotentieel en inzake de acties voor de herstructurering en de omschakeling van wijngaarden, voor oppervlakten waarvoor een rooipremie wordt gegeven overeenkomstig de artikelen 85 sexdecies tot en met 85 quinvicies van Verordening (EG) nr. 1234/2007. De rooiregeling is in 2011 afgelopen. Deze regels moeten bijgevolg worden geschrapt. In artikel 81, lid 4, is echter voorzien in een controle ter plaatse of een teledetectiecontrole indien de hele wijngaard wordt gerooid en de resolutie van de teledetectie minstens gelijk is aan 1 m 2 . Rooiing vóór herbeplanting kan ook een in het kader van een herstructurerings- of omschakelingsmaatregel verrichte actie zijn en het is daarom passend in dezelfde regel voor deze maatregel te voorzien. (12) Bij Verordening (EG) nr. 883/2001 van de Commissie ( 8 ) is voorzien in het vereenvoudigde document V I 1 voor wijnproducten, met inbegrip van druivensap afkomstig uit een lijst van derde landen, waaronder de Verenigde Staten van Amerika, dat in de Unie is ingevoerd. Sinds de inwerkingtreding van de Overeenkomst tussen de Europese Gemeenschap en de Verenigde Staten van Amerika betreffende de handel in wijn ( 9 ) mag wijn uit de Verenigde Staten van Amerika vergezeld van een certificeringsdocument zoals bedoeld in artikel 9 van de overeenkomst in de Unie worden ingevoerd. Als gevolg daarvan zijn de Verenigde Staten van Amerika in Verordening (EG) nr. 555/2008, die in de plaats van Verordening (EG) nr. 883/2001 is getreden, niet opgenomen in de lijst van derde landen die het vereenvoudigde document V I 1 mogen gebruiken. Aangezien druivensap echter niet onder die overeenkomst valt, moeten de Verenigde Staten van Amerika aan die lijst worden toegevoegd met het oog op wijnproducten die niet onder het toepassingsgebied van de overeenkomst vallen. (13) Het Beheerscomité voor de gemeenschappelijke ordening van de landbouwmarkten heeft geen advies uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 Verordening (EG) nr. 555/2008 wordt als volgt gewijzigd: 1) Artikel 2, lid 3, wordt vervangen door: „3.   Lidstaten die besluiten, met ingang van het begrotingsjaar 2015, het voor de steunprogramma’s beschikbare bedrag te verminderen teneinde hun nationale maxima voor rechtstreekse betalingen als bedoeld in artikel 40 van Verordening (EG) nr. 73/2009 van de Raad ( *1 ) , te verhogen, delen deze bedragen vóór 1 augustus 2013 mee. De middels de formulieren in de bijlagen I, II, III, VII en VIII ingediende gegevens worden dienovereenkomstig aangepast indien niet reeds in die daling was voorzien in het uiterlijk op 1 maart 2013 ingediende ontwerpsteunprogramma. ( *1 ) PB L 30 van 31.1.2009, blz. 16 .”.\" 2) Artikel 4 wordt als volgt gewijzigd: a) in de eerste alinea wordt punt d) vervangen door: „d) voor elke programmeringsperiode, de steun voor de afzetbevordering en voorlichting voor een bepaalde begunstigde in een bepaald derde land niet langer dan drie jaar duurt; zo nodig kan de looptijd van deze steun evenwel eenmaal, met een periode van ten hoogste twee jaar, worden verlengd;”; b) de derde alinea wordt geschrapt. 3) Artikel 5, lid 3, wordt vervangen door: „3.   Na het onderzoek van de aanvragen selecteren de lidstaten de aanvragen die de meeste waarde voor het geïnvesteerde geld bieden. De voorkeur wordt gegeven aan: a) kleine, middelgrote en micro-ondernemingen in de zin van Aanbeveling 2003/361/EG van de Commissie ( *2 ) ; b) nieuwe begunstigden die in het verleden geen steun hebben ontvangen, en c) begunstigden die zich richten op een nieuw derde land waarvoor zij in het verleden geen steun hebben ontvangen in het kader van deze regeling. De lidstaten stellen, met inachtneming van de beschikbare middelen, een lijst op en delen deze aan de hand van het in bijlage VIII vastgestelde formulier aan de Commissie mee, zodat de overige lidstaten er kennis van kunnen nemen en de coherentie van de maatregel kan worden vergroot. ( *2 ) PB L 124 van 20.5.2003, blz. 36 .”.\" 4) Artikel 6 wordt vervangen door: „Artikel 6 Niet-subsidiabele acties 1.   Voor de toepassing van artikel 103 octodecies, lid 3, tweede alinea, van Verordening (EG) nr. 1234/2007 wordt onder „gewone vernieuwing van wijngaarden die het einde van hun natuurlijke ontwikkelingscyclus hebben bereikt” verstaan herbeplanting van hetzelfde perceel met hetzelfde wijnstokras en volgens dezelfde teeltmethode. De lidstaten kunnen verdere specificaties vaststellen, met name wat betreft de leeftijd van de vervangen wijngaarden. 2.   De volgende acties zijn niet subsidiabel: a) het dagelijkse beheer van een wijngaard; b) bescherming tegen schade door wild, vogels of hagel; c) de aanleg van windbrekingen en windschermen; d) rijpaden en liften.”. 5) Artikel 8 wordt vervangen door: „Artikel 8 Steunniveaus 1.   Met inachtneming van de bepalingen van artikel 103 octodecies van Verordening (EG) nr. 1234/2007 en van dit hoofdstuk stellen de lidstaten regels vast met betrekking tot de subsidiabele herstructurerings- en omschakelingsacties en de respectieve kosten daarvan. De regels worden zo vastgesteld dat de verwezenlijking van de doelstelling van de regeling wordt gegarandeerd. De regels kunnen met name voorzien in de betaling van forfaitaire bedragen of in maximale steunniveaus per hectare. Voorts kunnen deze regels voorzien in de differentiëring van de steun op basis van objectieve criteria. 2.   Wanneer lidstaten forfaitaire bedragen gebruiken, worden deze, om overcompensatie te voorkomen, vastgesteld op basis van een nauwkeurige berekening van de werkelijke kosten van elke type actie. Forfaitaire bedragen mogen jaarlijks worden aangepast indien daar reden toe is. 3.   De steun wordt betaald voor de beplante oppervlakte als omschreven in artikel 75, lid 1.”. 6) Artikel 10 wordt geschrapt. 7) De artikelen 26 tot en met 34 worden geschrapt. 8) Artikel 35, lid 6, wordt vervangen door: „6.   Lidstaten die besluiten voor 2014 en met ingang van 2015 het volledige bedrag van hun nationale middelen voor de steunprogramma’s over te dragen om hun in artikel 40 van Verordening (EG) nr. 73/2009 bedoelde nationale maxima voor rechtstreekse betalingen te verhogen, hoeven de in de bijlagen V tot en met VIII quater bij deze verordening vastgestelde formulieren niet in te dienen.”. 9) In artikel 43, lid 2, wordt de inleidende zin van de tweede alinea vervangen door: „Wanneer de betrokken wijn is verpakt in geëtiketteerde recipiënten met een inhoud van ten hoogste 60 liter welke zijn voorzien van een sluiting die niet opnieuw kan worden gebruikt, en voor zover deze wijn van oorsprong is uit een van de in de lijst in bijlage XII, deel A, vermelde landen die bijzondere waarborgen hebben geboden welke door de Gemeenschap zijn aanvaard, moet het deel „Analyseverslag” van het formulier V I 1 slechts worden ingevuld voor wat betreft:”. 10) Artikel 45 wordt als volgt gewijzigd: a) lid 1 wordt vervangen door: „Als certificaat of analyseverslag, opgesteld door de instanties en laboratoria die voorkomen op de in artikel 48 bedoelde lijst, worden beschouwd de documenten V I 1 welke zijn opgesteld door de wijnproducenten die zijn gevestigd in de in bijlage XII, deel B, vermelde derde landen waarvan de geboden bijzondere garanties door de Gemeenschap zijn aanvaard, op voorwaarde dat deze producenten door de bevoegde autoriteiten van genoemde derde landen individueel zijn erkend en onder toezicht staan van die autoriteiten.”; b) lid 2, eerste alinea, onder a), wordt vervangen door: „a) in vak 1, afgezien van hun naam en adres, hun registratienummer in de derde landen die in bijlage XII, deel B, zijn vermeld,”. 11) De artikelen 67 tot en met 73 worden geschrapt. 12) Artikel 77, lid 5, wordt vervangen door: „5.   Voor de maatregelen waarin artikel 103 duovicies van Verordening (EG) nr. 1234/2007 voorziet, zijn artikel 24, leden 1, 2, 3 en 6 en artikel 26, leden 1 en 2, van Verordening (EU) nr. 65/2011van de Commissie ( *3 ) van overeenkomstige toepassing. ( *3 ) PB L 25 van 28.1.2011, blz. 8 .”.\" 13) Artikel 81 wordt als volgt gewijzigd: a) de leden 3 en 5 worden geschrapt; b) lid 4 wordt vervangen door: „4.   De controle op de daadwerkelijke rooiing, ook als een actie voor de herstructurering en de omschakeling van wijngaarden, gebeurt via een controle ter plaatse. Als de hele wijngaard wordt gerooid of de resolutie van de teledetectie minstens gelijk is aan 1 m 2 , mag de controle via teledetectie worden verricht.”. 14) De bijlagen II, III, IV, XII en XIII worden gewijzigd overeenkomstig de bijlage bij deze verordening. 15) De bijlagen XIV en XV worden geschrapt. Artikel 2 Inwerkingtreding Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 8 maart 2013. Voor de Commissie De voorzitter José Manuel BARROSO ( 1 ) PB L 299 van 16.11.2007, blz. 1 . ( 2 ) PB L 30 van 31.1.2009, blz. 16 . ( 3 ) PB L 170 van 30.6.2008, blz. 1 . ( 4 ) PB L 124 van 20.5.2003, blz. 36 . ( 5 ) PB L 179 van 14.7.1999, blz. 1 . ( 6 ) PB L 368 van 23.12.2006, blz. 74 . ( 7 ) PB L 25 van 28.1.2011, blz. 8 . ( 8 ) PB L 128 van 10.5.2001, blz. 1 . ( 9 ) PB L 87 van 24.3.2006, blz. 2 . BIJLAGE De bijlagen II, III, IV, XII en XIII worden als volgt gewijzigd: 1) Bijlage II, deel B, wordt vervangen door: „B. Begrotingsjaren 2014-2018 ( 1 ) (× 1000 EUR) Lidstaat ( 2 ) : Datum van de mededeling ( 3 ) : Begrotingsjaar Maatregelen Verordening (EG) nr. 1234/2007 2014 2015 2016 2017 2018 Totaal (1) (2) (3) (4) (5) (6) (7) (8) 1- Bedrijfstoeslagregeling Artikel 103 sexdecies 2- Bevordering van de afzet op de markten van derde landen Artikel 103 septdecies 3- Herstructurering en omschakeling van wijngaarden Artikel 103 octodecies 4- Groen oogsten Artikel 103 novodecies 5- Onderlinge fondsen Artikel 103 vicies 6- Oogstverzekering Artikel 103 unvicies 7- Bedrijfsinvesteringen Artikel 103 duovicies 8- Distillatie van bijproducten Artikel 103 tervicies Totaal 2) Bijlage III, deel B, wordt vervangen door: „B. Begrotingsjaren 2014-2018 ( 4 ) (× 1000 EUR) Lidstaat ( 5 ) : Regio: Datum van de mededeling, uiterlijk 1 maart 2013 : Begrotingsjaar Maatregelen Verordening (EG) nr. 1234/2007 2014 2015 2016 2017 2018 Totaal (1) (2) (3) (4) (5) (6) (7) (8) 1- Bedrijfstoeslagregeling Artikel 103 sexdecies 2- Bevordering van de afzet op de markten van derde landen Artikel 103 septdecies 3- Herstructurering en omschakeling van wijngaarden Artikel 103 octodecies 4- Groen oogsten Artikel 103 novodecies 5- Onderlinge fondsen Artikel 103 vicies 6- Oogstverzekering Artikel 103 unvicies 7- Bedrijfsinvesteringen Artikel 103 duovicies 8- Distillatie van bijproducten Artikel 103 tervicies Totaal 3) Bijlage IV, deel B, wordt vervangen door: „B. Begrotingsjaren 2014-2018 (× 1000 EUR) Lidstaat ( 6 ) : Datum van de mededeling ( 7 ) Datum van de vorige mededeling: Nummer van dit gewijzigd overzicht: Reden: wijziging gevraagd door de Commissie/door de lidstaat ( 8 ) Begrotingsjaar Maatregelen Verordening (EG) nr. 1234/2007 2014 2015 2016 2017 2018 Totaal (1) (2) (3) (4) (5) (6) (7) (8) (9) 1- Bedrijfstoeslagregeling Artikel 103 sexdecies 2- Bevordering van de afzet op de markten van derde landen Artikel 103 septdecies Vorige versie Gewijzigd bedrag 3- Herstructurering en omschakeling van wijngaarden Artikel 103 octodecies Vorige versie Gewijzigd bedrag 4- Groen oogsten Artikel 103 novodecies Vorige versie Gewijzigd bedrag 5- Onderlinge fondsen Artikel 103 vicies Vorige versie Gewijzigd bedrag 6- Oogstverzekering Artikel 103 unvicies Vorige versie Gewijzigd bedrag 7- Bedrijfsinvesteringen Artikel 103 duovicies Vorige versie Gewijzigd bedrag 8 - Distillatie van bijproducten Artikel 103 tervicies Vorige versie Gewijzigd bedrag Totaal Vorige versie Gewijzigd bedrag 4) Bijlage XII wordt vervangen door: „BIJLAGE XII Lijst van de in artikel 43, lid 2, en in artikel 45 bedoelde derde landen DEEL A : Lijst van derde landen als bedoeld in artikel 43, lid 2: — Australië DEEL B : Lijst van derde landen als bedoeld in artikel 45: — Australië — Verenigde Staten van Amerika”. 5) De tabellen 2, 4, 5, 6 en 10 tot en met 13 van bijlage XIII worden geschrapt. ( 1 ) De bedragen zijn inclusief de uitgaven voor in het kader van het eerste vijfjarenprogramma (2009-2013) opgezette acties waarvoor betalingen zullen worden verricht in het tweede vijfjarenprogramma (2014-2018). ( 2 ) Hiervoor moet de bij OP gangbare afkorting worden gebruikt. ( 3 ) Uiterste datum voor de mededeling: 1 maart 2013 voor de maatregelen 2 tot en met 8.”. ( 4 ) De bedragen zijn inclusief de uitgaven voor in het kader van het eerste vijfjarenprogramma (2009-2013) opgezette acties waarvoor betalingen zullen worden verricht in het tweede vijfjarenprogramma (2014-2018). ( 5 ) Hiervoor moet de bij OP gangbare afkorting worden gebruikt.”. ( 6 ) Hiervoor moet de bij OP gangbare afkorting worden gebruikt. ( 7 ) Uiterste datum voor de mededeling: 1 maart en 30 juni. ( 8 ) Schrappen wat niet past.”.",
  "source": "EUR LEX"
}