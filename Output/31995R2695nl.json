{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R2695:NL:HTML\">",
  "content": "EUR-Lex - 31995R2695 - NL Avis juridique important | 31995R2695 Verordening (EG) nr. 2695/95 van de Commissie van 21 november 1995 waarbij in een aantal verordeningen betreffende de indeling van goederen de codes die zijn vastgesteld op basis van de op 31 december 1987 geldende nomenclatuur van het gemeenschappelijk douanetarief, worden vervangen door de codes die zijn vastgesteld op basis van de gecombineerde nomenclatuur Publicatieblad Nr. L 280 van 23/11/1995 blz. 0015 - 0016 VERORDENING (EG) Nr. 2695/95 VAN DE COMMISSIE van 21 november 1995 waarbij in een aantal  verordeningen betreffende de indeling van goederen de codes die zijn vastgesteld op basis van de op  31 december 1987 geldende nomenclatuur van het gemeenschappelijk douanetarief, worden vervangen  door de codes die zijn vastgesteld op basis van de gecombineerde nomenclatuur DE  COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief-  en statistieknomenclatuur en het gemeenschappelijk douanetarief  (1), laatstelijk gewijzigd bij  Verordening (EG) nr. 2588/95 van de Commissie  (2), inzonderheid op artikel 15, Overwegende dat in Verordening (EEG) nr. 950/68 van de Raad van 28 juni 1968 betreffende het  gemeenschappelijk douanetarief  (3), ingetrokken bij Verordening (EEG) nr. 2658/87, de nomenclatuur  van het gemeenschappelijk douanetarief is vastgesteld op basis van het Verdrag van 15 december 1950  inzake de nomenclatuur voor de indeling van goederen in de douanetarieven; Overwegende dat, op basis van Verordening (EEG) nr. 97/69 van de Raad van 16 januari 1969  betreffende de maatregelen die moeten worden getroffen voor de uniforme toepassing van de  nomenclatuur van het gemeenschappelijk douanetarief  (4), ingetrokken bij Verordening (EEG) nr.  2658/87, verscheidene verordeningen met betrekking tot de indeling van goederen in de nomenclatuur  van het gemeenschappelijk douanetarief (GDT) zijn vastgesteld; Overwegende dat bij Verordening (EEG) nr. 2658/87 een goederennomenclatuur is vastgesteld,  \"gecombineerde nomenclatuur\" genoemd, die voldoet aan de vereisten van het gemeenschappelijk  douanetarief en van de statistieken van de buitenlandse handel van de Gemeenschap, gebaseerd op het  Verdrag betreffende het geharmoniseerde systeem inzake de omschrijving en de codering van goederen,  dat het Verdrag van 15 december 1950 vervangt; Overwegende dat uit hoofde van artikel 15, lid 1, van Verordening (EEG) nr. 2658/87 de op basis van  de gecombineerde nomenclatuur vastgestelde codes en omschrijvingen in de plaats komen van die welke  zijn vastgesteld op basis van de op 31 december 1987 geldende nomenclatuur van het  gemeenschappelijk douanetarief, en de Gemeenschapsbesluiten waarin de tariefnomenclatuur is vervat,  door de Commissie worden gewijzigd; Overwegende dat een aantal van de genoemde verordeningen die werkelijk van belang blijven en  waarvan de transponering geen enkele belangrijke wijziging impliceert, dienovereenkomstig moet  worden gewijzigd en aldus de Verordeningen (EEG) nr. 646/89  (5), (EEG) nr. 2723/90  (6) en (EEG)  nr. 2080/91  (7) van de Commissie, waarmede een reeks verordeningen werd aangepast, worden  gecompleteerd, HEEFT DE VOLGENDE VERORDENING VASTGESTELD: Artikel 1 In de verordeningen die zijn vermeld in kolom 1 van de bijlage en die  verwijzen naar de in kolom 2 omschreven goederen, worden de posten van de nomenclatuur van het  gemeenschappelijk douanetarief in kolom 3 vervangen door de in kolom 4 opgenomen codes van de  gecombineerde nomenclatuur. Artikel 2 Deze verordening treedt in werking op de dag van haar bekendmaking in het  Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 21 november 1995. Voor de Commissie Mario MONTI Lid van de Commissie BIJLAGE >RUIMTE VOOR DE TABEL>",
  "source": "EUR LEX"
}