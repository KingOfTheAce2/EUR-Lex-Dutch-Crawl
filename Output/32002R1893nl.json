{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R1893:NL:HTML\">",
  "content": "EUR-Lex - 32002R1893 - NL Avis juridique important | 32002R1893 Verordening (EG) nr. 1893/2002 van de Commissie van 23 oktober 2002 tot zesde wĳziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qa'ida-netwerk en de Taliban, en tot intrekking van Verordening (EG) nr. 467/2001 van de Raad Publicatieblad Nr. L 286 van 24/10/2002 blz. 0019 - 0020 Verordening (EG) nr. 1893/2002 van de Commissie van 23 oktober 2002 tot zesde wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qa'ida-netwerk en de Taliban, en tot intrekking van Verordening (EG) nr. 467/2001 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qa'ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan(1), laatstelijk gewijzigd bij Verordening (EG) nr. 1823/2002 van de Commissie(2), inzonderheid op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden personen, groepen en entiteiten opgesomd van wie de tegoeden en economische middelen krachtens die verordening worden bevroren. (2) Op 22 oktober 2002 besloot het Sanctiecomité tot wijziging van de lijst van personen, groepen en entiteiten van wie de tegoeden en economische middelen moeten worden bevroren. Bijlage I dient derhalve dienovereenkomstig te worden gewijzigd. (3) Teneinde de effectiviteit van de maatregelen waarin deze verordening voorziet te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig het bepaalde in de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2002. Voor de Commissie Christopher Patten Lid van de Commissie (1) PB L 139 van 29.5.2002, blz. 9. (2) PB L 276 van 12.10.2002, blz. 26. BIJLAGE Bijlage I bij Verordening (EG) nr. 881/2002 wordt als volgt gewijzigd De volgende rechtspersonen, groepen of entiteiten worden toegevoegd aan de lijst van rechtspersonen, groepen en entiteiten: Global Relief Foundation, Inc., Fondation Secours Mondial, Secours Mondial de France (SEMONDE), Fondation Secours Mondial - Belgique a.s.b.l., Fondation Secours Mondial v.z.w., Stichting Wereldhulp - België v.z.w., Fondation Secours Mondial - Kosova, Fondation Secours Mondial \"World Relief\" (ook bekend als GRF of FSM); US Federal Employer Identification Number 36-3804626; BTW-nummer: BE 454 419 759; adressen en kantoren, voorzover bekend: - 9935, South 76th Avenue, Unit 1, Bridgeview, Illinois 60455, Verenigde Staten - P.O. Box 1406, Bridgeview, Illinois 60455, Verenigde Staten - Vaatjesstraat 29, B-2580 Putte, België - 49, rue du Lazaret, F-67100 Strasbourg, Frankrijk - Batavierenstraat 69, B-1040 Etterbeek, Brussel, België - P.O. Box 6, B-1040 Etterbeek 2, Brussel, België - Mula Mustafe Besekije Street 72, Sarajevo, Bosnië en Herzegovina - Put Mladih Muslimana Street 30/A, Sarajevo, Bosnië en Herzegovina - Rr. Skenderbeu 76, Lagjja Sefa, Gjakova, Kosovo, FR Joegoslavië - Ylli Morina Road, Djakovica, Kosovo, FR Joegoslavië - Rruga e Kavajes, Building No. 3, Apartment No. 61, P.O. Box 2892, Tirana, Albanië - House 267, Street No. 54, Sector F - 11/4, Islamabad, Pakistan - Saray Cad. No. 37 B Blok, Yesilyurt Apt. 2/4, Sirinevler, Turkije.",
  "source": "EUR LEX"
}