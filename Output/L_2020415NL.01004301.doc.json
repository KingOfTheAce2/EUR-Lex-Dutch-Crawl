{
  "url": "http://www.w3.org/1999/xhtml\"><!--",
  "content": "L_2020415NL.01004301.xml 10.12.2020 NL Publicatieblad van de Europese Unie L 415/43 UITVOERINGSVERORDENING (EU) 2020/2017 VAN DE COMMISSIE van 9 december 2020 tot wijziging van deel 2 van de bijlage bij Uitvoeringsverordening (EU) 2018/878 wat betreft de gegevens voor het Verenigd Koninkrijk met betrekking tot Noord-Ierland (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 576/2013 van het Europees Parlement en de Raad van 12 juni 2013 betreffende het niet-commerciële verkeer van gezelschapsdieren en tot intrekking van Verordening (EG) nr. 998/2003 ( 1 ) , en met name artikel 20, Overwegende hetgeen volgt: (1) Bij Gedelegeerde Verordening (EU) 2018/772 van de Commissie ( 2 ) worden voorschriften vastgesteld voor de toepassing van preventieve gezondheidsmaatregelen voor de bestrijding van infecties met Echinococcus multilocularis bij honden bedoeld voor niet-commercieel verkeer naar het grondgebied of delen van het grondgebied van bepaalde lidstaten. Meer in het bijzonder stelt artikel 2 van die gedelegeerde verordening de regels vast voor de indeling van lidstaten, of delen daarvan, met betrekking tot infecties met Echinococcus multilocularis , en worden daarin de voorwaarden vastgesteld waaraan de lidstaten moeten voldoen om in aanmerking te blijven komen voor de toepassing van die preventieve gezondheidsmaatregelen. (2) Uitvoeringsverordening (EU) 2018/878 van de Commissie ( 3 ) bevat een lijst van de lidstaten of delen van het grondgebied van lidstaten die voldoen aan de in Gedelegeerde Verordening (EU) 2018/772 vastgestelde voorschriften voor indeling met betrekking tot Echinococcus multilocularis . Zie deel 2 van de bijlage bij Uitvoeringsverordening (EU) 2018/878 voor de lijst van de lidstaten of delen van het grondgebied van de lidstaten die voldoen aan de in artikel 2, lid 3, van Gedelegeerde Verordening (EU) 2018/772 vastgestelde voorschriften voor indeling. (3) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (het terugtrekkingsakkoord), en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, zijn Verordening (EU) nr. 576/2013 alsook de daarop gebaseerde handelingen van de Commissie na het einde van de overgangsperiode van toepassing op en in het Verenigd Koninkrijk met betrekking tot Noord-Ierland. (4) Het gehele grondgebied van het Verenigd Koninkrijk is momenteel opgenomen in de lijst in deel 2 van de bijlage bij Uitvoeringsverordening (EU) 2018/878. Bijgevolg moet deel 2 van die bijlage worden gewijzigd door de vermelding betreffende het Verenigd Koninkrijk te vervangen door een verwijzing naar het Verenigd Koninkrijk met betrekking tot Noord-Ierland. (5) Aangezien de in het terugtrekkingsakkoord vastgestelde overgangsperiode op 31 december 2020 afloopt, moet deze verordening van toepassing zijn met ingang van 1 januari 2021. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel 2 van de bijlage bij Uitvoeringsverordening (EU) 2018/878 wordt vervangen door de tekst in de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 december 2020. Voor de Commissie De voorzitter Ursula VON DER LEYEN ( 1 ) PB L 178 van 28.6.2013, blz. 1 . ( 2 ) Gedelegeerde Verordening (EU) 2018/772 van de Commissie van 21 november 2017 tot aanvulling van Verordening (EU) nr. 576/2013 van het Europees Parlement en de Raad inzake preventieve gezondheidsmaatregelen voor de bestrijding van infecties met Echinococcus multilocularis bij honden en tot intrekking van Gedelegeerde Verordening (EU) nr. 1152/2011 ( PB L 130 van 28.5.2018, blz. 1 ). ( 3 ) Uitvoeringsverordening (EU) 2018/878 van de Commissie van 18 juni 2018 tot vaststelling van een lijst van lidstaten of delen van het grondgebied van lidstaten die voldoen aan de voorschriften voor indeling overeenkomstig artikel 2, leden 2 en 3, van Gedelegeerde Verordening (EU) 2018/772 betreffende de toepassing van preventieve gezondheidsmaatregelen voor de bestrijding van infecties met Echinococcus multilocularis bij honden ( PB L 155 van 19.6.2018, blz. 1 ). BIJLAGE “DEEL 2 Lijst van de lidstaten ( *1 ) of delen van het grondgebied van de lidstaten die voldoen aan de in artikel 2, lid 3, van Gedelegeerde Verordening (EU) 2018/772 neergelegde voorschriften voor indeling Code Gehele grondgebied/delen van het grondgebied Finland FI Het gehele grondgebied Ierland IE Het gehele grondgebied Verenigd Koninkrijk (Noord-Ierland) UK (NI) Noord-Ierland ( *1 ) Voor de toepassing van deze bijlage wordt, overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, bij verwijzingen naar de lidstaten ook het Verenigd Koninkrijk met betrekking tot Noord-Ierland bedoeld.”\n         ”",
  "source": "EUR LEX"
}