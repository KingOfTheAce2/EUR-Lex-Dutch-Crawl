{
  "url": "http://www.w3.org/1999/xhtml\">",
  "content": "L_2021108NL.01005901.xml 29.3.2021 NL Publicatieblad van de Europese Unie L 108/59 BESLUIT (GBVB) 2021/543 VAN DE RAAD van 26 maart 2021 tot wijziging van Besluit 2011/173/GBVB betreffende beperkende maatregelen vanwege de situatie in Bosnië en Herzegovina DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 21 maart 2011 heeft de Raad Besluit 2011/173/GBVB ( 1 ) betreffende beperkende maatregelen vanwege de situatie in Bosnië en Herzegovina vastgesteld. (2) Op basis van een evaluatie van Besluit 2011/173/GBVB dienen de beperkende maatregelen tot en met 31 maart 2022 te worden verlengd. (3) Besluit 2011/173/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 6 van Besluit 2011/173/GBVB wordt de tweede alinea vervangen door: \"Dit besluit is van toepassing tot en met 31 maart 2022.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 26 maart 2021 Voor de Raad De voorzitter A.P. ZACARIAS ( 1 ) Besluit 2011/173/GBVB van de Raad van 21 maart 2011 betreffende beperkende maatregelen vanwege de situatie in Bosnië en Herzegovina ( PB L 76 van 22.3.2011, blz. 68 ).",
  "source": "EUR LEX"
}