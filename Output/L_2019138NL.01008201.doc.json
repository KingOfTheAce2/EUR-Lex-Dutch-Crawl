{
  "url": "http://www.w3.org/1999/xhtml\">",
  "content": "L_2019138NL.01008201.xml 24.5.2019 NL Publicatieblad van de Europese Unie L 138/82 BESLUIT (EU) 2019/844 VAN DE RAAD van 14 mei 2019 betreffende de uitoefening van bevoegdheden door de secretaris-generaal van de Raad met betrekking tot klachten die kandidaten voor het ambt van Europees hoofdaanklager indienen bij de Raad DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien het Uitvoeringsbesluit (EU) 2018/1696 van de Raad van 13 juli 2018 over de werkwijze van de selectiecommissie als bedoeld in artikel 14, lid 3, van Verordening (EU) 2017/1939 betreffende nauwere samenwerking bij de instelling van het Europees Openbaar Ministerie (EOM) ( 1 ) , en met name de regels VI.1 en VII.1 van de bijlage, Gezien het Statuut van de ambtenaren van de Europese Unie en de regeling welke van toepassing is op de andere personeelsleden van de Europese Unie, vastgesteld bij Verordening (EEG, Euratom, EGKS) nr. 259/68 van de Raad ( 2 ) (\"het Statuut\"), en met name artikel 2 en artikel 90, lid 2, Overwegende hetgeen volgt: (1) Krachtens regel VI.1 van de bijlage bij Uitvoeringsbesluit (EU) 2018/1696 (\"de werkwijze van de selectiecommissie\") kunnen kandidaten die van de selectieprocedure voor de benoeming van de Europese hoofdaanklager zijn uitgesloten, een klacht indienen bij de Raad overeenkomstig artikel 90, lid 2, van het Statuut. (2) Krachtens regel VII.1 van de werkwijze van de selectiecommissie kunnen kandidaten die niet zijn opgenomen in de door de selectiecommissie voor de benoeming van de Europese hoofdaanklager opgestelde lijst van geschikte kandidaten, een klacht indienen bij de Raad overeenkomstig artikel 90, lid 2, van het Statuut. (3) Artikel 2 van het Statuut vereist dat iedere instelling bepaalt wie de door het Statuut toegekende bevoegdheden uitoefent, met inbegrip van de in artikel 90, lid 2, van dat statuut bepaalde bevoegdheden van het tot aanstelling bevoegde gezag. (4) Overeenkomstig artikel 240, lid 2, eerste alinea, van het Verdrag betreffende de werking van de Europese Unie wordt de Raad bijgestaan door een secretariaat-generaal onder leiding van een secretaris-generaal. (5) De bevoegdheden van het tot aanstelling bevoegde gezag met betrekking tot klachten in de zin van artikel 90, lid 2, van het Statuut die kandidaten van de selectieprocedure voor de benoeming van de Europese hoofdaanklager indienen bij de Raad overeenkomstig de regels VI.1 en VII.1 van de werkwijze van de selectiecommissie, moeten door de secretaris-generaal van de Raad worden uitgeoefend, HEEFT HET VOLGENDE BESLUIT VASTGESTELD: Artikel 1 De bij artikel 90, lid 2, van het Statuut aan het tot aanstelling bevoegde gezag verleende bevoegdheden met betrekking tot klachten die overeenkomstig regel VI.1 of VII.1 van de werkwijze van de selectiecommissie worden ingediend bij de Raad door kandidaten die van de selectieprocedure zijn uitgesloten of die niet zijn opgenomen in de door de selectiecommissie voor de benoeming van de Europese hoofdaanklager opgestelde lijst van geschikte kandidaten, worden uitgeoefend door de secretaris-generaal van de Raad namens en onder leiding van de Raad. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 14 mei 2019. Voor de Raad De voorzitter P. DAEA ( 1 ) PB L 282 van 12.11.2018, blz. 8 . ( 2 ) PB L 56 van 4.3.1968, blz. 1 .",
  "source": "EUR LEX"
}