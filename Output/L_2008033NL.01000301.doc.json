{
  "url": "http://www.w3.org/1999/xhtml\">",
  "content": "L_2008033NL.01000301.xml 7.2.2008 NL Publicatieblad van de Europese Unie L 33/3 VERORDENING (EG) Nr. 112/2008 VAN DE COMMISSIE van 6 februari 2008 tot opneming van enkele namen in het register van beschermde oorsprongsbenamingen en beschermde geografische aanduidingen (Nošovické kysané zelí (BOB), Pardubický perník (BGA), Aceite del Baix Ebre-Montsià of Oli del Baix Ebre-Montsià (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Ter uitvoering van artikel 6, lid 2, eerste alinea, van Verordening (EG) nr. 510/2006 en met inachtneming van artikel 17, lid 2, van die verordening zijn de door Tsjechië ingediende aanvragen tot registratie van de namen „Nošovické kysané zelí” en „Pardubický perník” en de door Spanje ingediende aanvraag tot registratie van de naam „Aceite del Baix Ebre-Montsià” of „Oli del Baix Ebre-Montsià” bekendgemaakt in het Publicatieblad van de Europese Unie ( 2 ) . (2) Bij de Commissie is geen enkel bezwaarschrift zoals bedoeld in artikel 7 van Verordening (EG) nr. 510/2006 ingediend en bijgevolg moeten die namen worden geregistreerd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde namen worden geregistreerd. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 februari 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB C 102 van 5.5.2007, blz. 16 (Nošovické kysané zelí), PB C 103 van 8.5.2007, blz. 20 (Pardubický perník), PB C 105 van 9.5.2007, blz. 6 (Aceite del Baix Ebre-Montsià of Oli del Baix Ebre-Montsià). BIJLAGE 1.   In bijlage I bij het Verdrag genoemde landbouwproducten voor menselijke consumptie: Categorie 1.5.   Oliën en vetten (boter, margarine, spijsolie, enz.) SPANJE Aceite del Baix Ebre-Montsià of Oli del Baix Ebre-Montsià (BOB) Categorie 1.6.   Groenten, fruit en granen, in ongewijzigde staat of verwerkt TSJECHIË Nošovické kysané zelí (BOB) 2.   In bijlage I bij Verordening (EG) nr. 510/2006 genoemde levensmiddelen: Categorie 2.4.   Brood, gebak, suikerwerk, biscuits en andere bakkerswaren TSJECHIË Pardubický perník (BGA)",
  "source": "EUR LEX"
}