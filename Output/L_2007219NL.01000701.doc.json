{
  "url": "http://www.w3.org/1999/xhtml\">",
  "content": "L_2007219NL.01000701.xml 24.8.2007 NL Publicatieblad van de Europese Unie L 219/7 VERORDENING (EG) Nr. 989/2007 VAN DE COMMISSIE van 23 augustus 2007 tot registratie van bepaalde namen in het register van beschermde oorsprongsbenamingen en beschermde geografische aanduidingen (Barèges-Gavarnie (BOB) — Hořické trubičky (BGA)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, van Verordening (EG) nr. 510/2006 en ter uitvoering van artikel 17, lid 2, van die verordening zijn de aanvraag van Frankrijk tot registratie van de naam „Barèges-Gavarnie” en de aanvraag van Tsjechië tot registratie van de naam „Hořické trubičky” bekendgemaakt in het Publicatieblad van de Europese Unie ( 2 ) . (2) Bij de Commissie zijn geen bezwaarschriften zoals bedoeld in artikel 7 van Verordening (EG) nr. 510/2006 ingediend en derhalve moeten deze namen worden geregistreerd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening opgenomen namen worden geregistreerd. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 augustus 2007. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB C 279 van 17.11.2006, blz. 9 (Barèges-Gavarnie); PB C 280 van 18.11.2006, blz. 10 (Hořické trubičky). BIJLAGE 1.   In bijlage I bij het Verdrag genoemde landbouwproducten voor menselijke consumptie Categorie 1.3. —   Kaas FRANKRIJK Barèges-Gavarnie (BOB) 2.   In bijlage I bij de verordening genoemde levensmiddelen Categorie 2.4. —   Brood, gebak, suikerwerk, biscuits en andere bakkerswaren TSJECHIË Hořické trubičky (BGA)",
  "source": "EUR LEX"
}