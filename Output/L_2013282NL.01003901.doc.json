{
  "url": "http://www.w3.org/1999/xhtml\"><!--",
  "content": "L_2013282NL.01003901.xml 24.10.2013 NL Publicatieblad van de Europese Unie L 282/39 VERORDENING (EU) Nr. 1017/2013 VAN DE COMMISSIE van 23 oktober 2013 tot weigering van een vergunning voor bepaalde gezondheidsclaims voor levensmiddelen die niet over ziekterisicobeperking en de ontwikkeling en de gezondheid van kinderen gaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1924/2006 van het Europees Parlement en de Raad van 20 december 2006 inzake voedings- en gezondheidsclaims voor levensmiddelen ( 1 ) , en met name artikel 18, lid 5, Overwegende hetgeen volgt: (1) Krachtens Verordening (EG) nr. 1924/2006 zijn gezondheidsclaims voor levensmiddelen verboden, tenzij de Commissie daarvoor overeenkomstig die verordening een vergunning heeft verleend en zij zijn opgenomen in een lijst van toegestane claims. (2) Verordening (EG) nr. 1924/2006 bepaalt tevens dat aanvragen voor een vergunning voor een gezondheidsclaim door exploitanten van levensmiddelenbedrijven bij de bevoegde nationale autoriteit van een lidstaat kunnen worden ingediend. De bevoegde nationale autoriteit moet geldige aanvragen doorsturen naar de Europese Autoriteit voor voedselveiligheid, hierna „de EFSA” genoemd. (3) Na ontvangst van een aanvraag moet de EFSA de andere lidstaten en de Commissie daarvan onverwijld in kennis stellen en een advies over de desbetreffende gezondheidsclaim uitbrengen. (4) De Commissie moet bij haar besluit over de verlening van een vergunning voor gezondheidsclaims rekening houden met het advies van de EFSA. (5) Ingevolge een aanvraag van Ceprodi KOT, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van „hypocalorische snacks (KOT-producten)” op de verkleining van vetcellen in de buikstreek in het kader van een caloriearm dieet (Vraag nr. EFSA-Q-2011-00016) ( 2 ) . De door de aanvrager voorgestelde claim luidde als volgt: „Draagt bij tot de verkleining van vetcellen in de buikstreek in het kader van een caloriearm dieet.”. (6) Op 30 september 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van „hypocalorische snacks (KOT-producten)” en een gunstig fysiologisch effect met betrekking tot de verkleining van onderhuidse vetcellen in de buikstreek. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (7) Ingevolge een aanvraag van Valio Ltd, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van isoleucyl-prolyl-proline (IPP) en valyl-prolyl-proline (VPP) op het behoud van een normale bloeddruk (Vraag nr. EFSA-Q-2011-00121) ( 3 ) . De door de aanvrager voorgestelde claim luidde als volgt: „De peptiden IPP en VPP helpen een normale bloeddruk te behouden.”. (8) Op 30 september 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van IPP en VPP en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (9) Ingevolge een aanvraag van Diana Naturals, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van het polyfenolhoudende appelextractpoeder ( Malus domestica ) Appl’In® op de vermindering van de postprandiale glykemische respons (Vraag nr. EFSA-Q-2011-00190) ( 4 ) . De door de aanvrager voorgestelde claim luidde als volgt: „Appl’In® draagt bij tot de vermindering van de glykemische respons bij vrouwen.”. (10) Op 5 oktober 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van Appl’In® en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (11) Ingevolge een aanvraag van Tchibo GmbH, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de consumptie van koffie C21 en de vermindering van spontane breuken in DNA-strengen (Vraag nr. EFSA-Q-2011-00783) ( 5 ) . De door de aanvrager voorgestelde claim luidde als volgt: „De regelmatige consumptie van koffie C21 draagt bij tot het behoud van de DNA-integriteit in de lichaamscellen.”. (12) Op 5 december 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van koffie C21 en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (13) Ingevolge een aanvraag van Kao Corporation, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van diacylglycerol (DAG)-olie op de vermindering van het lichaamsgewicht (Vraag nr. EFSA-Q-2011-00751) ( 6 ) . De door de aanvrager voorgestelde claim luidde als volgt: „De vervanging van de plantaardige olie die u gewoonlijk gebruikt door DAG-olie helpt om uw lichaamsgewicht onder controle te houden door gewichtsverlies.”. (14) Op 5 december 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van DAG-olie (ter vervanging van triacylglycerololiën) en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (15) Ingevolge een aanvraag van Giuliani SpA, die overeenkomstig artikel 13, lid 5, van Verordening (EG) nr. 1924/2006 werd ingediend en een verzoek om bescherming van door eigendomsrechten beschermde gegevens inhield, moest de EFSA een advies uitbrengen over een gezondheidsclaim die betrekking had op de effecten van spermidine op de verlenging van de groeifase (anageen) van de haarcyclus (Vraag nr. EFSA-Q-2011-00896) ( 7 ) . De door de aanvrager voorgestelde claim luidde als volgt: „Spermidine verlengt de groeifase (anageen) van de haarcyclus.”. (16) Op 7 december 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat het geclaimde effect verband houdt met pathologische aandoeningen die leiden tot de verkorting van de anagene fase van de haargroei en bijgevolg betrekking heeft op de behandeling van een ziekte. (17) Verordening (EG) nr. 1924/2006 vormt een aanvulling op de algemene beginselen van Richtlijn 2000/13/EG van het Europees Parlement en de Raad van 20 maart 2000 betreffende de onderlinge aanpassing van de wetgeving der lidstaten inzake de etikettering en presentatie van levensmiddelen alsmede inzake de daarvoor gemaakte reclame ( 8 ) . Artikel 2, lid 1, onder b), van Richtlijn 2000/13/EG bepaalt dat de etikettering aan levensmiddelen geen eigenschappen mag toeschrijven inzake het voorkomen, behandelen of genezen van een ziekte van de mens, of toespelingen mag maken op dergelijke eigenschappen. De claim met betrekking tot de effecten van spermidine mag bijgevolg niet worden toegestaan, aangezien het verboden is om een geneeskrachtige werking toe te schrijven aan levensmiddelen. (18) Ingevolge een aanvraag van Clasado Ltd, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van galacto-oligosachariden van Bimuno® (Bimuno® GOS) op de vermindering van gastro-intestinale ongemakken (Vraag nr. EFSA-Q-2011-00401) ( 9 ) . De door de aanvrager voorgestelde claim luidde als volgt: „De regelmatige dagelijkse consumptie van 1,37 g galacto-oligosachariden van Bimuno® kan darmongemakken verminderen.”. (19) Op 8 december 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van Bimuno® GOS en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (20) Ingevolge een aanvraag van Nordic Sugar A/S, die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim die betrekking had op de effecten van suikerbietvezel op het verkorten van de darmtransittijd (Vraag nr. EFSA-Q-2011-00971) ( 10 ) . De door de aanvrager voorgestelde claim luidde als volgt: „Suikerbietvezel verkort de darmtransittijd.”. (21) Op 8 december 2011 hebben de Commissie en de lidstaten het wetenschappelijk advies van de EFSA ontvangen, waarin op grond van de overgelegde gegevens is geconcludeerd dat geen oorzakelijk verband was vastgesteld tussen de consumptie van suikerbietvezel en het geclaimde effect. De claim mag bijgevolg niet worden toegestaan, aangezien hij niet voldoet aan de voorschriften van Verordening (EG) nr. 1924/2006. (22) De gezondheidsclaim met betrekking tot de effecten van spermidine op de verlenging van de groeifase (anageen) van de haarcyclus is een gezondheidsclaim die een geneeskrachtige werking toeschrijft aan het levensmiddel waarop de claim betrekking heeft en is daarom verboden voor levensmiddelen. (23) De gezondheidsclaims met betrekking tot „hypocalorische snacks (KOT-producten)” en tot diacylglycerol (DAG)-olie zijn gezondheidsclaims als bedoeld in artikel 13, lid 1, onder c), van Verordening (EG) nr. 1924/2006 die in aanmerking komen voor de overgangsperiode overeenkomstig artikel 28, lid 6, van die verordening. Aangezien de aanvragen echter niet voor 19 januari 2008 zijn ingediend, is niet voldaan aan het vereiste van artikel 28, lid 6, onder b), van die verordening en komen die claims daarom niet in aanmerking voor de in dat artikel vastgestelde overgangsperiode. (24) De overige gezondheidsclaims waarop deze verordening betrekking heeft zijn gezondheidsclaims als bedoeld in artikel 13, lid 1, onder a), van Verordening (EG) nr. 1924/2006 die tot de aanneming van de lijst van toegestane gezondheidsclaims in aanmerking komen voor de overgangsperiode overeenkomstig artikel 28, lid 5, van die verordening, mits zij aan die verordening voldoen. (25) De lijst van toegestane gezondheidsclaims is vastgesteld bij Verordening (EU) nr. 432/2012 van de Commissie ( 11 ) en is van toepassing sinds 14 december 2012. Met betrekking tot in artikel 13, lid 5, van Verordening (EG) nr. 1924/2006 genoemde claims waarvan de beoordeling door de EFSA of de bestudering door de Commissie per 14 december 2012 niet is voltooid en die niet krachtens die verordening zijn opgenomen in de lijst van toegestane gezondheidsclaims, moet er een overgangsperiode worden ingesteld waarbinnen zij verder mogen worden gebruikt, zodat zowel exploitanten van levensmiddelenbedrijven als de bevoegde nationale autoriteiten zich aan het verbod op dergelijke claims kunnen aanpassen. (26) Bij het nemen van de in deze verordening vastgestelde maatregelen is rekening gehouden met de opmerkingen van de aanvragers en van het publiek die de Commissie overeenkomstig artikel 16, lid 6, van Verordening (EG) nr. 1924/2006 heeft ontvangen. (27) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, en het Europees Parlement noch de Raad heeft zich ertegen verzet, HEEFT DE VOLGENDE VERORDENING VASTGESTELD: Artikel 1 1.   De in de bijlage bij deze verordening vermelde gezondheidsclaims worden niet opgenomen in de EU-lijst van toegestane claims als bedoeld in artikel 13, lid 3, van Verordening (EG) nr. 1924/2006. 2.   De in lid 1 bedoelde gezondheidsclaims die zijn gebruikt vóór de inwerkingtreding van deze verordening mogen echter verder worden gebruikt gedurende een periode van ten hoogste zes maanden na de inwerkingtreding van deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2013. Voor de Commissie De voorzitter José Manuel BARROSO ( 1 ) PB L 404 van 30.12.2006, blz. 9 . ( 2 ) The EFSA Journal 2011; 9(9):2381. ( 3 ) The EFSA Journal 2011; 9(9):2380. ( 4 ) The EFSA Journal 2011; 9(10):2383. ( 5 ) The EFSA Journal 2011; 9(12):2465. ( 6 ) The EFSA Journal 2011; 9(12):2469. ( 7 ) The EFSA Journal 2011; 9(12):2466. ( 8 ) PB L 109 van 6.5.2000, blz. 29 . ( 9 ) The EFSA Journal 2011; 9(12):2472. ( 10 ) The EFSA Journal 2011; 9(12):2467. ( 11 ) PB L 136 van 25.5.2012, blz. 1 . BIJLAGE Afgewezen gezondheidsclaims Aanvraag — Toepasselijke bepalingen van Verordening (EG) nr. 1924/2006 Nutriënt, stof, levensmiddel of levensmiddelencategorie Claim Referentie EFSA-advies Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt „Hypocalorische snacks (KOT-producten)” Draagt bij tot de verkleining van vetcellen in de buikstreek in het kader van een caloriearm dieet. Q-2011-00016 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Isoleucyl-prolyl-proline (IPP) en valyl-prolyl-proline (VPP) De peptiden IPP en VPP helpen een normale bloeddruk te behouden. Q-2011-00121 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Polyfenolhoudend appelextractpoeder ( Malus domestica ) Appl’In® Appl’In® draagt bij tot de vermindering van de glykemische respons bij vrouwen. Q-2011-00190 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Koffie C21 De regelmatige consumptie van koffie C21 draagt bij tot het behoud van de DNA-integriteit in de lichaamscellen. Q-2011-00783 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Diacylglycerol (DAG)-olie De vervanging van de plantaardige olie die u gewoonlijk gebruikt door DAG-olie helpt om uw lichaamsgewicht onder controle te houden door gewichtsverlies. Q-2011-00751 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Spermidine Spermidine verlengt de groeifase (anageen) van de haarcyclus. Q-2011-00896 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Bimuno® (Bimuno® GOS) De regelmatige dagelijkse consumptie van 1,37 g galacto-oligosachariden van Bimuno® kan darmongemakken verminderen. Q-2011-00401 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Suikerbietvezel Suikerbietvezel verkort de darmtransittijd. Q-2011-00971",
  "source": "EUR LEX"
}