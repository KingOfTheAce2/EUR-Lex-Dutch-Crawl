{
  "url": "http://www.w3.org/1999/xhtml\">",
  "content": "L_2014180NL.01001701.xml 20.6.2014 NL Publicatieblad van de Europese Unie L 180/17 BESLUIT EULEX KOSOVO/1/2014 VAN HET POLITIEK EN VEILIGHEIDSCOMITÉ van 17 juni 2014 tot verlenging van het mandaat van het hoofd van de rechtsstaatmissie van de Europese Unie in Kosovo, EULEX KOSOVO (2014/371/GBVB) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( 1 ) , en met name artikel 12, lid 2, Overwegende hetgeen volgt: (1) Op grond van artikel 12, lid 2, van Gemeenschappelijk Optreden 2008/124/GBVB is het Politiek en Veiligheidscomité (PVC) gemachtigd om overeenkomstig artikel 38 van het Verdrag de relevante besluiten te nemen met het oog op het politieke toezicht op en de strategische aansturing van EULEX KOSOVO, met inbegrip van het besluit tot benoeming van het hoofd van de missie. (2) Het PVC heeft op 4 december 2012 Besluit EULEX KOSOVO/3/2012 ( 2 ) vastgesteld, houdende benoeming van ambassadeur Bernd BORCHARDT tot hoofd van de missie EULEX KOSOVO voor de periode van 1 februari 2013 tot en met 14 juni 2014. (3) De Raad heeft op 12 juni 2014 Besluit 2014/349/GBVB ( 3 ) tot wijziging van Gemeenschappelijk Optreden 2008/124/GBVB en verlenging van de duur van EULEX KOSOVO tot en met 14 juni 2016 vastgesteld. (4) Op 13 juni 2014 heeft de hoge vertegenwoordiger van de Unie voor het buitenlands en veiligheidsbeleid voorgesteld het mandaat van ambassadeur Bernd BORCHARDT als hoofd van de missie EULEX KOSOVO tot en met 14 oktober 2014 te verlengen, HEEFT HET VOLGENDE BESLUIT VASTGESTELD: Artikel 1 Het mandaat van ambassadeur Bernd BORCHARDT als hoofd van de missie EULEX KOSOVO wordt verlengd tot en met 14 oktober 2014. Artikel 2 Dit besluit treedt in werking op de dag waarop het wordt vastgesteld. Het is van toepassing met ingang van 15 juni 2014. Gedaan te Brussel, 17 juni 2014. Voor het Politiek en Veiligheidscomité De voorzitter W. STEVENS ( 1 ) PB L 42 van 16.2.2008, blz. 92 . ( 2 ) Besluit EULEX KOSOVO/3/2012 van het Politiek en Veiligheidscomité van 4 december 2012 tot benoeming van het hoofd van de rechtsstaatmissie van de Europese Unie in Kosovo, EULEX KOSOVO ( PB L 334 van 6.12.2012, blz. 46 ). ( 3 ) PB L 174 van 13.6.2014, blz. 42 .",
  "source": "EUR LEX"
}