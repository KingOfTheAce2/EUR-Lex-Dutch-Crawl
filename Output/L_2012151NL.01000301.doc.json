{
  "url": "http://www.w3.org/1999/xhtml\"><!--",
  "content": "L_2012151NL.01000301.xml 12.6.2012 NL Publicatieblad van de Europese Unie L 151/3 BESLUIT VAN DE RAAD van 7 juni 2012 over het door de Europese Unie in het Gemengd Comité van de EER in te nemen standpunt betreffende een wijziging van Protocol nr. 31 bij de EER-overeenkomst betreffende samenwerking op specifieke gebieden buiten de vier vrijheden (2012/298/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 153, lid 2, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) Protocol nr. 31 bij de Overeenkomst betreffende de Europese Economische Ruimte ( 2 ) („de EER-overeenkomst”) bevat specifieke bepalingen en regelingen betreffende samenwerking op specifieke gebieden buiten de vier vrijheden. (2) Het is wenselijk om de samenwerking tussen de overeenkomstsluitende partijen bij de EER-overeenkomst uit te breiden met Besluit nr. 940/2011/EU van het Europees Parlement en de Raad van 14 september 2011 betreffende het Europees Jaar voor actief ouder worden en solidariteit tussen de generaties (2012) ( 3 ) . (3) Protocol nr. 31 bij de EER-overeenkomst dient derhalve te worden gewijzigd om deze uitbreiding van de samenwerking mogelijk te maken op 1 januari 2012. (4) Het door de Unie in het Gemengd Comité van de EER in te nemen standpunt moet worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het door de Europese Unie in het Gemengd Comité van de EER in te nemen standpunt met betrekking tot de voorgestelde wijziging van Protocol nr. 31 bij de EER-overeenkomst wordt gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de dag waarop het wordt vastgesteld. Gedaan te Luxemburg, 7 juni 2012. Voor de Raad De voorzitter M. BØDSKOV ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) PB L 246 van 23.9.2011, blz. 5 . ONTWERP BESLUIT Nr. …/2012 VAN HET GEMENGD COMITÉ VAN DE EER van tot wijziging van Protocol nr. 31 bij de EER-overeenkomst betreffende samenwerking op specifieke gebieden buiten de vier vrijheden HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte, gewijzigd bij het Protocol tot aanpassing van de Overeenkomst betreffende de Europese Economische Ruimte („de EER-overeenkomst”), en met name de artikelen 86 en 98, Overwegende hetgeen volgt: (1) Het is wenselijk om de samenwerking tussen de overeenkomstsluitende partijen bij de EER-overeenkomst uit te breiden met Besluit nr. 940/2011/EU van het Europees Parlement en de Raad van 14 september 2011 betreffende het Europees Jaar voor actief ouder worden en solidariteit tussen de generaties (2012) ( 1 ) . (2) Protocol nr. 31 bij de EER-overeenkomst dient derhalve te worden gewijzigd om deze uitbreiding van de samenwerking mogelijk te maken op 1 januari 2012, HEEFT HET VOLGENDE BESLUIT VASTGESTELD: Artikel 1 Artikel 5 van Protocol nr. 31 bij de EER-overeenkomst wordt als volgt gewijzigd: 1) Lid 5 wordt vervangen door: „5.   De EVA-staten nemen deel aan de communautaire programma’s en acties bedoeld in lid 8, eerste en tweede streepje, met ingang van 1 januari 1996, aan het programma bedoeld in lid 8, derde streepje, met ingang van 1 januari 2000, aan het programma bedoeld in lid 8, vierde streepje, met ingang van 1 januari 2001, aan de programma’s bedoeld in lid 8, vijfde en zesde streepje, met ingang van 1 januari 2002, aan de programma’s bedoeld in lid 8, zevende en achtste streepje, met ingang van 1 januari 2004, aan de programma’s bedoeld in lid 8, negende, tiende en elfde streepje, met ingang van 1 januari 2007, aan het programma bedoeld in lid 8, twaalfde streepje, met ingang van 1 januari 2009 en aan het programma bedoeld in lid 8, dertiende streepje, met ingang van 1 januari 2012.”. 2) In lid 8 wordt het volgende streepje toegevoegd: „— 32011 D 0940 : Besluit nr. 940/2011/EU van het Europees Parlement en de Raad van 14 september 2011 betreffende het Europees Jaar voor actief ouder worden en solidariteit tussen de generaties (2012) ( PB L 246 van 23.9.2011, blz. 5 ).”. Artikel 2 Dit besluit treedt in werking op …, op voorwaarde dat alle kennisgevingen aan het Gemengd Comité van de EER als bedoeld in artikel 103, lid 1, van de EER-overeenkomst ( *1 ) zijn gedaan. Het is van toepassing met ingang van 1 januari 2012. Artikel 3 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, … Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 246 van 23.9.2011, blz. 5 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}