{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R1204:NL:HTML\">",
  "content": "EUR-Lex - 31990R1204 - NL Avis juridique important | 31990R1204 Verordening (EEG) nr. 1204/90 van de Raad van 7 mei 1990 houdende wijziging van Verordening (EEG) nr. 989/84 tot invoering van een systeem van garantiedrempels voor bepaalde op basis van groenten en fruit verwerkte produkten Publicatieblad Nr. L 119 van 11/05/1990 blz. 0071 - 0072 Bijzondere uitgave in het Fins: Hoofdstuk 3 Deel 32 blz. 0173 Bijzondere uitgave in het Zweeds: Hoofdstuk 3 Deel 32 blz. 0173 VERORDENING (EEG) Nr. 1204/90 VAN DE  RAAD van 7 mei 1990 houdende wijziging van Verordening (EEG) nr. 989/84 tot invoering van een  systeem van garantiedrempels voor bepaalde op basis van groenten en fruit verwerkte  produkten DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, Gelet op Verordening (EEG) nr. 426/86 van de Raad van 24 februari 1986 houdende een  gemeenschappelijke ordening der markten in de sector van op basis van groenten en fruit verwerkte  produkten (1), laatstelijk gewijzigd bij Verordening (EEG) nr. 1202/90 (2), inzonderheid op artikel  2, lid 3, Gezien het voorstel van de Commissie (3), Overwegende dat bij Verordening (EEG) nr. 989/84 (4), laatstelijk gewijzigd bij Verordening (EEG)  nr. 2246/88 (5), een systeem van garantiedrempels is ingevoerd voor bepaalde verwerkte produkten op  basis van groenten en fruit, en met name voor verwerkte produkten op basis van tomaten; Overwegende dat rekening dient te worden gehouden met de ontwikkeling van de markt voor verwerkte  produkten op basis van tomaten sinds 1988 en dat de verdeling van de totale hoeveelheden  dienovereenkomstig dient te worden aangepast aan de hand van het respectieve marktaandeel van de  verschillende categorieÃ«n eindprodukt; dat voor Spanje bij deze verdeling rekening wordt gehouden  met de hoeveelheden verse tomaten die op grond van Verordening (EEG) nr. 1203/90 (6) in aanmerking  komen voor produktiesteun; Overwegende dat op grond van de recente ontwikkelingen op de markt voor krenten de voor dit produkt  vastgestelde garantiedrempel met 2 000 ton dient te worden verlaagd, HEEFT DE VOLGENDE VERORDENING VASTGESTELD: Artikel 1 Artikel 1 van Verordening (EEG) nr. 989/84 wordt vervangen door: \"Artikel 1 1.  Voor het verkoopseizoen 1990/1991 wordt voor de Gemeenschap, met uitzondering van  Portugal, een garantiedrempel vastgesteld die overeenkomt met de hoeveelheid verwerkte  produkten op basis van tomaten die wordt geproduceerd uit 5 567 050 ton verse tomaten. Deze hoeveelheid wordt als volgt verdeeld: - 3 400 694 ton voor de produktie van tomatenconcentraat, - 1 502 628 ton voor de produktie van hele tomaten zonder schil, - 663 728 ton voor de produktie van andere verwerkte produkten op basis van tomaten. 2.  Vanaf het verkoopseizoen 1991/1992 wordt de garantiedrempel voor de Gemeenschap vastgesteld op  een hoeveelheid die overeenkomt met een hoeveelheid verse tomaten van 6 561 787 ton. Deze hoeveelheid wordt als volgt verdeeld: - 4 283 639 ton voor de produktie van tomatenconcentraat, - 1 543 228 ton voor de produktie van hele tomaten zonder schil, - 734 920 ton voor de produktie van andere verwerkte produkten op basis van tomaten. 3.  Voor elk verkoopseizoen wordt een garantiedrempel vastgesteld die overeenkomt met de  hoeveelheid verwerkte krenten en rozijnen die wordt geproduceerd uit: a)  68 000 ton krenten, b)  93 000 ton sultaninerozijnen, en c)  4 000 ton moscatelrozijnen.\". Artikel 2 Deze verordening treedt in werking op de derde dag volgende op die van haar  bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 7 mei 1990. Voor de Raad De Voorzitter G. COLLINS (1) PB nr. L 49 van 27. 2. 1986, blz.  1. (2) Zie bladzijde 66 van dit Publikatieblad. (3) PB nr. C 49 van 28. 2. 1990, blz. 90. (4) PB nr. L 103 van 16. 4. 1984, blz. 19. (5) PB nr. L 198 van 26. 7. 1988, blz. 20. (6) Zie bladzijde 68 van dit Publikatieblad.",
  "source": "EUR LEX"
}