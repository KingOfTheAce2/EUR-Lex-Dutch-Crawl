{
  "url": "http://www.w3.org/1999/xhtml\">",
  "content": "L_2022105NL.01000101.xml 4.4.2022 NL Publicatieblad van de Europese Unie L 105/1 GEDELEGEERDE VERORDENING (EU) 2022/524 VAN DE COMMISSIE van 27 januari 2022 tot rectificatie van Gedelegeerde Verordening (EU) 2021/577 wat bepaalde verwijzingen naar diergeneesmiddelen betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/6 van het Europees Parlement en de Raad van 11 december 2018 betreffende diergeneesmiddelen en tot intrekking van Richtlijn 2001/82/EG ( 1 ) , en met name artikel 109, lid 1, Overwegende hetgeen volgt: (1) De fout komt voor in alle taalversies van de tekst van overweging 4, alsook in bijlage I, punt 1, a), en punt 2, a) en b), en in bijlage II, punt 1, c), ii), bij Gedelegeerde Verordening (EU) 2021/577 van de Commissie ( 2 ) , wat betreft het foutieve gebruik van het woord “diergeneesmiddel” waar de tekst betrekking heeft op zowel geneesmiddelen voor diergeneeskundig als menselijk gebruik. Daarom moet de term “geneesmiddel” worden gebruikt, die beide soorten geneesmiddelen omvat. (2) Gedelegeerde Verordening (EU) 2021/577 moet derhalve dienovereenkomstig worden gerectificeerd. (3) Deze verordening moet overeenkomstig de in Verordening (EU) 2021/577 bepaalde toepassingsdatum vanaf 28 januari 2022 van toepassing zijn. (4) De Commissie heeft overeenkomstig artikel 147, lid 5, van Verordening (EU) 2019/6 de door elke lidstaat aangewezen deskundigen geraadpleegd, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) 2021/577 wordt als volgt gerectificeerd: 1) Bijlage I wordt als volgt gerectificeerd: a) punt 1, a), wordt vervangen door: “a) de contactgegevens van de ondertekenende verantwoordelijke dierenarts die de betreffende paardachtige heeft behandeld met een diergeneesmiddel waarvoor overeenkomstig de in artikel 8, lid 4, van Verordening (EU) 2019/6 geboden vrijstelling een vergunning is afgegeven, of een geneesmiddel waarop artikel 112, lid 4, van die verordening van toepassing is;”; b) punt 2, a) en b), worden vervangen door: “a) de contactgegevens van de ondertekenende verantwoordelijke dierenarts die een geneesmiddel dat een stof bevat die in de in artikel 115, lid 5, van Verordening (EU) 2019/6 bedoelde lijst is opgenomen, heeft toegediend; b) de datum en plaats van laatste toediening van het in punt a) bedoelde geneesmiddel aan de betreffende paardachtige;”. 2) Bijlage II, punt 1, c), ii), wordt vervangen door: “ii) een deel om de datum van laatste toediening van een geneesmiddel dat een stof bevat die in de in artikel 115, lid 5, van Verordening (EU) 2019/6 bedoelde lijst is opgenomen, alsook de bijzonderheden van die stof, aan te duiden.”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 28 januari 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 januari 2022. Voor de Commissie De voorzitter Ursula VON DER LEYEN ( 1 ) PB L 4 van 7.1.2019, blz. 43 . ( 2 ) Gedelegeerde Verordening (EU) 2021/577 van de Commissie van 29 januari 2021 tot aanvulling van Verordening (EU) 2019/6 van het Europees Parlement en de Raad ten aanzien van de inhoud en de vorm van de gegevens die noodzakelijk zijn voor de toepassing van artikel 112, lid 4, en artikel 115, lid 5, en die vervat moeten zijn in het unieke, levenslang geldige identificatiedocument bedoeld in artikel 8, lid 4, van die verordening ( PB L 123 van 9.4.2021, blz. 3 ).",
  "source": "EUR LEX"
}