{
  "url": "http://www.w3.org/1999/xhtml\"><!--",
  "content": "L_2016348NL.01005601.xml 21.12.2016 NL Publicatieblad van de Europese Unie L 348/56 BESLUIT (EU) 2016/2355 VAN DE RAAD van 12 december 2016 betreffende het namens de Europese Unie in te nemen standpunt in het Associatiecomité in zijn samenstelling voor handelsvraagstukken, opgericht krachtens de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds, over de vaststelling van een lijst van arbiters DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds ( 1 ) („de overeenkomst”), is op 1 juli 2016 in werking getreden. (2) Overeenkomstig artikel 404, lid 1, van de overeenkomst dient het in artikel 438, lid 4, van de overeenkomst bedoelde Associatiecomité in zijn samenstelling voor handelsvraagstukken uiterlijk zes maanden na de inwerkingtreding van de overeenkomst een lijst vast te stellen van ten minste 15 personen die in geschillenbeslechtingsprocedures als arbiter kunnen optreden. (3) Er werd tussen de partijen overlegd over een ontwerplijst van personen die in geschillenbeslechtingsprocedures als arbiter kunnen optreden. Overeenkomstig artikel 404, lid 1, van de overeenkomst bevat deze lijst vijf kandidaat-arbiters die door de Unie worden voorgedragen, vijf kandidaat-arbiters die door de Republiek Moldavië worden voorgedragen en vijf onderdanen van derde landen die als voorzitter van een arbitragepanel kunnen optreden. (4) Het is passend het namens de Unie in het Associatiecomité in zijn samenstelling voor handelsvraagstukken in te nemen standpunt vast te stellen over de lijst van personen die in geschillenbeslechtingsprocedures als arbiter kunnen optreden, HEEFT HET VOLGENDE BESLUIT VASTGESTELD: Artikel 1 Het namens de Unie in het Associatiecomité in zijn samenstelling voor handelsvraagstukken in te nemen standpunt over de vaststelling van een lijst van personen die in geschillenbeslechtingsprocedures als arbiter kunnen optreden, wordt gebaseerd op het aan dit besluit gehechte ontwerpbesluit van dat comité. Kleine technische verbeteringen van het ontwerpbesluit kunnen zonder nader besluit van de Raad worden goedgekeurd door de vertegenwoordigers van de Unie in het Associatiecomité in zijn samenstelling voor handelsvraagstukken. Artikel 2 Na vaststelling wordt het besluit van het Associatiecomité in zijn samenstelling voor handelsvraagstukken bekendgemaakt in het Publicatieblad van de Europese Unie . Artikel 3 Dit besluit treedt in werking op de dag waarop het wordt vastgesteld. Gedaan te Brussel, 12 december 2016. Voor de Raad De voorzitter G. MATEČNÁ ( 1 ) PB L 260 van 30.8.2014, blz. 4 . ONTWERP BESLUIT Nr. …/2016 VAN HET ASSOCIATIECOMITÉ EU-REPUBLIEK MOLDAVIË IN ZIJN SAMENSTELLING VOOR HANDELSVRAAGSTUKKEN van … betreffende het vaststellen van een lijst van arbiters als bedoeld in artikel 404, lid 1, van de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds HET ASSOCIATIECOMITÉ IN ZIJN SAMENSTELLING VOOR HANDELSVRAAGSTUKKEN, Gezien de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds, en met name artikel 404, lid 1, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds ( 1 ) („de overeenkomst”), is op 1 juli 2016 in werking getreden. (2) Overeenkomstig artikel 404, lid 1, van de overeenkomst dient het in artikel 438, lid 4, van de overeenkomst bedoelde Associatiecomité in zijn samenstelling voor handelsvraagstukken uiterlijk zes maanden na de inwerkingtreding van de overeenkomst een lijst vast te stellen van ten minste 15 personen die in geschillenbeslechtingsprocedures als arbiter kunnen optreden, HEEFT HET VOLGENDE BESLUIT VASTGESTELD: Artikel 1 De lijst van personen die in geschillenbeslechtingsprocedures als arbiter kunnen optreden als bedoeld in artikel 404, lid 1, van de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en de Republiek Moldavië, anderzijds, is vastgesteld in de bijlage bij dit besluit. Artikel 2 Dit besluit treedt in werking op de dag waarop het wordt vastgesteld. Gedaan te …, Voor het Associatiecomité in zijn samenstelling voor handelsvraagstukken De voorzitter ( 1 ) PB L 260 van 30.8.2014, blz. 4 . BIJLAGE LIJST VAN ARBITERS ALS BEDOELD IN ARTIKEL 404, LID 1, VAN DE OVEREENKOMST Door de Republiek Moldavië voorgedragen arbiters 1. Mihail BURUIANĂ 2. Procop BURUIANĂ 3. Octavian CAZAC 4. Lilia GRIBINCEA 5. Viorel RUSU Door de Europese Unie voorgedragen arbiters 1. Jacques BOURGEOIS 2. Claus-Dieter EHLERMANN 3. Pieter Jan KUIJPER 4. Giorgio SACERDOTI 5. Ramon TORRENT Voorzitters 1. Leora BLUMBERG (Zuid-Afrika) 2. William DAVEY (Verenigde Staten) 3. Merit JANOW (Verenigde Staten) 4. Helge SELAND (Noorwegen) 5. David UNTERHALTER (Zuid-Afrika)",
  "source": "EUR LEX"
}