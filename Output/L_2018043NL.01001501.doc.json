{
  "url": "http://www.w3.org/1999/xhtml\">",
  "content": "L_2018043NL.01001501.xml 16.2.2018 NL Publicatieblad van de Europese Unie L 43/15 BESLUIT (GBVB) 2018/226 VAN DE RAAD van 15 februari 2018 tot wijziging van Besluit 2012/389/GBVB betreffende de missie van de Europese Unie voor de opbouw van capaciteit in Somalië (EUCAP Somalia) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 16 juli 2012 Besluit 2012/389/GBVB ( 1 ) betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) vastgesteld. (2) De Raad heeft op 12 december 2016 Besluit (GBVB) 2016/2240 ( 2 ) vastgesteld, waarbij Besluit 2012/389/GBVB werd gewijzigd. De naam van de missie werd gewijzigd in EUCAP Somalia, het mandaat ervan werd verlengd tot en met 31 december 2018 en de periode waarop het financieel referentiebedrag betrekking heeft, werd verlengd tot en met 28 februari 2017. (3) De Raad heeft op 27 februari 2017 Besluit (GBVB) 2017/349 ( 3 ) vastgesteld, waarbij Besluit 2012/389/GBVB werd gewijzigd en het financieel referentiebedrag werd bepaald voor de periode van 1 maart 2017 tot en met 28 februari 2018. (4) Besluit 2012/389/GBVB moet worden gewijzigd om een financieel referentiebedrag te bepalen voor de periode van 1 maart 2018 tot en met 31 december 2018, HEEFT HET VOLGENDE BESLUIT VASTGESTELD: Artikel 1 Aan artikel 13, lid 1, van Besluit 2012/389/GBVB wordt de volgende alinea toegevoegd: „Het financieel referentiebedrag dat is bestemd om de uitgaven van EUCAP Somalia voor de periode van 1 maart 2018 tot en met 31 december 2018 te dekken, bedraagt 27 335 900 EUR.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 15 februari 2018. Voor de Raad De voorzitter K. VALCHEV ( 1 ) Besluit 2012/389/GBVB van de Raad van 16 juli 2012 betreffende de missie van de Europese Unie voor de opbouw van capaciteit in Somalië (EUCAP Somalia) ( PB L 187 van 17.7.2012, blz. 40 ). ( 2 ) Besluit (GBVB) 2016/2240 van de Raad van 12 december 2016 tot wijziging van Besluit 2012/389/GBVB betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 337 van 13.12.2016, blz. 18 ). ( 3 ) Besluit (GBVB) 2017/349 van de Raad van 27 februari 2017 tot wijziging van Besluit 2012/389/GBVB betreffende de missie van de Europese Unie voor de opbouw van capaciteit in Somalië (EUCAP Somalia) ( PB L 50 van 28.2.2017, blz. 80 ).",
  "source": "EUR LEX"
}