{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R0653:NL:HTML\">",
  "content": "EUR-Lex - 32001R0653 - NL Avis juridique important | 32001R0653 Verordening (EG) nr. 653/2001 van de Commissie van 30 maart 2001 tot vaststelling van het maximumbedrag van de compenserende steun die voortvloeit uit de op 31 december 2000 en 1 januari 2001 geldende wisselkoers van het pond sterling Publicatieblad Nr. L 091 van 31/03/2001 blz. 0062 - 0063 Verordening (EG) nr. 653/2001 van de Commissie van 30 maart 2001 tot vaststelling van het maximumbedrag van de compenserende steun die voortvloeit uit de op 31 december 2000 en 1 januari 2001 geldende wisselkoers van het pond sterling DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), en met name op artikel 5, Overwegende hetgeen volgt: (1) In artikel 5, lid 1, van Verordening (EG) nr. 2799/98 is bepaald dat compenserende steun wordt toegekend wanneer de op de dag van het ontstaansfeit geldende wisselkoers lager is dan de tevoren toegepaste koers. Deze bepaling geldt echter niet voor de bedragen waarvoor in de 24 maanden vóór het ingaan van deze nieuwe koers een lagere dan de nieuwe koers is toegepast. (2) Voor het pond sterling is de op de ontstaansfeitdata 31 december 2000 en 1 januari 2001 geldende wisselkoers lager dan de tevoren toegepaste koers. (3) De compenserende steun moet worden toegekend overeenkomstig het bepaalde in Verordening (EG) nr. 2799/98 en in Verordening (EG) nr. 2808/98 van de Commissie van 22 december 1998 houdende bepalingen voor de toepassing van het agromonetaire stelsel voor de euro in de landbouwsector(2), laatstelijk gewijzigd bij Verordening (EG) nr. 2452/2000(3). (4) De bedragen van de compenserende steun worden bepaald overeenkomstig de artikelen 5 en 9 van Verordening (EG) nr. 2799/98 en artikel 10 van Verordening (EG) nr. 2808/98. (5) De in deze verordening vervatte maatregelen zijn in overeenstemming met het advies van de betrokken comités van beheer, HEEFT DE VOLGENDE VERORDENING VASTGESTELD: Artikel 1 De maximumbedragen van de eerste tranche van de compenserende steun die moet worden toegekend als gevolg van de op de ontstaansfeitdata 31 december 2000 en 1 januari 2001 geconstateerde daling van de wisselkoers van het pond sterling ten opzichte van de tevoren toegepaste koers, zijn vermeld in de bijlage bij deze verordening. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 maart 2001. Voor de Commissie Franz Fischler Lid van de Commissie (1) PB L 349 van 24.12.1998, blz. 1. (2) PB L 349 van 24.12.1998, blz. 36. (3) PB L 282 van 8.11.2000, blz. 9. BIJLAGE Maximumbedragen voor de eerste tranche van de compenserende steun, in miljoen euro >RUIMTE VOOR DE TABEL>",
  "source": "EUR LEX"
}