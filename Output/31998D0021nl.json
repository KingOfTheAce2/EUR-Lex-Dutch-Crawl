{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0021:NL:HTML\">",
  "content": "EUR-Lex - 31998D0021 - NL Avis juridique important | 31998D0021 98/21/EG: Beschikking van de Raad van 19 december 1997 tot wijziging van Beschikking 83/653/EEG betreffende de verdeling van de mogelijkheden voor haringvangst in de Noordzee vanaf 1 januari 1984 Publicatieblad Nr. L 008 van 14/01/1998 blz. 0018 - 0019 BESCHIKKING VAN DE RAAD van 19 december 1997 tot wijziging van Beschikking 83/653/EEG betreffende de verdeling van de mogelijkheden voor haringvangst in de Noordzee vanaf 1 januari 1984 (98/21/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3760/92 van de Raad van 20 december 1992 tot invoering van een communautaire regeling voor de visserij en de aquacultuur (1), inzonderheid op artikel 8, lid 4, onder ii), Gezien het voorstel van de Commissie, Overwegende dat bij Beschikking 83/653/EEG (2) een methode voor de verdeling van de mogelijkheden voor de haringvangst in de Noordzee is vastgesteld waarbij wordt uitgegaan van het deel van de TAC dat voor de Gemeenschap in haar samenstelling vóór de toetreding van Oostenrijk, Zweden en Finland beschikbaar is; Overwegende dat in de Akte van Toetreding van 1994 de aan Zweden toegekende hoeveelheid Noordzeeharing is bepaald als een percentage van het aandeel van de uitgebreide Gemeenschap in de TAC voor dit bestand; Overwegende dat het dienstig is Beschikking 83/653/EEG te wijzigen met een verwijzing naar de uitbreiding van de Gemeenschap en ook Zweden in de toewijzing te begrijpen, HEEFT DE VOLGENDE BESCHIKKING VASTGESTELD: Artikel 1 De bijlage bij Beschikking 83/653/EEG wordt vervangen door de bijlage bij de onderhavige beschikking. Artikel 2 Deze beschikking is gericht tot de lidstaten. Gedaan te Brussel, 19 december 1997. Voor de Raad De Voorzitter F. BODEN (1) PB L 389 van 31. 12. 1992, blz. 1. Verordening gewijzigd bij de Toetredingsakte van 1994. (2) PB L 371 van 31. 12. 1983, blz. 39. BIJLAGE >RUIMTE VOOR DE TABEL>",
  "source": "EUR LEX"
}