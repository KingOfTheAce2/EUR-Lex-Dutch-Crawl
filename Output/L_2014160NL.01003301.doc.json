{
  "url": "http://www.w3.org/1999/xhtml\">",
  "content": "L_2014160NL.01003301.xml 29.5.2014 NL Publicatieblad van de Europese Unie L 160/33 BESLUIT 2014/308/GBVB VAN DE RAAD van 28 mei 2014 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB ( 1 ) vastgesteld. (2) De gegevens betreffende zeventien personen en twee entiteiten die uit hoofde van Besluit 2014/145/GBVB op de lijst zijn opgenomen, moeten worden gewijzigd. (3) De bijlage bij Besluit 2014/145/GBVB moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/145/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie. Gedaan te Brussel, 28 mei 2014. Voor de Raad De voorzitter E. VENIZELOS ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE De vermeldingen voor de volgende personen en entiteiten, als weergegeven in de bijlage bij Besluit 2014/145/GBVB, worden vervangen door de onderstaande vermeldingen. Personen: Naam Identificatiegegevens Motivering Datum van plaatsing op de lijst Vladimir Andreevich Konstantinov (Владимир Андреевич Константинов) Geboren op 19.11.1956 in Vladimirovca, District Slobozia, Republiek Moldavië Als voorzitter van de Verkhovna Rada van de Krim heeft Konstantinov een belangrijke rol gespeeld in de door de Verkhovna Rada van de Krim genomen beslissingen over het „referendum” gericht tegen de territoriale integriteit van Oekraïne, en heeft hij de kiezers opgeroepen vóór onafhankelijkheid van de Krim te stemmen. 17.3.2014 Pyotr Anatolyevich Zima (Пётр Анатольевич Зима) Geboren op 29.3.1965 Zima is op 3 maart 2014 door „minister-president” Aksyonov benoemd tot nieuw hoofd van de Veiligheidsdienst van de Krim (SBU) en hij heeft deze benoeming aanvaard. Hij heeft relevante informatie, waaronder een databank, doorgespeeld aan de Russische Inlichtingendienst (SVR). Daartoe behoorde ook informatie over pro-Europese Maidan-activisten en mensenrechtenverdedigers van de Krim. Hij heeft een belangrijk aandeel gehad in de acties die moesten voorkomen dat de Oekraïense autoriteiten het grondgebied van de Krim zouden controleren. Op 11 maart 2014 hebben voormalige SBU-officieren van de Krim de vorming van een onafhankelijke Veiligheidsdienst van de Krim afgekondigd. 17.3.2014 Yuriy Gennadyevich Zherebtsov (Юрий Геннадьевич Жеребцов) Geboren op 19.11.1965 Raadgever van de voorzitter van de Verkhovna Rada van de Krim; één van de belangrijkste organisatoren van het „referendum” van 16 maart 2014 gericht tegen de territoriale integriteit van Oekraïne. 17.3.2014 Anatoliy Alekseevich Sidorov (Анатолий Алексеевич Сидоров) Geboren op 2.7.1958 Hij is verantwoordelijk voor een deel van de Russische militaire aanwezigheid op de Krim die de soevereiniteit van Oekraïne ondermijnt, en heeft de autoriteiten van de Krim geholpen het publieke protest te smoren tegen het voornemen een „referendum” te organiseren en aansluiting te zoeken bij Rusland. 17.3.2014 Aleksandr Viktorovich Galkin (Александр Викторович Галкин) Geboren op 22.3.1958 Commandant van het zuidelijke militaire district („ZMD”) van Rusland. Eenheden van het ZMD worden ingezet op de Krim. Hij is verantwoordelijk voor een deel van de Russische militaire aanwezigheid op de Krim die de soevereiniteit van Oekraïne ondermijnt, en heeft de autoriteiten van de Krim geholpen het publieke protest te smoren tegen het voornemen een referendum te organiseren en aansluiting te zoeken bij Rusland. De Zwartezeevloot komt onder het commando van Galkin te staan; een groot deel van de troepenbeweging naar de Krim is via het zuidelijke militaire district verlopen. 17.3.2014 Mikhail Grigoryevich Malyshev (Михаил Григорьевич Малышев) Geboren op 10.10.1955 Voorzitter van de kiescommissie op de Krim. Verantwoordelijk voor het beheer van het „referendum” op de Krim. Onder het Russisch systeem verantwoordelijk voor het ondertekenen van de resultaten van het „referendum”. 21.3.2014 Valery Kirillovich Medvedev (Валерий Кириллович Медведев) Geboren op 21.8.1946 in Rusland Verantwoordelijk voor het beheer van het „referendum” op de Krim. Onder het Russisch systeem verantwoordelijk voor het ondertekenen van de resultaten van het „referendum”. 21.3.2014 Luitenant-generaal Igor Nikolaevich Turchenyuk (Игорь Николаевич Турченюк) Geboren op 5.12.1959 in Osh, Kirgizië De facto commandant van de op de Krim ingezette Russische troepen (die Rusland officieel „plaatselijke zelfverdedigingsmilities” blijft noemen). 21.3.2014 Elena Borisovna Mizulina (Елена Борисовна Мизулина) Geboren op 9.12.1954 in Buy, Kostroma Oblast Opsteller en mede-indiener van recente wetgevingsvoorstellen in Rusland waardoor het voor regio's van andere landen mogelijk zou zijn geworden zich bij Rusland aan te sluiten zonder voorafgaande instemming van hun centrale autoriteiten. 21.3.2014 Valeriy Dmitrievich Bolotov (Валерий Дмитриевич Болотов) Geboren op 13.2.1970 in Stachanov, Lugansk Oblast, Socialistische Sovjet-republiek Oekraïne Een van de leiders van de separatistische groepering „Leger van het Zuid-Oosten”, die het gebouw van de veiligheidsdienst van de regio Lugansk bezette. Voorafgaand aan de bezetting van het gebouw waren hij en andere medeplichtigen in het bezit van wapens die kennelijk op illegale wijze door Rusland en door lokale criminele groeperingen waren verstrekt. 29.4.2014 Andriy Yevgenevich Purgin (Андрей Евгеньевич Пургин) Geboren op 26.1.1972 Hoofd van de „Republiek Donetsk”, actief als deelnemer aan en organisator van separatistische daden, coördinator van het optreden van de „Russische toeristen” in Donetsk. Stond mede aan de wieg van een „Burgerinitiatief van Donbas voor de Euraziatische Unie”. 29.4.2014 Sergey Gennadevich Tsyplakov (Сергей Геннадьевич Цыплаков) Geboren op 1.5.1983 in Donetsk, Socialistische Sovjet-republiek Oekraïne Een van de leiders van de ideologisch radicale organisatie Volksmilitie van Donbas. Nam actief deel aan de bezetting van een aantal overheidsgebouwen in de regio Donetsk. 29.4.2014 Igor Vsevolodovich Girkin (Igor Strelkov) (Игорь Всеволодович Гиркин) Geboren op 17.12.1970 Paspoortnummer 4506460961 Geldt als personeelslid van het hoofddirectoraat inlichtingen van de generale staf van de strijdkrachten van de Russische Federatie (GRU). Was betrokken bij incidenten in Sloviansk. Hij is medewerker voor veiligheidsaangelegenheden van Sergey Aksionov, die zichzelf heeft uitgeroepen tot premier van de Krim. 29.4.2014 Viacheslav Ponomariov Vyacheslav Vladimirovich Ponomariov (Вячеслав Владимирович Пономарёв) Geboren op 2.5.1965 in Sloviansk Heeft zichzelf uitgeroepen tot burgemeester van Sloviansk. Ponomarev heeft Vladimir Poetin opgeroepen Russische strijdkrachten te sturen ter bescherming van de stad en heeft hem later verzocht wapens te leveren. Medestanders van Ponomarev zijn betrokken bij kidnappingen (zij hebben de Oekraïense journalisten Irma Krat en Simon Ostrovsky, een reporter van Vice News, gevangen genomen; beiden werden later weer vrijgelaten. Zij hebben militaire waarnemers (ingezet in het kader van het Weens Document van de OVSE) gevangen gehouden. 12.5.2014 Igor Mykolaiovych Bezler Igor Nikolaevich Bezler (Игорь Николаевич Безлер) Geboren op 30.12.1965 in Simferopol Een van de leiders van de militie die zichzelf in Horlivka heeft uitgeroepen. Heeft de controle overgenomen over het gebouw waar het bureau van de Oekraïnse veiligheidsdienst in de regio Donetsk is gevestigd, en heeft nadien het districtsbureau van het ministerie van Binnenlandse Zaken in de stad Horlivka bezet. Heeft banden met Igor Girkin, onder wiens bevel hij (volgens informatie van de SBU) betrokken was bij de moord op Volodymyr Rybak, gemeenteraadslid in de stad Horlivka. 12.5.2014 Oleg Tsariov Oleg Anatolevich Tsariov (Олег Анатолійович Царьов) (Олег Анатольевич Царёв) Geboren op 2.6.1970 in Dnipropetrovsk Lid van de Raad van de Russische Federatie. Heeft openlijk opgeroepen tot de oprichting van de Federale Republiek Novorossia, bestaande uit regio's in het zuidoosten van Oekraïne. 12.5.2014 Roman Lyagin (Роман Лягин) Geboren op 30.5.1980 in Donetsk Hoofd van de centrale kiescommissie van de „Volksrepubliek Donetsk”. Heeft actief meegewerkt aan de organisatie van het referendum van 11 mei over het zelfbeschikkingsrecht van de „Volksrepubliek Donetsk”. 12.5.2014 Entiteiten: PJSC Chernomorneftegaz (Chornomornaftogaz) Prospekt Kirova/ per. Sovarkomovskji 52/1 Simferopol, de Krim Op 17 maart 2014 heeft het „Parlement van de Krim” een resolutie aangenomen waarin de overname van de activa van de onderneming Chernomorneftegaz namens de „Republiek Krim” wordt afgekondigd. De onderneming is zodoende feitelijk in beslag genomen door de „autoriteiten” van de Krim. 12.5.2014 Feodosia (Feodossyskoje Predprijatije po obespetscheniju nefteproduktami) 98107, de Krim, Feodosiya, Geologicheskaya str. 2 Bedrijf dat overlaaddiensten voor ruwe olie en voor olieproducten verstrekt. Op 17 maart 2014 heeft het „Parlement van de Krim” een resolutie aangenomen waarin de overname van de activa van de onderneming Feodosia namens de „Republiek Krim” wordt afgekondigd. De onderneming is zodoende feitelijk in beslag genomen door de „autoriteiten” van de Krim. 12.5.2014",
  "source": "EUR LEX"
}