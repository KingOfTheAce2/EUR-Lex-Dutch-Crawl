{
  "url": "http://www.w3.org/1999/xhtml\">",
  "content": "L_2004331NL.01000101.xml 5.11.2004 NL Publicatieblad van de Europese Unie L 331/1 VERORDENING (EG) N r. 1920/2004 VAN DE RAAD van 25 oktober 2004 tot wijziging van Verordening (EG) nr. 992/95 betreffende de opening en de wijze van beheer van communautaire tariefcontingenten voor bepaalde landbouw- en visserijproducten van oorsprong uit Noorwegen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, Gezien het voorstel van de Commissie, Overwegende hetgeen volgt: (1) Overeenkomstig Verordening (EG) nr. 992/95 ( 1 ) zijn voor dergelijke producten tariefcontingenten geopend. (2) Tot deelname van Cyprus, Estland, Letland, Litouwen, Hongarije, Malta, Polen, Slovenië, Slowakije en Tsjechië (hierna: „de toetredende landen”) aan de Europese Economische Ruimte is besloten bij de EER-uitbreidingsovereenkomst, die op 14 oktober 2003 is ondertekend door de Gemeenschap en haar lidstaten, IJsland, Liechtenstein en Noorwegen, en de toetredende landen. (3) In afwachting van de afronding van de procedures die nodig zijn voor de goedkeuring van de EER-uitbreidingsovereenkomst, is een Overeenkomst in de vorm van een briefwisseling gesloten, waarin is voorzien in voorlopige toepassing van de EER-uitbreidingsovereenkomst. Die overeenkomst is goedgekeurd bij Besluit 2004/368/EG van de Raad ( 2 ) . (4) Bij de EER-uitbreidingsovereenkomst is een aanvullend protocol bij de Vrijhandelsovereenkomst tussen de EG en Noorwegen van 1973 (hierna: „het protocol”) vastgesteld, waarin is bepaald dat voor bepaalde visserijproducten nieuwe communautaire tariefcontingenten worden geopend. Die nieuwe tariefcontingenten moeten worden geopend. (5) In het protocol is bepaald dat de opnames uit twee nieuwe tariefcontingenten vanaf 2005 ieder jaar op 15 oktober worden gestopt, zodat eventuele ongebruikte hoeveelheden uitsluitend beschikbaar worden gesteld voor invoer aan het einde van het jaar. (6) Verordening (EG) nr. 992/95 moet dus dienovereenkomstig worden gewijzigd. (7) Aangezien de EER-uitbreidingsovereenkomst sinds 1 mei 2004 van kracht is, moet deze verordening met ingang van diezelfde datum van toepassing zijn en onverwijld in werking treden, HEEFT DE VOLGENDE VERORDENING VASTGESTELD: Artikel 1 Verordening (EG) nr. 992/95 wordt als volgt gewijzigd. 1) Het volgende artikel 2 bis wordt ingevoegd: „Artikel 2bis Met ingang van 2005 worden de opnames uit de subcontingenten met volgnummers 09.0760 en 09.0763 op 15 oktober van ieder jaar gestopt. Op de eerstvolgende werkdag worden de ongebruikte hoeveelheden van die contingenten beschikbaar gesteld voor invoer die met ingang van 1 oktober van dat jaar wordt aangegeven in het kader van het subcontingent met volgnummer 09.0778 voor dat jaar. Vanaf 15 oktober van elk jaar worden opnames die daarna zijn teruggegeven omdat zij niet zijn gebruikt, alleen beschikbaar gesteld voor invoer die met ingang van 1 oktober van dat jaar is aangegeven.”. 2) De bijlagen I en II worden gewijzigd overeenkomstig de bijlage bij deze verordening. Artikel 2 1.   Voor 2004 worden de jaarlijkse hoeveelheden van de tariefcontingenten met volgnummers 09.0752, 09.0756 en 09.0758 verlaagd naar evenredigheid van het aandeel van de contingentperiode in hele weken die vóór 1 mei 2004 is verstreken. 2.   Voor 2004 wordt het tariefcontingent met volgnummer 09.0754 voor de periode van 15 juni tot en met 31 december geopend voor een hoeveelheid van 24 800 t. Artikel 3 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 mei 2004. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 25 oktober 2004. Voor de Raad De voorzitster R. VERDONK ( 1 ) PB L 101 van 4.5.1995, blz. 1 . Verordening laatstelijk gewijzigd bij Verordening (EG) nr. 1329/2003 ( PB L 187 van 26.7.2003, blz. 1 ). ( 2 ) PB L 130 van 29.4.2004, blz. 1 . BIJLAGE Verordening (EG) nr. 992/95 wordt als volgt gewijzigd: 1) in bijlage I wordt het volgende ingevoegd: Volgnummer GN-code ( 2 ) Omschrijving Omvang van het contingent (in t, tenzij anders vermeld) Toepasselijk recht (%) „09.0752 ex 0303 50 00 Haring van de soorten Clupea harengus en Clupea pallasii, bevroren, met uitzondering van levers, hom en kuit, bestemd voor industriële productie ( 1 ) ( 3 ) 44 000 0 09.0754 ex 0303 74 30 Makreel van de soorten Scomber scombrus en Scomber japonicus, bevroren, met uitzondering van levers, hom en kuit, bestemd voor industriële productie ( 1 ) ( 3 ) 0 15.6.-31.12.2004 24 800 van 2005 tot en met 2009 09.0760 ex 0303 74 30 1.1.-14.2. 7 500 09.0763 ex 0303 74 30 15.6.-30.9. 7 500 09.0778 ex 0303 74 30 1.10.-31.12. 15 500 09.0756 0304 20 75 Haringfilets (Clupea harengus, Clupea pallasii), bevroren 67 000 0 ex 0304 90 22 Bevroren haringflappen voor industriële productie ( 1 ) ( 3 ) 09.0758 ex 1605 20 10 Bevroren gepelde garnalen, in luchtdichte verpakkingen ( 4 ) 2 500 0 2) in bijlage II wordt het volgende ingevoegd: Volgnummer GN-codes Taric-codes „09.0752 ex 0303 50 00 0303500020 09.0754 ex 0303 74 30 0303743011 0303743091 09.0756 ex 0304 90 22 0304902220 09.0758 ex 1605 20 10 1605201020 1605201091 09.0760 ex 0303 74 30 0303743011 0303743091 09.0763 ex 0303 74 30 0303743011 0303743091 09.0778 ex 0303 74 30 0303743011 0303743091” ( 1 ) Voor indeling onder deze code gelden de voorwaarden die zijn vastgelegd in de betrokken communautaire bepalingen (zie de artikelen 291 tot en met 300 van Verordening (EEG) nr. 2454/93 van de Commissie ( PB L 253 van 11.10.1993, blz. 1 )). ( 2 ) Zie de Taric-codes in bijlage II. ( 3 ) Het tariefcontingent is niet van toepassing op goederen die in de periode van 15 februari tot en met 15 juni voor het vrije verkeer worden aangegeven. ( 4 ) Het aanvullende contingent voor bevroren gepelde garnalen (GN-code 1605 20 10) wordt geopend wanneer het geschil is beslecht betreffende de doorvoer van door Gemeenschapsvaartuigen in Noorwegen aan land gebrachte vis en visserijproducten over het grondgebied van Noorwegen naar de Gemeenschap.”",
  "source": "EUR LEX"
}