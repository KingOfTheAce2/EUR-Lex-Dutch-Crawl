{
  "url": "http://www.w3.org/1999/xhtml\">",
  "content": "L_2005194NL.01000901.xml 26.7.2005 NL Publicatieblad van de Europese Unie L 194/9 VERORDENING (EG) N r. 1196/2005 VAN DE COMMISSIE van 22 juli 2005 betreffende de indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van het in de bijlage bij de onderhavige verordening opgenomen goed. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dient het in kolom 1 van de tabel omschreven goed dat is opgenomen in de bijlage bij deze verordening te worden ingedeeld onder de daarmee corresponderende GN-code die is vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat, onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielproducten in de Gemeenschap, door de rechthebbende op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, een beroep kan worden gedaan, gedurende 60 dagen, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Het goed omschreven in kolom 1 van de in de bijlage opgenomen tabel wordt in de gecombineerde nomenclatuur ingedeeld onder de corresponderende GN-code vermeld in kolom 2 van voornoemde tabel. Artikel 2 Onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielproducten in de Gemeenschap, kan op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van onderhavige verordening, gedurende 60 dagen, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 juli 2005. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 493/2005 van de Raad ( PB L 82 van 31.3.2005, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 648/2005 van het Europees Parlement en de Raad ( PB L 117 van 4.5.2005, blz. 13 ). BIJLAGE Omschrijving Indeling GN-code Motivering (1) (2) (3) Een handschoen, hoofdzakelijk vervaardigd van weefsel. Het grootste deel van de buitenkant van de handschoen, dat de rugzijde van de hand (met uitzondering van de rugzijde van de vingers), de pols, het gedeelte tussen de vingers, een deel van de duim en de zijkanten van de hand omvat, bestaat uit weefsel dat aan de binnenkant is bekleed met een laag kunststof zonder celstructuur. De handpalm, de handpalmzijde van de duim en van de vingers alsook de vier vingertoppen zijn van breiwerk dat aan de buitenkant is bekleed met kunststof zonder celstructuur. De rugzijde van de vingers en van de duim is vervaardigd van kunststof met celstructuur, aan beide zijden voorzien van breiwerk. Aan de rugzijde van de vingers en van de duim bij de knokkels zijn stukjes rubber aangebracht en aan de buitenzijde van de wijsvinger is een dunne strook rubber aangebracht. Ter hoogte van de pols bevindt zich een elastische band en een klittenbandsluiting, aan het uiteinde van de handschoen bevindt zich een aantrekkoordje. (Zie de foto’s nr. 635 A + B) ( 1 ) 6216 00 00 De indeling is vastgesteld op basis van de algemene regels 1, 3, onder b, en 6 voor de interpretatie van de gecombineerde nomenclatuur alsmede de tekst van de GN-code 6216 00 00. Zie eveneens de GS-toelichtingen op algemene regel 3, onder b, en op post 6216. De handschoen wordt hoofdzakelijk gebruikt om de handen warm te houden. Het weefsel vormt het grootste deel van de buitenkant en houdt de warmte vast waardoor dit artikel het wezenlijk karakter in de zin van de algemene regel 3, onder b, ontleent aan het weefsel. ( 1 ) De foto is louter ter informatie.",
  "source": "EUR LEX"
}