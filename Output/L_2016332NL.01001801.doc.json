{
  "url": "http://www.w3.org/1999/xhtml\"><!--",
  "content": "L_2016332NL.01001801.xml 7.12.2016 NL Publicatieblad van de Europese Unie L 332/18 BESLUIT (EU) 2016/2143 VAN DE RAAD van 1 december 2016 betreffende het namens de Europese Unie in het Handels- en ontwikkelingscomité Cariforum-EU van de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, in te nemen standpunt met betrekking tot de instelling van een Speciale Commissie landbouw en visserij DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207 in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds ( 1 ) („de overeenkomst”), werd op 15 oktober 2008 ondertekend en wordt vanaf 29 december 2008 voorlopig toegepast. (2) Overeenkomstig artikel 230, lid 4, van de overeenkomst kan het Handels- en ontwikkelingscomité Cariforum-EU speciale commissies oprichten ter behandeling van aangelegenheden die onder zijn bevoegdheid vallen, en daar toezicht op houden. (3) Met het oog op de verwezenlijking van de doelstellingen die zijn vastgesteld in artikel 37 van de overeenkomst, moet een Speciale Commissie landbouw en visserij worden ingesteld om aangelegenheden met betrekking tot landbouw en visserij efficiënter te behandelen, zoals overeengekomen in eerdere vergaderingen van het Handels- en ontwikkelingscomité Cariforum-EU. (4) Het is passend het namens de Unie in het Handels- en ontwikkelingscomité Cariforum-EU in te nemen standpunt te bepalen met betrekking tot de instelling van een Speciale Commissie landbouw en visserij. (5) Het standpunt van de Unie in het Handels- en ontwikkelingscomité Cariforum-EU moet derhalve worden gebaseerd op het bijgevoegde ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in het Handels- en ontwikkelingscomité Cariforum-EU van de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, in te nemen standpunt met betrekking tot de instelling van een Speciale Commissie landbouw en visserij wordt gebaseerd op het bij dit besluit gevoegde ontwerpbesluit van het Handels- en ontwikkelingscomité Cariforum-EU. Technische wijzigingen van het ontwerpbesluit kunnen zonder nader besluit van de Raad worden goedgekeurd door de vertegenwoordigers van de Unie in het Handels- en ontwikkelingscomité. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 1 december 2016. Voor de Raad De voorzitter A. ÉRSEK ( 1 ) PB L 289 van 30.10.2008, blz. 3 . ONTWERP BESLUIT Nr. …/2016 VAN HET HANDELS- EN ONTWIKKELINGSCOMITÉ CARIFORUM-EU van … opgericht bij de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, betreffende instelling van een Speciale Commissie landbouw en visserij HET HANDELS- EN ONTWIKKELINGSCOMITÉ CARIFORUM-EU, Gezien de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, en met name artikel 230, lid 4, onder a), Gezien het reglement van orde van het Handels- en ontwikkelingscomité Cariforum-EU, dat op 17 mei 2010 door de Gezamenlijke Raad Cariforum-EU is ingesteld bij Besluit nr. 1/2010, en met name artikel 11, Overwegende dat het passend is een Speciale Commissie landbouw en visserij in te stellen om de doelstellingen van de op landbouw en visserij betrekking hebbende bepalingen van de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds („de overeenkomst”) te verwezenlijken, HEEFT HET VOLGENDE BESLUIT VASTGESTELD: Artikel 1 1.   De Speciale Commissie landbouw en visserij Cariforum-EU wordt ingesteld om de in artikel 2 beschreven taken uit te voeren. 2.   De Speciale Commissie landbouw en visserij Cariforum-EU is voor de partijen ook een forum om ervaringen, informatie en beste praktijken uit te wisselen en overleg te plegen over alle vraagstukken die verband houden met de in deel II, titel I, hoofdstuk 5, van de overeenkomst beschreven doelstellingen en van belang zijn voor de handel tussen de partijen. Artikel 2 De Speciale Commissie landbouw en visserij: a) volgt in het algemeen de ontwikkeling van alle aspecten van deel II, titel I, hoofdstuk 5 — Landbouw en visserij, van de overeenkomst; b) volgt in het algemeen de ontwikkeling van alle andere aspecten van de overeenkomst die betrekking hebben op landbouw en visserij, met inbegrip van de volgende gebieden van deel II, titel I — Handel in goederen: i) hoofdstuk 1 — alle aangelegenheden met betrekking tot de handel in landbouw- en visserijproducten, met inbegrip van tarieven; ii) hoofdstuk 3 — artikel 28 — Uitvoersubsidies voor landbouwproducten; iii) hoofdstuk 6 — Technische handelsbelemmeringen, voor zover het landbouw- en visserijproducten betreft, en iv) hoofdstuk 7 — Sanitaire en fytosanitaire maatregelen, voor zover het landbouw- en visserijproducten betreft; c) volgt in het algemeen de ontwikkeling van alle aspecten van titel IV, hoofdstuk 2 — Innovatie en intellectuele eigendom, voor zover het landbouw- en visserijproducten betreft, met inbegrip van artikel 145—Geografische aanduidingen, en artikel 149 — Plantenrassen; d) gaat in dialoog over aangelegenheden die verband houden met landbouw en visserij, onder meer op de volgende gebieden: i) de productie en de consumptie van en de handel in landbouwproducten, en de marktontwikkelingen voor landbouw- en visserijproducten; ii) de bevordering van investeringen in en de overdracht van kennis naar de sectoren landbouw, voeding en visserij in de Cariforum-staten, met inbegrip van kleinschalige activiteiten; iii) het beleid en de wet- en regelgeving op het gebied van landbouw, plattelandsontwikkeling en visserij; iv) de veranderingen in het beleid en de institutionele veranderingen die nodig zijn om de omschakeling van de landbouw- en de visserijsector te onderbouwen, en de opstelling en uitvoering van regionaal beleid op het gebied van landbouw, voedselvoorziening, plattelandsontwikkeling en visserij met het oog op de regionale integratie; v) nieuwe technologieën, onderzoek en innovatie, alsook beleid en maatregelen ter bevordering van kwaliteit, en vi) de ontwikkelingen van het handelsbeleid met betrekking tot grondstoffen en traditionele landbouwproducten, zoals bananen, rum, rijst en suiker; e) staat het Handels- en ontwikkelingscomité Cariforum-EU bij met betrekking tot de volgende taken: i) toezicht houden op en verantwoordelijk zijn voor de tenuitvoerlegging en correcte toepassing van de op landbouw en visserij betrekking hebbende bepalingen van de overeenkomst en bespreken van en aanbevelingen doen ten aanzien van de prioriteiten voor de samenwerking ter zake; ii) toezicht houden op alle toekomstige wijzigingen van de op landbouw en visserij betrekking hebbende bepalingen van de overeenkomst en beoordelen van de toepassing; iii) maatregelen treffen om geschillen over de interpretatie of de toepassing van op landbouw en visserij betrekking hebbende bepalingen van de overeenkomst te vermijden en eventueel toch ontstane geschillen op te lossen in overeenstemming met het bepaalde in deel III van de overeenkomst; iv) bespreken en uitvoeren van maatregelen ter bevordering van de handel, van investeringen en van zakelijke mogelijkheden in de landbouw- en de visserijsector tussen de partijen, en v) bespreken van alle aangelegenheden die onder de op landbouw en visserij betrekking hebbende bepalingen van de overeenkomst vallen, en van elke kwestie die gevolgen kan hebben voor de verwezenlijking van de doelstellingen ervan; f) aanbevelingen doen aan het Handels- en ontwikkelingscomité Cariforum-EU om de tenuitvoerlegging en de werking van de op landbouw en visserij betrekking hebbende bepalingen van de overeenkomst te verbeteren. Artikel 3 De Speciale Commissie landbouw en visserij wordt samengesteld uit vertegenwoordigers van de Commissie, enerzijds, en vertegenwoordigers van het Cariforum-directoraat en de overeenkomstsluitende Cariforum-staten, anderzijds. Artikel 4 Dit besluit treedt in werking op … Gedaan te …, Voor het Handels- en ontwikkelingscomité Cariforum-EU",
  "source": "EUR LEX"
}