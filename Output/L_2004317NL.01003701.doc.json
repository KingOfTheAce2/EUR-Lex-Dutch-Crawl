{
  "url": "http://www.w3.org/1999/xhtml\">",
  "content": "L_2004317NL.01003701.xml 16.10.2004 NL Publicatieblad van de Europese Unie L 317/37 VERORDENING (EG) N r. 1800/2004 VAN DE COMMISSIE van 15 oktober 2004 tot verlening van een vergunning voor tien jaar voor het toevoegingsmiddel Cycostat 66G van de groep „Coccidiostatica en andere geneeskrachtige stoffen” in diervoeders (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding ( 1 ) , en met name op artikel 9.G, lid 5, onder b), Overwegende hetgeen volgt: (1) Overeenkomstig Richtlijn 70/524/EEG zijn coccidiostatica die vóór 1 januari 1988 in bijlage I bij die richtlijn zijn opgenomen, vanaf 1 april 1998 voorlopig toegelaten en naar bijlage B, hoofdstuk I, overgebracht om opnieuw te worden geëvalueerd als toevoegingsmiddel waarvoor een persoonsgebonden vergunning wordt afgegeven aan degene die verantwoordelijk is voor het in het verkeer brengen. Het op robenidine gebaseerde product Cycostat 66G is een toevoegingsmiddel dat behoort tot de groep „Coccidiostatica en andere geneeskrachtige stoffen” in hoofdstuk I van bijlage B bij Richtlijn 70/524/EEG. (2) De voor het in het verkeer brengen van Cycostat 66G verantwoordelijke persoon heeft overeenkomstig artikel 9.G, leden 2 en 4, van die richtlijn een vergunningaanvraag en een dossier ingediend. (3) Indien om redenen die niet verwijtbaar zijn aan de houder van de vergunning, geen uitspraak over het verzoek om verlenging kan worden gedaan vóór het verstrijken daarvan, wordt de geldigheidsduur van de vergunning voor de betrokken toevoegingsmiddelen krachtens artikel 9.G, lid 6, van Richtlijn 70/524/EEG automatisch verlengd tot de Commissie een uitspraak doet. Deze bepaling is van toepassing op de vergunning voor Cycostat 66G. De Commissie heeft het Wetenschappelijk Comité voor de diervoeding op 26 april 2001 verzocht een volledige risico-evaluatie te verrichten; dat verzoek is overgedragen aan de Europese Autoriteit voor voedselveiligheid. In de loop van de nieuwe evaluatie is herhaaldelijk om aanvullende informatie verzocht, waardoor die evaluatie niet binnen de in artikel 9.G gestelde termijn kon worden afgerond. (4) Het wetenschappelijk panel voor toevoegingsmiddelen en producten of stoffen die in diervoeding worden gebruikt van de Europese Autoriteit voor voedselveiligheid heeft een positief advies uitgebracht over de veiligheid en werkzaamheid van Cycostat 66G voor mestkippen, mestkonijnen en kalkoenen. (5) Uit de door de Commissie verrichte nieuwe evaluatie van Cycostat 66G is gebleken dat aan de desbetreffende voorwaarden van Richtlijn 70/524/EEG is voldaan. Cycostat 66G moet dus voor tien jaar worden toegelaten als toevoegingsmiddel waarvoor een persoonsgebonden vergunning wordt verleend en worden opgenomen in hoofdstuk I van de lijst als bedoeld in artikel 9.T, onder b), van die richtlijn. (6) Aangezien de vergunning voor het toevoegingsmiddel nu gebonden is aan een persoon die verantwoordelijk is voor het in het verkeer brengen en in de plaats gekomen is van de vorige vergunning, die niet persoonsgebonden was, moet de eerdere vergunning worden ingetrokken. (7) Aangezien er geen veiligheidsredenen zijn om het product robenidine onmiddellijk uit de handel te nemen, kan een overgangsperiode van zes maanden worden toegestaan om de bestaande voorraden van het toevoegingsmiddel op te maken. (8) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 In bijlage B, hoofdstuk I, bij Richtlijn 70/524/EEG wordt het toevoegingsmiddel robenidine, behorende tot de groep „Coccidiostatica en andere geneeskrachtige stoffen” geschrapt. Artikel 2 Voor het tot de groep „Coccidiostatica en andere geneeskrachtige stoffen” behorende toevoegingsmiddel Cycostat 66G dat in de bijlage wordt vermeld, wordt onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding verleend. Artikel 3 De bestaande voorraden robenidine mogen nog gedurende zes maanden vanaf de inwerkingtreding van deze verordening worden gebruikt. Artikel 4 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 oktober 2004. Voor de Commissie David BYRNE Lid van de Commissie ( 1 ) PB L 270 van 14.12.1970, blz. 1 . Richtlijn laatstelijk gewijzigd bij Verordening (EG) nr. 1464/2004 ( PB L 270 van 18.8.2004, blz. 8 ). BIJLAGE Registratienummer van het toevoegingsmiddel Naam en registratienummer van de persoon die verantwoordelijk is voor het in de handel brengen van het toevoegingsmiddel Toevoegingsmiddel (handelsnaam) Samenstelling, chemische formule, beschrijving Diersoort of -categorie Maximum-leeftijd Minimum Maximum Andere bepalingen Duur van de vergunning mg werkzame stof/kg volledig diervoeder Coccidiostatica en andere geneeskrachtige stoffen E 758 Alpharma (België) BVBA Robenidinehydrochloride 66 g/kg (Cycostat 66G) Samenstelling toevoegingsmiddel: Robenidinehydrochloride: 66 g/kg Lignosulfonaat: 40 g/kg Calciumsulfaatdihydraat: 894 g/kg Werkzame stof: Robenidinehydrochloride, C 15 H 13 Cl 2 N 5 . HCl, 1,3-bis[(4-chloorbenzylideen)amino]guanidinehydrochloride, CAS-nummer: 25875-50-7 Productiegebonden onzuiverheden: N,N’,N’’-tris[(4-chloorbenzylideen)amino]guanidine: ≤ 0,5 % bis[4-chloorbenzylideen]hydrazine: ≤ 0,5 % Mestkippen — 30 36 Toediening verboden vanaf ten minste vijf dagen vóór het slachten. 29 oktober 2014 Kalkoenen — 30 36 Toediening verboden vanaf ten minste vijf dagen vóór het slachten. 29 oktober 2014 Mestkonijnen — 50 66 Toediening verboden vanaf ten minste vijf dagen vóór het slachten. 29 oktober 2014",
  "source": "EUR LEX"
}