{
  "url": "http://www.w3.org/1999/xhtml\"><!--",
  "content": "L_2014360NL.01005601.xml 17.12.2014 NL Publicatieblad van de Europese Unie L 360/56 BESLUIT 2014/915/GBVB VAN DE RAAD van 16 december 2014 tot wijziging van Besluit 2010/452/GBVB inzake de Waarnemingsmissie van de Europese Unie in Georgië, EUMM Georgia DE RAAD VAN DE EUROPESE UNIE, Gezien het Verdrag betreffende de Europese Unie, met name de artikelen 28, 42, lid 4, en 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 12 augustus 2010 heeft de Raad Besluit 2010/452/GBVB ( 1 ) vastgesteld, waarbij de Waarnemingsmissie van de Europese Unie in Georgië, EUMM Georgia („EUMM Georgia” of „de missie”), die bij Gemeenschappelijk Optreden 2008/736/GBVB ( 2 ) was ingesteld, werd verlengd. Besluit 2010/452/GBVB verstrijkt op 14 december 2014. (2) EUMM Georgia dient op basis van het huidige mandaat met nog eens twee jaar te worden verlengd. (3) De missie zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, zoals geformuleerd in artikel 21 van het Verdrag, kan hinderen. (4) Besluit 2010/452/GBVB moet derhalve als volgt worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/452/GBVB wordt als volgt gewijzigd: 1. Artikel 7, lid 3, wordt vervangen door: „3.   Alle personeelsleden houden zich aan de minimale operationele beveiligingsnormen die specifiek zijn voor de missie en het beveiligingsplan voor de missie ter ondersteuning van het veiligheidsbeleid van de Unie ter plaatse. Wat betreft de bescherming van gerubriceerde EU-gegevens die aan personeelsleden bij de uitoefening van hun taken worden toevertrouwd, nemen alle personeelsleden de beveiligingsbeginselen en minimumnormen in acht die zijn vastgesteld in Besluit 2013/488/EU van de Raad ( *1 ) . ( *1 ) Besluit 2013/488/EU van de Raad van 23 september 2013 betreffende de beveiligingsvoorschriften voor de bescherming van gerubriceerde EU-informatie ( PB L 274 van 15.10.2013, blz. 1 ).”\n                                    \" ; 2. Artikel 12, lid 5, wordt vervangen door: „5.   Het hoofd van de missie zorgt voor de bescherming van gerubriceerde EU-gegevens overeenkomstig Besluit 2013/488/EU van de Raad” . 3. Aan artikel 14, lid 1, wordt de volgende alinea toegevoegd: „Het financiële referentiebedrag ter dekking van de uitgaven voor de missie van 15 december 2014 tot en met 14 december 2015 bedraagt 18 300 000 EUR.” . 4. Het volgende artikel wordt ingevoegd: „Artikel 14 bis Projectcel 1.   EUMM Georgia beschikt over een projectcel om projecten vast te stellen en uit te voeren. Op gebieden die verband houden met het mandaat van EUMM Georgia en ter bevordering van de doelstellingen ervan, faciliteert EUMM Georgia, in voorkomend geval, de projecten die door de lidstaten en derde staten onder hun verantwoordelijkheid worden uitgevoerd, en voorziet zij deze van advies. 2.   Onverminderd lid 3, is EUMM Georgia gemachtigd financiële bijdragen van de lidstaten of van derde staten aan te wenden voor de uitvoering van projecten die als consistente aanvulling op andere acties van EUMM Georgia zijn aangemerkt, op voorwaarde dat: a) die projecten zijn opgenomen in het financieel memorandum bij dit besluit; of b) de projecten tijdens de duur van het mandaat op verzoek van het hoofd van de missie worden geïntegreerd door middel van een wijziging van het financieel memorandum. EUMM Georgia sluit met de betrokken staten een regeling waarin met name wordt vastgelegd volgens welke concrete procedures klachten van derden worden behandeld betreffende schade die is opgelopen als gevolg van een handelen of nalaten van EUMM Georgia bij de besteding van de middelen die door de betrokken staten ter beschikking zijn gesteld. In geen geval mag de Unie of de HV door de bijdragende staten aansprakelijk worden gesteld voor handelen of nalaten van EUMM Georgia in verband met de besteding van de middelen door die staten. 3.   Financiële bijdragen van derde staten voor de projectcel moeten worden aanvaard door het PVC.” . 5. De leden 1, 2 en 3 van artikel 16 worden vervangen door: „1.   De HV is gemachtigd gerubriceerde gegevens en documenten van de Europese Unie tot op het niveau „CONFIDENTIEL UE” die ten behoeve van de missie zijn opgesteld, indien dit passend en in overeenstemming met de behoeften van de missie is, overeenkomstig Besluit 2013/488/EU van de Raad vrij te geven aan de bij dit besluit betrokken derde landen. 2.   De HV is tevens gemachtigd, naar gelang van de operationele behoeften van de missie, gerubriceerde gegevens en documenten van de Europese Unie tot op het niveau „RESTREINT UE” die ten behoeve van de missie zijn opgesteld, overeenkomstig Besluit 2013/488/EU van de Raad vrij te geven aan de VN en de OVSE. Te dien einde worden regelingen tussen de HV en de bevoegde autoriteiten van de VN en de OVSE vastgesteld. 3.   Indien er sprake is van een specifieke en onmiddellijke operationele behoefte, is de HV voorts gemachtigd gerubriceerde gegevens en documenten van de Europese Unie tot op het niveau „RESTREINT UE” die ten behoeve van de missie zijn opgesteld, overeenkomstig Besluit 2013/488/EU van de Raad vrij te geven aan het gastland. Te dien einde worden regelingen tussen de HV en de bevoegde autoriteiten van het gastland vastgesteld.” . 6. In artikel 18 wordt het tweede lid vervangen door: „Het verstrijkt op 14 december 2016.” . Artikel 2 Dit besluit treedt in werking op de dag waarop het wordt vastgesteld. Het is van toepassing met ingang van 15 december 2014. Gedaan te Brussel, 16 december 2014. Voor de Raad De voorzitter S. GOZI ( 1 ) Besluit 2010/452/GBVB van de Raad van 12 augustus 2010 inzake de Waarnemingsmissie van de Europese Unie in Georgië, EUMM Georgia ( PB L 213 van 13.8.2010, blz. 43 ). ( 2 ) Gemeenschappelijk Optreden 2008/736/GBVB van de Raad van 15 september 2008 inzake de waarnemingsmissie van de Europese Unie in Georgië, EUMM Georgia ( PB L 248 van 17.9.2008, blz. 26 ).",
  "source": "EUR LEX"
}