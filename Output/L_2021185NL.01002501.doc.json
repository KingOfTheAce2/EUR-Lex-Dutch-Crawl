{
  "url": "http://www.w3.org/1999/xhtml\">",
  "content": "L_2021185NL.01002501.xml 26.5.2021 NL Publicatieblad van de Europese Unie L 185/25 BESLUIT (EU) 2021/838 VAN DE RAAD van 10 mei 2021 betreffende het standpunt dat namens de Unie moet worden ingenomen in het Subcomité handel en duurzame ontwikkeling dat is opgericht bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, betreffende de vaststelling van de lijst van deskundigen die kunnen worden geselecteerd als leden van de groep van deskundigen uit hoofde van artikel 301 van de overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) (de “overeenkomst”), is op 1 september 2017 in werking getreden. (2) Op grond van artikel 301, lid 3, van de overeenkomst stellen de partijen in onderling overleg een lijst van ten minste 15 personen vast die deskundig zijn op het door titel IV, hoofdstuk 13, van de overeenkomst (“hoofdstuk 13”) bestreken gebied en die kunnen worden geselecteerd als leden van een groep van deskundigen met het oog op het onderzoek van aangelegenheden die zich in verband met hoofdstuk 13 voordoen en tijdens het overleg op regeringsniveau niet op bevredigende wijze zijn opgelost. (3) De Unie heeft de namen van vijf deskundigen voorgesteld, terwijl Oekraïne de namen van drie deskundigen heeft verstrekt. Oekraïne heeft zich ertoe verbonden uiterlijk op 31 december 2021 de namen van twee andere deskundigen te verstrekken. De partijen zijn het eens over de vijf deskundigen die geen onderdanen zijn van een van beide partijen en die als voorzitter van de groep van deskundigen kunnen fungeren uit hoofde van artikel 301 van de overeenkomst. (4) Om de doeltreffendheid van de bepalingen van hoofdstuk 13 te waarborgen, is het passend het standpunt te bepalen dat namens de Unie in het Subcomité handel en duurzame ontwikkeling EU—Oekraïne moet worden ingenomen met betrekking tot de vaststelling van de lijst van deskundigen die kunnen worden geselecteerd als leden van een groep van deskundigen uit hoofde van artikel 301 van de overeenkomst, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie moet worden ingenomen in het Subcomité handel en duurzame ontwikkeling EU—Oekraïne, ingesteld bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, betreffende de vaststelling van de lijst van deskundigen die kunnen worden geselecteerd als leden van de groep van deskundigen uit hoofde van artikel 301 van de overeenkomst, is gebaseerd op het aan dit ontwerpbesluit gehechte besluit van het Subcomité handel en duurzame ontwikkeling EU-Oekraïne ( 2 ) . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 10 mei 2021. Voor de Raad De voorzitter J. BORRELL FONTELLES ( 1 ) PB L 161 van 29.5.2014, blz. 3 . ( 2 ) Zie document ST 7733/21 op http://register.consilium.europa.eu",
  "source": "EUR LEX"
}