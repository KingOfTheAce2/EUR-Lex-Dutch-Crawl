{
  "url": "http://www.w3.org/1999/xhtml\">",
  "content": "L_2010170NL.01000701.xml 6.7.2010 NL Publicatieblad van de Europese Unie L 170/7 VERORDENING (EU) Nr. 589/2010 VAN DE COMMISSIE van 5 juli 2010 tot wijziging van Verordening (EU) nr. 53/2010 van de Raad ten aanzien van de vangstbeperkingen voor de zandspieringvisserij in het gebied EU-wateren van IIIa en EU-wateren van IIa en IV DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EU) nr. 53/2010 van de Raad van 14 januari 2010 tot vaststelling, voor 2010, van de vangstmogelijkheden voor sommige visbestanden en groepen visbestanden welke in de wateren van de Europese Unie en, voor vaartuigen van de Europese Unie, in andere wateren met vangstbeperkingen van toepassing zijn ( 1 ) , en met name op artikel 5, lid 3, Overwegende hetgeen volgt: (1) De vangstbeperkingen voor de visserij op zandspiering in ICES-zones IIa en IV zijn vastgesteld in bijlage IA bij Verordening (EU) nr. 53/2010. (2) In punt 6 van bijlage IID bij Verordening (EU) nr. 53/2010 is bepaald dat de Commissie de totaal toegestane vangsten (TAC) en de quota voor 2010 voor zandspiering in de betrokken gebieden moet herzien op basis van het advies van de Internationale Raad voor het Onderzoek van de Zee (ICES) en het Wetenschappelijk, Technisch en Economisch Comité voor de visserij (WTECV). (3) Volgens het WTECV zou de in punt 6 van bijlage IID bij Verordening (EU) nr. 53/2010 vastgestelde formule resulteren in een TAC van maximaal 400 000 t. (4) Het zandspieringbestand in de Noordzee wordt gedeeld met Noorwegen, maar wordt momenteel niet gezamenlijk beheerd. De in deze verordening vervatte maatregelen zijn in overeenstemming met de resultaten van het overleg met Noorwegen overeenkomstig het bepaalde in de goedgekeurde notulen van de conclusies van het visserijoverleg tussen de Europese Gemeenschap en Noorwegen van 26 januari 2010. Het aandeel van de Europese Unie in het deel van de TAC dat mag worden gevangen in de EU-wateren van de ICES-zones IIa en IV moet derhalve worden vastgesteld op 90 % van 400 000 t. (5) Op grond van de onderhandelingen met Noorwegen moet de aan Noorwegen toe te wijzen hoeveelheid van het EU-aandeel in de TAC worden verhoogd van 20 000 tot 27 500 t in ruil voor vangstmogelijkheden voor andere soorten in Noorse wateren. (6) Het Wetenschappelijk, Technisch en Economisch Comité voor de visserij beveelt aan de TAC te verhogen met 4,23 % in verband met de visserij in de EU-wateren van ICES-zone IIIa. (7) Bijlage IA bij Verordening (EU) nr. 53/2010 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EU) nr. 53/2010 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 5 juli 2010. Voor de Commissie De voorzitter José Manuel BARROSO ( 1 ) PB L 21 van 26.1.2010, blz. 1 . BIJLAGE Bijlage IA bij Verordening (EU) nr. 53/2010 wordt als volgt gewijzigd: De tekst met betrekking tot de soort zandspiering in het gebied EU-wateren van IIa, IIIa en IV wordt vervangen door: Soort : Zandspiering Ammodytidae Gebied : EU-wateren van IIIa; EU-wateren van IIa en IV ( 1 ) SAN/2A3A4. Denemarken 327 250 ( 2 ) Verenigd Koninkrijk 7 153 ( 3 ) Duitsland 500 ( 4 ) Zweden 12 017 ( 5 ) EU 346 920 ( 6 ) Analytische TAC. Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Noorwegen 27 500 ( 7 ) Faeröer 2 500 TAC 376 920 ( 1 ) Exclusief wateren binnen 6 mijl van de basislijnen van het Verenigd Koninkrijk bij Shetland, Fair Isle en Foula. ( 2 ) Waarvan niet meer dan 311 289 t mag worden gevangen in de EU-wateren van de ICES-zones IIa en IV. De resterende hoeveelheid mag enkel worden gevangen in de EU-wateren van ICES-zone IIIa (SAN/*03A.). ( 3 ) Waarvan niet meer dan 6 804 t mag worden gevangen in de EU-wateren van de ICES-zones IIa en IV. De resterende hoeveelheid mag enkel worden gevangen in de EU-wateren van ICES-zone IIIa (SAN/*03A.). ( 4 ) Waarvan niet meer dan 476 t mag worden gevangen in de EU-wateren van de ICES-zones IIa en IV. De resterende hoeveelheid mag enkel worden gevangen in de EU-wateren van ICES-zone IIIa (SAN/*03A.). ( 5 ) Waarvan niet meer dan 11 431 t mag worden gevangen in de EU-wateren van de ICES-zones IIa en IV. De resterende hoeveelheid mag enkel worden gevangen in de EU-wateren van ICES-zone IIIa (SAN/*03A.). ( 6 ) Waarvan niet meer dan 330 000 t mag worden gevangen in de EU-wateren van de ICES-zones IIa en IV. De resterende hoeveelheid mag enkel worden gevangen in de EU-wateren van ICES-zone IIIa (SAN/*03A.). ( 7 ) Te vangen in ICES-zone IV.",
  "source": "EUR LEX"
}