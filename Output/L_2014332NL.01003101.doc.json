{
  "url": "http://www.w3.org/1999/xhtml\"><!--",
  "content": "L_2014332NL.01003101.xml 19.11.2014 NL Publicatieblad van de Europese Unie L 332/31 UITVOERINGSBESLUIT VAN DE COMMISSIE van 17 november 2014 tot wijziging van Uitvoeringsbesluit 2014/366/EU tot vaststelling van de lijst van samenwerkingsprogramma's en het totaalbedrag van de totale steun uit het Europees Fonds voor regionale ontwikkeling voor elk programma in het kader van de doelstelling „Europese territoriale samenwerking” voor de periode 2014 tot 2020 (Kennisgeving geschied onder nummer C(2014 )8423) (2014/805/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1299/2013 van het Europees Parlement en de Raad van 17 december 2013 betreffende specifieke bepalingen voor steun uit het Europees Fonds voor regionale ontwikkeling ter verwezenlijking van de doelstelling „Europese territoriale samenwerking” ( 1 ) , en met name artikel 4, Na raadpleging van het Coördinatiecomité voor de Europese structuur- en investeringsfondsen, dat is opgericht bij artikel 150, lid 1, van Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 2 ) , Overwegende hetgeen volgt: (1) Bij Uitvoeringsbesluit 2014/366/EU van de Commissie ( 3 ) heeft de Commissie overeenkomstig artikel 4, lid 4, van Verordening (EU) nr. 1299/2013 de bijdrage uit het Europees Fonds voor regionale ontwikkeling (EFRO) vastgesteld voor het instrument voor pretoetredingssteun (IPA II) binnen het toepassingsgebied van Verordening (EU) nr. 231/2014 van het Europees Parlement en de Raad ( 4 ) , maar ze was niet in staat ook de bijdrage uit het EFRO vast te stellen voor grensoverschrijdende en zeebekkenprogramma's in het kader van het Europees nabuurschapsinstrument (ENI) binnen het toepassingsgebied van Verordening (EU) nr. 232/2014 van het Europees Parlement en de Raad ( 5 ) . (2) Overeenkomstig artikel 4, lid 5, van Verordening (EU) nr. 1299/2013 moet een bijdrage uit het EFRO voor grensoverschrijdende en zeebekkenprogramma's in het kader van het ENI aan elke lidstaat worden verleend op voorwaarde dat het ENI ten minste gelijkwaardige bedragen verstrekt. (3) Uitvoeringsbesluit 2014/366/EU moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Uitvoeringsbesluit 2014/366/EU wordt als volgt gewijzigd: 1) Het volgende artikel wordt toegevoegd: „Artikel 4 bis In bijlage V wordt vermeld hoeveel de bijdrage uit het EFRO voor elke lidstaat bedraagt voor de grensoverschrijdende en zeebekkenprogramma's in het kader van het Europees nabuurschapsinstrument (ENI) binnen het toepassingsgebied van Verordening (EU) nr. 232/2014.” . 2) De tekst in de bijlage bij dit besluit wordt toegevoegd als bijlage V. Artikel 2 Dit besluit is gericht tot de lidstaten. Gedaan te Brussel, 17 november 2014. Voor de Commissie Corina CREȚU Lid van de Commissie ( 1 ) PB L 347 van 20.12.2013, blz. 259 . ( 2 ) PB L 347 van 20.12.2013, blz. 320 . ( 3 ) Uitvoeringsbesluit 2014/366/EU van de Commissie van 16 juni 2014 tot vaststelling van de lijst van samenwerkingsprogramma's en het totaalbedrag van de totale steun uit het Europees Fonds voor regionale ontwikkeling voor elk programma in het kader van de doelstelling „Europese territoriale samenwerking” voor de periode 2014 tot 2020 ( PB L 178 van 18.6.2014, blz. 18 ). ( 4 ) Verordening (EU) nr. 231/2014 van het Europees Parlement en de Raad van 11 maart 2014 tot vaststelling van een instrument voor pretoetredingssteun (IPA II) ( PB L 77 van 15.3.2014, blz. 11 ). ( 5 ) Verordening (EU) nr. 232/2014 van het Europees Parlement en de Raad van 11 maart 2014 tot vaststelling van een Europees nabuurschapsinstrument ( PB L 77 van 15.3.2014, blz. 27 ). BIJLAGE „BIJLAGE V Bijdrage uit het Europees Fonds voor regionale ontwikkeling (EFRO) voor bepaalde lidstaten voor grensoverschrijdende en zeebekkenprogramma's in het kader van het ENI (EUR, lopende prijzen) Lidstaten Overdracht aan het ENI Bulgarije 3 244 476 Estland 10 230 000 Griekenland 9 471 678 Spanje 117 620 933 Frankrijk 12 200 000 Italië 81 539 000 Cyprus 500 000 Letland 26 100 000 Litouwen 50 000 000 Hongarije 22 976 000 Malta 1 000 000 Polen 135 800 000 Portugal 743 294 Roemenië 88 000 000 Slowakije 6 000 000 Finland 60 000 000 Zweden 9 000 000 TOTAAL 634 425 381 ”",
  "source": "EUR LEX"
}