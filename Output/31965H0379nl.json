{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31965H0379:NL:HTML\">",
  "content": "EUR-Lex - 31965H0379 - NL Avis juridique important | 31965H0379 65/379/EEG: Aanbeveling van de Commissie van 7 juli 1965 aan de Lid-Staten inzake de huisvesting van werknemers en hun gezinnen die zich binnen de Gemeenschap verplaatsen Publicatieblad Nr. 137 van 27/07/1965 blz. 2293 - 2298 Bijzondere uitgave in het Spaans: Hoofdstuk 05 Deel 1 blz. 0043 Bijzondere uitgave in het Portugees: Hoofdstuk 05 Deel 1 blz. 0043 ++++ ( 1 ) PB no . 62 van 17 . 4 . 1964 , blz . 965/64 . ( 2 ) Doc . EP 8659/def . _ Zitting van 12 november 1962 _ Doc . no . 100 . ( 3 ) Doc . EP 119 , 15 januari 1963 ; punt 34 van hoofdstuk II . ( 4 ) Doc . EP 99 , 17 december 1963 . ( 5 ) Doc . EP 112 , 20 januari 1964 . ( 6 ) PB no . 189 van 29 . 12 . 1963 , punt 30/45 . ( 7 ) Doc . V / COM ( 65 ) 28 . ( 8 ) Advies uitgebracht op 26 maart 1965 ( PB no . 62 van 12 . 4 . 1965 ) . ( 9 ) Advies uitgebracht op 27 januari 1965 ( E.S.C . 37/65 , blz . 2305/65 van dit Publikatieblad ) . ( 10 ) Hierin werden de regeringen uitgenodigd \" over te gaan tot bijzondere afremmingsmaatregelen die onder andere bestaan in vermindering van de rechtstreeks van de overheid uitgaande vraag naar bouwwerken , vermindering van de fiscale voordelen en verlaging van de door haar verleende subsidies en premies , beperking van het hypothecair krediet en het tijdelijk verbieden van de constructie van luxueuse gebouwen . In de landen met een tekort aan schoolgebouwen of ziekenhuizen , alsmede aan woningen bestemd voor de weinig draagkrachtige groepen van de bevolking , dient de constructie van deze bouwwerken echter niet te worden beperkt of bemoeilijkt \" ( PB no . 64 van 22 . 4 . 1964 ) . ( 11 ) Aanbeveling van de Commissie aan de Lid-Staten inzake de activiteit van sociale instellingen ten behoeve van werknemers die zich binnen de Gemeenschap verplaatsen ( PB no . 75 van 16 . 8 . 1962 ) . AANBEVELING VAN DE COMMISSIE van 7 juli 1965 aan de Lid-Staten inzake de huisvesting van werknemers en hun gezinnen die zich binnen de Gemeenschap verplaatsen ( 65/379/EEG ) I . Toelichting 1 . Het is de Commissie dienstig voorgekomen , gezien de haar bij artikel 155 toegekende verantwoordelijkheden , tegelijk met de inwerkingtreding van Verordening no . 38/64/EEG van de Raad van 25 maart 1964 met betrekking tot het vrije verkeer van werknemers binnen de Gemeenschap ( 1 ) een geheel van maatregelen aan te bevelen die op verschillende niveaus en met min of meer dezelfde strekking een bijdrage kunnen leveren tot de oplossing van de ingewikkelde vraagstukken waartoe de huisvesting van deze werknemers en hun gezinnen , ongeacht de duur van hun verblijf , aanleiding geven . 2 . Verordening no . 15 had reeds in artikel 11 , lid 3 , uitvoering gegeven aan het beginsel , dat in dit opzicht de werknemers , onderdaan van een andere Lid-Staat op voet van gelijkheid behandeld moeten worden met de nationale werknemers , zulks met name ten aanzien van het verwerven van woongelegenheid . Dezelfde regel is in de nieuwe verordening weer opgenomen als artikel 10 , dat luidt : \" de werknemer die onderdaan is van een Lid-Staat en die regelmatig is tewerkgesteld op het grondgebied van een andere Lid-Staat , geniet dezelfde rechten en dezelfde voordelen als de nationale werknemers ten aanzien van het verwerven van woongelegenheid \" . Hiermede is in rechte de afschaffing tot stand gebracht van elke vorm van discriminatie op grond van nationaliteit , met name ten aanzien van de criteria voor de toewijzing van huurwoningen en ten aanzien van de toekenning door de overheid van leningen , premies , subsidies , belasting - en andere faciliteiten , die steunmaatregelen op het gebied van de huisvesting , met inbegrip van de eigendomsverkrijging , kunnen inhouden . 3 . Toch zouden bij de toepassing van artikel 10 van Verordening no . 38/64/EEG moeilijkheden kunnen rijzen : a ) Hoewel deze bepaling , evenals de gehele verordening , rechtstreeks toepasselijk is in elke Lid-Staat , niettegenstaande eventuele afwijkende bepalingen in de nationale wettelijke regelingen , zijn dikwijls in feite nog interne uitvoeringsmaatregelen nodig om wijziging te brengen in de ambachtelijke gedragslijn . b ) Het rechtstreeks ingrijpen van de staat maakt dikwijls slechts een deel uit van de overheidsmaatregelen op het gebied van de huisvesting . De lagere overheden of daarvan afhankelijke organen dragen , soms in hoofdzaak , de verantwoordelijkheid voor de uitvoering van het woningbeleid , vooral in de sociale sector . Deze omstandigheid kan het toezicht op de naleving van de in artikel 10 van bovengenoemde verordening gegeven voorschriften bemoeilijken . c ) Tenslotte vormt het huidige tekort aan woningen en met name aan sociale woningen nog steeds de voornaamste moeilijkheid in vele gebieden . 4 . a ) Dit tekort kan tot discriminaties leiden tussen de werknemers uit het eigen land en de werknemers die onderdaan zijn van de overige landen van de Gemeenschap . De laatsten blijven immers grotere feitelijke moeilijkheden ondervinden , waaraan bijzondere aandacht dient te worden geschonken , met name omdat zij bij hun aankomst in een gemeente niet voldoen aan de eis een zekere tijd in die gemeente gewoond te hebben , welke eis soms aan alle gegadigden voor bepaalde woningen wordt gesteld . b ) Men kan de nationale werknemer , zelfs wanneer deze van werk - en woongemeente verandert , en de werknemer die onderdaan is van een andere Lid-Staat niet op één lijn stellen , daar , hoe dan ook , de gevolgen van de verplaatsing voor hen zeer verschillend zijn . Zo moet de werknemer om de zijnen te doen overkomen , volgens artikel 17 , lid 3 , van Verordening no . 38/64/EEG \" de beschikking hebben over een woning voor zijn familie , die in het gebied waar hij werkt voor de nationale werknemers als normaal wordt beschouwd \" . c ) De Commissie ontkent tenslotte niet , dat zich gelijksoortige problemen voor kunnen doen ten aanzien van de gerepatrieerden en vluchtelingen van bepaalde landen van de Gemeenschap , voor wie overigens , en terecht , vaak bijzondere maatregelen zijn getroffen . Derhalve is het de taak van de Gemeenschap , om naast de maatregelen tot afschaffing van de enkele vormen van discriminatie die nog zouden kunnen bestaan , te zorgen voor speciale activiteiten ten behoeve van de huisvesting van deze werknemers , zulks ter ondersteuning en stimulering van de activiteiten in de Lid-Staten in die richting , opdat de werknemers uit een ander land van de Gemeenschap daadwerkelijk dezelfde kansen op toewijzing van een woning krijgen als de werknemers van het ontvangende land . 5 . Om drie redenen is een initiatief op dit gebied gerechtvaardigd , dit vooral gezien hetgeen deze werknemers tot de economische expansie van de laatste jaren , in het bijzonder door een groot deel van de zwaarste taken te vervullen , hebben bijgedragen : a ) Op de eerste plaats kan men sociaal gezien de ogen niet sluiten voor de menselijke gevolgen van deze migraties , die alleen moeten worden vergemakkelijkt indien deze noodzakelijk zijn of indien de belanghebbenden dit willen , zonder echter uit het oog te verliezen dat het dikwijls de voorkeur verdient om het ter plaatse beschikbare arbeidspotentieel te ontwikkelen . b ) Voorts werkt economisch gezien het ontbreken van behoorlijke woongelegenheid een onstabiele personeelsbezetting in de onderneming en de terugkeer naar het land van herkomst in de hand , hetgeen een ongunstige invloed uitoefent op de economische expansie . c ) Politiek gezien tenslotte , met name met het oog op het algemene evenwicht in de toepassing van het Verdrag , moet alles in het werk worden gesteld om de verwezenlijking van het vrije verkeer van werknemers en ht recht van vestiging van zelfstandigen te bevorderen . 6 . Om deze drie redenen van respectievelijk sociale , economische en politieke aard is de Commissie , ondanks de ingewikkeldheid van de problematiek van de huisvesting van deze werknemers en vooral van hun gezin , op dit gebied tot initiatieven gekomen . Tot dit doel heeft zij verscheidene studies verricht en een partiële enquête doen instellen naar de omstandigheden waaronder de werknemers , die zich binnen de Gemeenschap verplaatsen , gehuisvest zijn . 7 . Deze werkzaamheden hebben de volgende conclusies opgeleverd : a ) Het is noodzakelijk met bijzondere aandacht de daadwerkelijke toepassing van de hierboven genoemde artikelen 10 en 17 van Verordening no . 38/64/EEG te volgen , opdat aan elke vorm van discriminatie een einde wordt gemaakt . b ) Er is een verschillende aanpak van de problemen vereist naar gelang het gaat om de huisvesting van alleenstaande werknemers ( ongehuwden of alleen gekomen gehuwden ) dan wel om de huisvesting van werknemers die vergezeld zijn van hun gezin . Uit de onderzoekingen is gebleken dat zich in al deze gevallen bijzondere hindernissen voordoen voor de migrerende werknemers , die allerlei moeilijkheden ondervinden ( van materiële en psychologische aard , op taalkundig gebied , enz . ) . c ) Het aanhoudende tekort aan sociale woningen in verschillende landen van de Gemeenschap en de financiering van de bouw van een groter aantal nieuwe woningen vormen de kern van het probleem , dat de nationale werknemers , de interne migranten of degenen die zich van de ene Lid-Staat naar de andere begeven , raakt . 8 . Gezien de grote betekenis van het financieringsvraagstuk heeft de Commissie in haar \" Memorandum over het werkprogramma van de Gemeenschap gedurende de tweede etappe \" van 24 oktober 1962 verklaard het noodzakelijk te achten \" adviezen , aanbevelingen of voorstellen uit te werken , gericht op : ... de financiële samenwerking tussen de Lid-Staten ten behoeve van woningen voor werknemers die zich binnen de Gemeenschap verplaatsen \" ( paragraaf 82 ) . Het doel van de onderhavige aanbeveling is gevolg te geven aan enkele van de in deze paragraaf 82 van het Memorandum geformuleerde desiderata , in het bijzonder met betrekking tot de kwaliteit van de huisvesting en de bevrediging van de behoeften aan sociale woningen . Tijdens het colloquium over de sociale woningbouwpolitiek , dat van 16 t / m 19 december 1963 te Brussel werd gehouden en waarbij de volgende drie aspecten van het thema werden behandeld ; _ de woningbehoeften , _ vraag en koopkracht , _ de voorwaarden voor toewijzing van sociale huurwoningen , werd gewezen op de bijzondere moeilijkheden die ondervonden worden door de werknemers die zich binnen de Gemeenschap verplaatsen . 9 . Het vraagstuk van de huisvesting van migrerende werknemers werd op internationaal vlak reeds in verschillende akten behandeld , zoals in : a ) het Verdrag no . 97 van de Internationale Arbeidsorganisatie ( Genève , 1 juli 1949 ) betreffende de migrerende werknemers ; b ) Aanbeveling no . 115 van de Internationale Arbeidsorganisatie ( Genève , 28 juni 1961 ) betreffende de huisvesting van werknemers , waarin het artikel 5 , naar aanleiding van een voorstel van de Commissie , op eenstemming verzoek van de zes Lid-Staten werd opgenomen ; c ) het Europees Sociaal Handvest ( Raad van Europa _ Turijn _ 18 oktober 1961 ) ; het artikel 19 betreffende het recht van migrerende werknemers en hun gezinnen op bescherming en bijstand ; de overeenkomstsluitende partijen verbinden zich onder andere voor deze werknemers \" ... c ) de huisvesting ... \" te waarborgen . De Commissie heeft de Lid-Staten uitgenodigd dit Handvest , dat op 26 februari 1965 van kracht werd , te ratificeren . 10 . De Commissie heeft voorts niet nagelaten aandacht te schenken aan het standpunt dat ten deze door het Europese Parlement en door het Economisch en Sociaal Comité werd ingenomen . Zo heeft de Sociale Commissie van het Europese Parlement ( 2 ) de aandacht gevestigd op de noodzaak door middel van financiële steun de bouw van woningen voor de werknemers , die zich binnen de Gemeenschap verplaatsen , te bevorderen . In een ander verslag van de Sociale Commissie van het Europese Parlement nopens het Verslag over de ontwikkeling van de sociale toestand in de Gemeenschap in 1961 ( 3 ) wordt de wens uitgesproken dat de Executieve de regeringen zou verzoeken woningen te bouwen voor migrerende werknemers . Ook in het verslag van de Economische en Financiële Commissie nopens het regionale beleid in de Gemeenschap ( 4 ) wordt aandacht gevraagd voor de noodzaak woningen te bouwen in de gebieden waar werknemers die deelnemen aan het vrije verkeer zich vestigen . Tenslotte wordt in een ander verslag ( 5 ) aanbevolen de mogelijkheid te onderzoeken kredieten tegen verminderde rente te verstrekken voor de sociale woningbouw ten behoeve van migrerende werknemers . Van zijn kant heeft het Economisch en Sociaal Comité in zijn advies inzake hoofdstuk VI ( Sociale Politiek ) van het \" Memorandum van de Commissie van de E.E.G . over het werkprogramma van de Gemeenschap gedurende de tweede etappe \" opnieuw de wenselijkheid naar voren gebracht , zoals het reeds eerder en met name in zijn advies van 30 januari 1963 inzake het vrij verkeer van werknemers had gedaan , van een \" communautaire actie op het terrein van de woningbouw , met name ten behoeve van de migrerende werknemers \" ( 6 ) . Met dezelfde gedachten voor ogen , heeft de Commissie in haar voorstellen van 27 januari 1965 aan de Raad van Ministers het initiatief genomen tot een aanvullende verordening waarmee beoogd wordt de doeltreffendheid van de maatregelen van het Europees Sociaal Fonds te vergroten en waarin met name een steun begrepen is met betrekking tot \" de bouw van sociale woningen , welke bestemd zijn voor werknemers die zich binnen de Gemeenschap hebben verplaatst \" ( 7 ) . 11 . De Commissie van de E.E.G . heeft er waarde aan gehecht de Hoge Autoriteit van de E.G.K.S . en de Commissie van de E.G.A . te raadplegen , die de onderhavige aanbeveling volledig ondersteunen , onverminderd de maatregelen die in het kader van hun onderscheiden verdragen konden of zullen worden genomen . 12 . Hoewel de Commissie veel waardering heeft voor de pogingen die de overheid , de werkgevers en de verschillende belanghebbende instellingen in de ontvangende landen hebben aangewend en nog aanwenden om het vraagstuk van de huisvesting van werknemers en hun gezinnen die zich binnen de Gemeenschap verplaatsen op te lossen , meent zij toch dat nieuwe initiatieven moeten worden genomen om tot een snellere oplossing te komen van de ernstige moeilijkheden die in feite nog de volledige toepassing van het beginsel van het vrije verkeer van werknemers en van het recht van vestiging , zoals die geleidelijk van kracht worden , in de weg staan . 13 . De Commissie acht het wenselijk dat de betrokken nationale overheidsinstanties onderhavige aanbeveling op zo groot mogelijke schaal verspreiden , en dat _ op basis van rapporten van de Lid-Staten waarvan sprake is aan het slot van deze aanbeveling _ een geregelde gedachtenwisseling zal plaatsvinden , die leidt tot verbetering van de huisvesting der werknemers en hun gezinnen , die zich binnen de Gemeenschap verplaatsen . II . Aanbeveling Om deze redenen en op grond van de bepalingen van het Verdrag en met name van artikel 155 , beveelt de Commissie , na raadpleging van het Europese Parlement ( 8 ) en het Economisch en Sociaal Comité ( 9 ) , de Lid-Staten aan de nodige wettelijke en bestuursrechtelijke , alsmede alle overige dienstige maatregelen te treffen , opdat de hierna genoemde doelstellingen zullen worden verwezenlijkt : 1 . Berekening van de huidige en toekomstige behoeften Bij de berekening van de huidige en toekomstige woningbehoeften _ op nationaal , regionaal en plaatselijk niveau _ moet zowel rekening gehouden worden met de onderdanen van het betrokken land en de onderdanen van de overige Lid-Staten ( werknemers of zelfstandigen ) , als met de werknemers uit de geassocieerde Europese en overzeese landen en met de werknemers uit derde landen . Bij het bepalen van de invloed die de immigratie zal hebben op de toekomstige bevolking en woningbehoefte , waarbij het gaat om specifieke verwachtingen in het kader van de economische en sociale vooruitzichten op middellange of lange termijn , dient bij de hypotheses die met betrekking tot het aantal van deze werknemers worden uitgewerkt niet alleen rekening te worden gehouden met ongehuwde of niet van hun gezin vergezelde werknemers , maar ook met een voldoende aantal gezinnen van verschillende grootte . Het is nuttig erin te voorzien dat deze hypothesen regelmatig worden geverifieerd , waarbij rekening wordt gehouden met de werkelijke situaties , met name op regionaal en plaatselijk niveau , en in het bijzonder met de onder punt 3 genoemde gegevens . 2 . Financieringsprogramma Het is gewenst te komen tot de opstelling of eventueel herziening van één - of meerjarenprogramma's voor de financiering ( en in het bijzonder voor de financiële steunmaatregelen van de overheid ten behoeve van de woningbouw ) of voor de bouw van sociale woningen , waarbij rekening wordt gehouden met de extra behoeften , met name op regionaal niveau , die voortvloeien uit de aanwezigheid van werknemers en gezinnen afkomstig uit andere landen van de Gemeenschap , geassocieerde staten , overzeese landen en derde landen , evenals met de onder punt 1 genoemde verwachtingen . Bij de uitvoering van deze programma's dient rekening te worden gehouden met punt 9 ( 10 ) van de aanbeveling van de Raad van Ministers aan de Lid-Staten inzake het conjunctuurbeleid van 15 april 1964 . Wanneer in een Lid-Staat de bouw van sociale woningen aan een contingent is gebonden en wanneer de toewijzing ervan ressorteert onder de plaatselijke overheden , zou aan deze moeten worden voorgeschreven dat zij een bepaald percentage dienen te reserveren voor \" migrerende \" werknemers en dat zij daartoe dienen te voorzien in de nodige financiële middelen . 3 . Gegevens betreffende de huisvesting van deze werknemers Gestreefd moet worden naar verbetering van de gegevens over de feitelijke huisvestingssituatie van de werknemers die zich binnen de Gemeenschap verplaatsen opdat in het bijzonder door allen die belast zijn met de uitvoering van de artikelen 10 en 17 van Verordening no . 38/64/EEG toezicht kan worden uitgeoefend op de daadwerkelijke toepassing van deze artikelen , zowel wat betreft de afschaffing van elke vorm van discriminatie als wat betreft de toelating van het gezin . De enquêtes die door de betrokken nationale overheidsinstanties of onder hun verantwoordelijkheid dienen te worden gehouden om de situatie van deze werknemers te vergelijken met die van de nationale werknemers onder soortgelijke omstandigheden en in gelijksoortige gebieden moeten de volgende gegevens opleveren : a ) het aantal sociale woningen , huurwoningen en andere , bestemd voor alleenstaanden of gezinnen , dat aan migrerende werknemers werd toegewezen ; b ) het aantal werknemers dat voornemens is het gezin te laten overkomen wanneer zij over een normale woning beschikken ; c ) een raming van het bedrag dat zij in dat geval zouden willen besteden , in verhouding met hetgeen zij reeds doen . De enquêtes moeten eveneens gegevens verstrekken over het aantal van deze werknemers die ondergebracht zijn in gemeenschappelijke of tijdelijke woongelegenheden , barakken , krotwoningen of niet voor bewoning bestemde lokaliteiten , alsmede over het aantal van hen dat gehuisvest is onder omstandigheden ( overbezetting van de woning ) die in het betrokken gebied als abnormaal worden beschouwd . 4 . Maatregelen ter verbetering van de woningvoorziening a ) Er dient een overzicht te worden gemaakt van de maatregelen die werden genomen om volledige uitvoering te geven aan artikel 10 van Verordening no . 38/64/EEG ; dit overzicht zou met name dienen om vast te stellen of elke vorm van directe of indirecte discriminatie is afgeschaft bij de criteria die door de ter plaatse bevoegde instanties worden aangelegd bij de wachtlijsten voor of de toewijzing van sociale woningen en bij de toekenning van andere voordelen voor het verwerven van woongelegenheid . b ) Het is wenselijk een overzicht op te stellen van de resultaten die zijn bereikt in het kader van bilaterale of multilaterale overeenkomsten strekkende tot verbetering van de huisvesting van de werknemers die zich binnen de Gemeenschap verplaatsen . 5 . Financiële samenwerking Het tot stand brengen van een financiële samenwerking tussen de Lid-Staten in het daartoe best passend kader en volgens de daartoe meest geëigende wegen , ten einde de bouw van woningen door verschillende organisaties _ met inbegrip van de woningbouwverenigingen _ te bevorderen , in het bijzonder in de gebieden , waar een tekort heerst of waar een belangrijke immigratie wordt verwacht ; zulks zonder voorbij te gaan aan de mogelijkheid de particuliere financiële samenwerking te bevorderen , met name tussen de op het gebied van de sociale woningbouw gespecialiseerde organisaties , ten einde gemakkelijker kapitaal tegen verminderde rente te kunnen aantrekken . De uitbreiding van de bemoeiingen van de Europese Investeringsbank , ten einde bij te dragen in de financiering van de bouw van sociale woningen , wanneer is voldaan aan de voorwaarden zoals die momenteel zijn opgesomd in artikel 130 van het Verdrag en in de statuten van de Bank , welke zijn opgenomen in het aan het Verdrag gehechte protocol . 6 . Toepassing van de woningnormen a ) De normen die in de verschillende landen van kracht zijn en die welke vervat zijn in Aanbeveling no . 115 van de Internationale Arbeidsorganisatie betreffende de huisvesting van werknemers moeten zonder discriminatie tussen de eigen onderdanen en de onderdanen van een andere Lid-Staat worden toegepast . Waar nodig moet tot de opstelling of herziening van dergelijke normen worden overgegaan zoals aanbevolen in paragraaf 19 van de \" Algemene Beginselen \" en in de paragrafen 7 t / m 11 van de suggesties betreffende de wijze van toepassing van deze aanbeveling . b ) Met betrekking tot de collectieve woongelegenheden dienen naast het toezicht op de toepassing van deze normen de nodige maatregelen te worden genomen om enerzijds elke vorm van segregatie bij de keuze van de plaats voor deze woongelegenheden te vermijden en anderzijds het contact met de plaatselijke bevolking te bevorderen , met name door het gebruiken en in het leven roepen van collectieve voorzieningen ( onder meer sociale medische , culturele en onderwijsvoorzieningen ) . In dit verband wordt aandacht gevraagd voor het belang dat moet worden gehecht aan afzonderlijke woongelegenheid voor de jeugdige werknemers wanneer zulks door hun aantal wordt gerechtvaardigd , en aan het betrekken van de werknemers in het beheer van de collectieve woongelegenheden , of althans aan de omstandigheid dat zij bij de verantwoordelijke leiding worden vertegenwoordigd . 7 . Voorlichting van de werknemers Er dient gezorgd te worden voor een nauwkeurige voorlichting van de werknemers die zich binnen de Gemeenschap verplaatsen , door alle betrokken instanties van het land van herkomst en het ontvangende land , zulks met name door inschakeling van de in de aanbeveling van de Commissie van 25 juli 1962 ( 1 ) bedoelde sociale instellingen , opdat : a ) iedere werknemer , wanneer hij een aanvrage indient om in het buitenland te gaan werken op de hoogte is van de algemene woning - en huisvestingssituatie in het land van de E.E.G . waar hij voornemens is zich te vestigen , alsmede van de te verwachten huur - en eventuele bijkomende kosten , zowel absoluut als in verhouding tot zijn loon . b ) op hun plaats van bestemming deze werknemers terstond in hun eigen taal tot in bijzonderheden worden ingelicht omtrent enerzijds de hoogte van de voorgeschreven of gebruikelijke huur , met inbegrip van de kosten van onderdak in hotels , en anderzijds omtrent de mogelijkheden een sociale woning te krijgen of voor sociale uitkeringen in verband met de kosten van huisvesting in aanmerking te komen ; c ) in beide gevallen de werknemers die gezinshoofd zijn , ingelicht worden omtrent de in het ontvangende land van kracht zijnde administratieve voorschriften inzake gezinshereniging en omtrent de feitelijke mogelijkheden om een woning voor hun gezin te vinden . 8 . Door de werkgever ter beschikking gestelde woningen a ) Ingeval de woning door de werkgever ter beschikking wordt gesteld , dienen de huisvestingsvoorwaarden met betrekking tot de woning , al dan niet in de arbeidsovereenkomst , duidelijk te zijn omschreven . Daarbij dienen , behalve de plaats en de aard van de woning , inzake het bedrag van de huur en de bijkomende kosten nadere details te worden gegeven , evenals inzake de voorwaarden waaronder de huurovereenkomst kan worden opgezegd of waaronder de ontruiming van de woning kan worden gevorderd , in het bijzonder bij beëindiging van de arbeidsovereenkomst ( opzegtermijn ) . Het is eveneens gewenst dat het privéleven van de werknemers met waarborgen wordt omgeven , met name wanneer zij gemeenschappelijk zijn gehuisvest . In het laatste geval zouden de eventueel geldende gedragsregels als bijlage aan de arbeidsovereenkomst moeten worden gehecht . b ) Modelclausules inzake de in paragraaf a ) bedoelde huisvestingsvoorwaarden moeten worden opgesteld . De Commissie _ verzoekt de regeringen van de Lid-Staten haar elke twee jaar , zulks voor het eerst één jaar nadat deze aanbeveling is uitgegaan , op de hoogte te houden van de maatregelen die zij ter uitvoering van deze aanbeveling hebben getroffen , alsmede van de toepassing ervan , van de daarbij ondervonden moeilijkheden , van de beschikbare gegevens inzake de huisvesting van de werknemers die zich binnen de Gemeenschap verplaatsen en van hun gezin , en tenslotte van de suggesties welke zij dienstig mochten achten ; _ biedt de medewerking van haar diensten aan , met name met betrekking tot de bestudering van de wijze waarop de financiële samenwerking tussen de overheid of particuliere organisaties in de verschillende Lid-Staten ter bevordering van de woningbouw tot stand kan worden gebracht . Gedaan te Brussel , 7 juli 1965 . Voor de Commissie De Voorzitter Walter HALLSTEIN",
  "source": "EUR LEX"
}