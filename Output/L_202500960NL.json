{
  "url": "http://www.w3.org/1999/xhtml\">",
  "content": "L_202500960NL.000101.fmx.xml Publicatieblad van de Europese Unie NL L-serie 2025/960 20.5.2025 BESLUIT (GBVB) 2025/960 VAN DE RAAD van 20 mei 2025 tot wijziging van Besluit (GBVB) 2018/1544 betreffende beperkende maatregelen tegen de proliferatie en het gebruik van chemische wapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 oktober 2018 heeft de Raad Besluit (GBVB) 2018/1544 ( 1 ) betreffende beperkende maatregelen tegen de proliferatie en het gebruik van chemische wapens vastgesteld. (2) Op 18 november 2024 en 14 februari 2025 heeft de Organisatie voor het verbod van chemische wapens (Organisation for the Prohibition of Chemical Weapons — OPCW) verslagen van twee bezoeken voor technische bijstand uitgebracht waarin de aanwezigheid van de oproerbeheersingsstof CS en aanverwante verbindingen in de verzamelde monsters wordt bevestigd, wat wijst op een patroon van gebruik van oproerbeheersing als oorlogvoeringsmethode aan de frontlinies in Oekraïne, wat verboden is uit hoofde van artikel I, lid 5, van het Verdrag inzake chemische wapens. (3) In dat verband, en gezien de aanhoudende dreiging die uitgaat van de proliferatie en het gebruik van chemische wapens, moeten drie entiteiten worden opgenomen op de in de bijlage bij Besluit (GBVB) 2018/1544 opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (4) Besluit (GBVB) 2018/1544 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2018/1544 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 20 mei 2025. Voor de Raad De voorzitter K. KALLAS ( 1 ) Besluit (GBVB) 2018/1544 van de Raad van 15 oktober 2018 betreffende beperkende maatregelen tegen de proliferatie en het gebruik van chemische wapens ( PB L 259 van 16.10.2018, blz. 25 , ELI: http://data.europa.eu/eli/dec/2018/1544/oj ). BIJLAGE In de bijlage bij Besluit (GBVB) 2018/1544 worden aan rubriek B “Rechtspersonen, entiteiten en lichamen” de volgende vermeldingen toegevoegd: Naam Identificatiegegevens Motivering Datum van plaatsing op de lijst “4. Radiological Chemical and Biological Defence Troops of the Ministry of Defence of the Russian Federation (defensiemacht van het ministerie van Defensie van de Russische Federatie tegen radiologische, chemische en biologische dreigingen) (Войска радиационной, химической и биологической защиты Министерства обороны Российской Федерации) Adres: Corpus 2, Building 22, Frunze Embankment, 119160 Moscow, Russian Federation (Moskou, Russische Federatie) Website: https://eng.mil.ru/en/structure/forces/ground/structure/rhbz.htm Registratienummer: 1037739635890 Fiscaal identificatienummer (INN): 7704195013 De defensiemacht tegen radiologische, chemische en biologische dreigingen is de bevoegde entiteit van de Russische strijdkrachten die verantwoordelijk is voor chemische en biologische oorlogvoering. In die hoedanigheid is de defensiemacht tegen radiologische, chemische en biologische dreigingen betrokken bij het gebruik van chemische wapens door de Russische Federatie. Het gaat onder meer om stoffen voor oproerbeheersing, zoals CS-gas, die door Russische troepen in Oekraïne zijn gebruikt als oorlogvoeringsmethode, in strijd met artikel I, lid 5, van het Verdrag inzake chemische wapens, waarbij Rusland partij is. Het gebruik van CS-gas is bevestigd in verslagen die in november 2024 en februari 2025 na bezoeken voor technische bijstand in Oekraïne zijn uitgebracht door de Organisatie voor het verbod van chemische wapens (Organisation for the Prohibition of Chemical Weapons — OPCW). Derhalve is de defensiemacht tegen radiologische, chemische en biologische dreigingen betrokken bij het gebruik van chemische wapens. 20.5.2025 5. 27th Scientific Centre of the Ministry of Defence of the Russian Federation (27e wetenschappelijk centrum van het ministerie van Defensie van de Russische Federatie) (27-й Центральный научно-исследовательский институт Министерства обороны Российской Федерации) Adres: 51 st Khoroshevsky Passage, 123007 Moscow, Russian Federation (Moskou, Russische Federatie) Telefoon: + 7 (495) 945 76 96 Fiscaal identificatienummer (INN): 7714676767 Website: http://eng.mil.ru/en/science/sro/information.htm?id=10992@morfOrgScience Email: fin27cnii@mail.ru Geassocieerde entiteit: Radiological Chemical and Biological Defence Troops of the Ministry of Defence of the Russian Federation (defensiemacht van het Ministerie van Defensie van de Russische Federatie tegen radiologische, chemische en biologische dreigingen) Het 27e wetenschappelijk centrum van het ministerie van Defensie van de Russische Federatie is een ondergeschikte eenheid van de defensiemacht tegen radiologische, chemische en biologische dreigingen. Als toonaangevende onderzoeksentiteit binnen het Russische leger behoort de entiteit tot het Russische leger en is zij betrokken bij de ontwikkeling en het gebruik van chemische stoffen. Het 27e wetenschappelijk centrum van het ministerie van Defensie van de Russische Federatie heeft dus banden met de defensiemacht tegen radiologische, chemische en biologische dreigingen. 20.5.2025 6. 33rd Central Scientific Research and Testing Institute of the Ministry of Defence of the Russian Federation (33e centraal wetenschappelijk instituut voor onderzoek en tests van het ministerie van Defensie van de Russische Federatie) (33 Центральный научно-исследовательский испытательный институт Министерства обороны Российской Федерации) Adres: 1 Ulitsa Krasnoznamennaya, Volsk-18/Shikhany, Saratov Oblast, Russian Federation (Oblast Saratov, Russische Federatie); Krasnoznamennaya Street 1, Volsk-18, Saratov, 412918 Russian Federation (Saratov, Russische Federatie) Telefoon: + 7 (343) 255 99 88 Fiscaal identificatienummer (INN): 6441013942/644101001 Website: https://eng.mil.ru/science/SRI/information.htm?id=12027@morfOrgScience E-mail: 33cnii-fes@mil.ru Geassocieerde entiteit: Radiological Chemical and Biological Defence Troops of the Ministry of Defence of the Russian Federation (defensiemacht van het ministerie van Defensie van de Russische Federatie tegen radiologische, chemische en biologische dreigingen) Het 33e centraal wetenschappelijk instituut voor onderzoek en tests van het ministerie van Defensie van de Russische Federatie is een ondergeschikte eenheid van de defensiemacht tegen radiologische, chemische en biologische dreigingen. Als toonaangevende entiteit voor chemisch onderzoek en chemische tests binnen het Russische leger behoort de entiteit tot het Russische leger en is zij betrokken bij de ontwikkeling en het gebruik van chemische stoffen. Het 33e centraal wetenschappelijk instituut voor onderzoek en tests van het ministerie van Defensie van de Russische Federatie heeft dus banden met de defensiemacht tegen radiologische, chemische en biologische dreigingen. 20.5.2025” ELI: http://data.europa.eu/eli/dec/2025/960/oj ISSN 1977-0758 (electronic edition)",
  "source": "EUR LEX"
}