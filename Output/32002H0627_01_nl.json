{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002H0627(01):NL:HTML\">",
  "content": "EUR-Lex - 32002H0627(01) - NL Avis juridique important | 32002H0627(01) Aanbeveling van de Raad van 13 juni 2002 betreffende de samenwerking tussen de autoriteiten van de lidstaten die bevoegd zijn voor particuliereÂ beveiligingssector Publicatieblad Nr. C 153 van 27/06/2002 blz. 0001 - 0001 Aanbeveling van de Raad van 13 juni 2002 betreffende de samenwerking tussen de autoriteiten van de lidstaten die bevoegd zijn voor particuliere beveiligingssector (2002/C 153/01) DE RAAD VAN DE EUROPESE UNIE, Overwegende hetgeen volgt: (1) Deskundigen op het gebied van particuliere beveiliging hebben van 13 tot en met 17 november 2000 te Madrid en op 6 en 7 september 2001 te Brussel studiebijeenkomsten gehouden en daar bepaalde conclusies aangenomen. (2) De activiteiten van de particuliere beveiligingssector zijn van invloed op de preventie van misdaad en de vrijwaring van de openbare veiligheid. (3) De informatiestroom die gegenereerd wordt door de activiteiten van particuliere beveiligingsdiensten vervult op deze gebieden een belangrijke functie. (4) De samenwerking tussen de voor particuliere beveiliging bevoegde autoriteiten van de lidstaten dient met betrekking tot het beheer van deze informatiestroom te worden bevorderd en vergemakkelijkt, BEVEELT de lidstaten AAN: 1. De samenwerking tussen de nationale autoriteiten die bevoegd zijn voor particuliere beveiliging te bevorderen en te vergemakkelijken, teneinde: a) ervaringen uit te wisselen inzake het beheer, overeenkomstig het nationale recht, van informatie die afkomstig is van particuliere beveiligingsfirma's en die relevant is voor de openbare veiligheid; b) de \"beste parktijken\" vast te stellen met betrekking tot het beheer van informatie die afkomstig is van de betrokken firma's en die relevant is voor de openbare veiligheid. 2. Voor bovengenoemde doeleinden ten minste elke twee jaar een vergadering te organiseren van de nationale autoriteiten die bevoegd zijn voor de particuliere beveiligingssector. Gedaan te Luxemburg, 13 juni 2002. Voor de Raad De voorzitter M. Rajoy Brey",
  "source": "EUR LEX"
}