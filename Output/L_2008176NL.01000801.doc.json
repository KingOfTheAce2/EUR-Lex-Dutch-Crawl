{
  "url": "http://www.w3.org/1999/xhtml\">",
  "content": "L_2008176NL.01000801.xml 4.7.2008 NL Publicatieblad van de Europese Unie L 176/8 VERORDENING (EG) N r. 635/2008 VAN DE COMMISSIE van 3 juli 2008 houdende aanpassing, op grond van Verordening (EG) nr. 338/2008 van de Raad, van de aan Polen toe te wijzen quota voor de vangst van kabeljauw in de Oostzee (deelsectoren 25-32, EG-wateren) in de periode 2008-2011 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2847/93 van de Raad van 12 oktober 1993 tot invoering van een controleregeling voor het gemeenschappelijk visserijbeleid ( 1 ) , en met name op artikel 23, lid 1, Overwegende hetgeen volgt: (1) Op grond van in 2007 door Polen verricht onderzoek heeft die lidstaat de Commissie ervan in kennis gesteld dat het nationale quotum voor de vangst van kabeljauw in het oostelijke deel van de Oostzee (deelsectoren 25-32, EG-wateren) in 2007 met 8 000 ton is overschreden. (2) Overeenkomstig artikel 23, lid 1, van Verordening (EEG) nr. 2847/93 dient de Commissie, wanneer zij vaststelt dat een lidstaat zijn jaarlijks quotum voor een bestand heeft overschreden, kortingen toe te passen op het quotum. (3) Krachtens artikel 2 van Verordening (EG) nr. 338/2008 van 14 april 2008 van de Raad inzake de aanpassing van de aan Polen toe te wijzen quota voor de vangst van kabeljauw in de Oostzee (deelsectoren 25-32, EG-wateren) in de periode 2008-2011 ( 2 ) dienen de quota te worden verminderd over een periode van vier jaar, namelijk met 10 % van de in 2007 buiten het quotum gevangen hoeveelheid in 2008, en met telkens 30 % van de in 2007 buiten het quotum gevangen hoeveelheid in 2009, 2010 en 2011. (4) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 De aan Polen toe te wijzen quota voor de vangst van kabeljauw in de Oostzee (deelsectoren 25-32, EG-wateren) in de periode 2008-2011 worden verminderd overeenkomstig de in bijlage vastgestelde tabel. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juli 2008. Voor de Commissie Joe BORG Lid van de Commissie ( 1 ) PB L 261 van 20.10.1993, blz. 1 . Verordening laatstelijk gewijzigd bij Verordening (EG) nr. 1098/2007 ( PB L 248 van 22.9.2007, blz. 1 ). ( 2 ) PB L 107 van 17.4.2008, blz. 1 . BIJLAGE Quotumverlagingen 2008-2011 Land Soort Code van het bestand Gebied 2008 2009 2010 2011 Polen Kabeljauw ( Gadus morhua ) COD/3D25 t/m COD/3D32 Deelsectoren 25-32 (EG-wateren) 800 2 400 2 400 2 400",
  "source": "EUR LEX"
}