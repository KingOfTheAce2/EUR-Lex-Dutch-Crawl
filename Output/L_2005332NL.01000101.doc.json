{
  "url": "http://www.w3.org/1999/xhtml\">",
  "content": "L_2005332NL.01000101.xml 19.12.2005 NL Publicatieblad van de Europese Unie L 332/1 BESLUIT VAN DE RAAD van 3 oktober 2005 betreffende de ondertekening van een protocol bij de Kaderovereenkomst inzake handel en samenwerking tussen de Europese Gemeenschap en haar lidstaten, enerzijds, en de Republiek Korea, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2005/891/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 57, lid 2, artikel 71, artikel 80, lid 2, en de artikelen 133 en 181A, in samenhang met artikel 300, lid 2, eerste alinea, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 3 december 2004 heeft de Raad de Commissie gemachtigd namens de Gemeenschap en haar lidstaten met de Republiek Korea te onderhandelen over een aanpassing van de Kaderovereenkomst inzake handel en samenwerking tussen de Europese Gemeenschap en haar lidstaten, enerzijds, en de Republiek Korea, anderzijds ( 1 ) , teneinde rekening te houden met de toetreding van de nieuwe lidstaten tot de Europese Unie. (2) Deze onderhandelingen werden afgerond tot tevredenheid van de Commissie. (3) Het Protocol dient te worden ondertekend namens de Gemeenschap en haar lidstaten, BESLUIT: Enig artikel De voorzitter van de Raad wordt gemachtigd de persoon of personen aan te wijzen die gemachtigd is (zijn) namens de Gemeenschap en haar lidstaten over te gaan tot de ondertekening van het protocol bij de Kaderovereenkomst inzake handel en samenwerking tussen de Europese Gemeenschap en haar lidstaten, enerzijds, en de Republiek Korea, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. De tekst van het protocol is aan dit besluit gehecht. Gedaan te Luxemburg, 3 oktober 2005. Voor de Raad De voorzitter D. ALEXANDER ( 1 ) PB L 90 van 30.3.2004, blz. 46 .",
  "source": "EUR LEX"
}