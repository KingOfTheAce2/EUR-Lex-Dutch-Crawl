{
  "url": "http://www.w3.org/1999/xhtml\"><!--",
  "content": "L_2016170NL.01006901.xml 29.6.2016 NL Publicatieblad van de Europese Unie L 170/69 UITVOERINGSBESLUIT (EU) 2016/1049 VAN DE COMMISSIE van 27 juni 2016 tot vaststelling van de financiële bijdrage van de Unie in de door Cyprus in 2013 gedane uitgaven voor de financiering van de urgente maatregelen ter bestrijding van de ziekte van Newcastle (Kennisgeving geschied onder nummer C(2016) 3857) (Slechts de tekst in de Griekse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 652/2014 van het Europees Parlement en de Raad van 15 mei 2014 tot vaststelling van bepalingen betreffende het beheer van de uitgaven in verband met de voedselketen, diergezondheid en dierenwelzijn, alsmede in verband met plantgezondheid en teeltmateriaal, tot wijziging van de Richtlijnen 98/56/EG, 2000/29/EG en 2008/90/EG van de Raad, de Verordeningen (EG) nr. 178/2002, (EG) nr. 882/2004 en (EG) nr. 396/2005 van het Europees Parlement en de Raad, Richtlijn 2009/128/EG van het Europees Parlement en de Raad en Verordening (EG) nr. 1107/2009 van het Europees Parlement en de Raad en tot intrekking van de Besluiten 66/399/EEG en 76/894/EEG en Beschikking 2009/470/EG van de Raad ( 1 ) , en met name artikel 36, lid 4, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( 2 ) , en met name artikel 84, lid 2, artikel 121, lid 1, en artikel 133, lid 2, Overwegende hetgeen volgt: (1) Bij Verordening (EG) nr. 349/2005 van de Commissie ( 3 ) worden de voorschriften vastgesteld voor de betaling van een financiële bijdrage van de Unie voor urgente maatregelen voor de uitroeiing van bepaalde dierziekten, waaronder de ziekte van Newcastle. In artikel 7 van die verordening is bepaald welke documenten moeten worden ingediend door de lidstaat die om de financiële bijdrage van de Unie verzoekt en wat de uiterste termijnen voor het indienen daarvan zijn. (2) Uitvoeringsbesluit 2013/724/EU van de Commissie ( 4 ) voorziet in de toekenning van een financiële bijdrage van de Unie aan Cyprus in de kosten die deze lidstaat in 2013 heeft gemaakt voor overeenkomstig Beschikking 2009/470/EG van de Raad ( 5 ) genomen maatregelen ter bestrijding van de ziekte van Newcastle. Dienovereenkomstig werd aan die lidstaat een eerste tranche van 250 000 EUR betaald voor kosten die de lidstaat in 2013 heeft gemaakt, als onderdeel van de financiële bijdrage van de Unie. In Uitvoeringsbesluit 2013/724/EU is voorts bepaald dat het bedrag van de financiële bijdrage van de Unie wordt vastgesteld in een later besluit volgens de daarin bedoelde procedure. (3) Verordening (EU) nr. 652/2014 voorziet in betalingen die in die omstandigheden aan de lidstaten moeten worden verricht. In dat verband voorziet zij in de goedkeuring van uitvoeringshandelingen tot vaststelling van de financiële bijdrage. Bij die verordening werd ook Beschikking 2009/470/EG ingetrokken, en verwijzingen naar die beschikking gelden als verwijzingen naar Verordening (EU) nr. 652/2014. (4) Met Uitvoeringsbeschikking 2013/724/EU is voldaan aan de voorschriften van Verordening (EU, Euratom) nr. 966/2012, en met name van artikel 84. (5) Op 13 februari 2014 heeft Cyprus bij de Commissie een officieel verzoek om vergoeding ingediend, vergezeld van een financieel verslag, bewijsstukken en een epidemiologisch rapport over elk bedrijf waar dieren zijn gedood en vernietigd. Het verzoek om vergoeding betreft een bedrag van 355 361,23 EUR. (6) Op grond van het resultaat van de door de bevoegde controledienst uitgevoerde audit vooraf ter plaatse bleken uitgaven ten belope van 81 156,54 EUR niet in aanmerking te komen voor een financiële bijdrage van de Unie. De financiële bijdrage van de Unie moet daarom worden vastgesteld op 274 204,69 EUR. Naast de reeds betaalde tranche moet een definitieve aanvullende tranche van 24 204,69 EUR worden toegekend. (7) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 1.   De financiële bijdrage van de Unie in de door Cyprus in 2013 gedane uitgaven voor de financiering van urgente maatregelen ter bestrijding van de ziekte van Newcastle wordt vastgesteld op 274 204,69 EUR. 2.   Het saldo van de financiële bijdrage van de Unie die nog aan Cyprus moet worden uitbetaald, wordt vastgesteld op 24 204,69 EUR. Artikel 2 Dit besluit is gericht tot de Republiek Cyprus. Gedaan te Brussel, 27 juni 2016. Voor de Commissie Vytenis ANDRIUKAITIS Lid van de Commissie ( 1 ) PB L 189 van 27.6.2014, blz. 1 . ( 2 ) PB L 298 van 26.10.2012, blz. 1 . ( 3 ) Verordening (EG) nr. 349/2005 van de Commissie van 28 februari 2005 tot vaststelling van voorschriften inzake de communautaire financiering van de in Beschikking 90/424/EEG van de Raad bedoelde urgente maatregelen en maatregelen ter bestrijding van bepaalde dierziekten ( PB L 55 van 1.3.2005, blz. 12 ). ( 4 ) Uitvoeringsbesluit 2013/724/EU van de Commissie van 5 december 2013 betreffende een financiële bijdrage van de Unie in de kosten van urgente maatregelen ter bestrijding van de ziekte van Newcastle in Cyprus in 2013 ( PB L 328 van 7.12.2013, blz. 121 ). ( 5 ) Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( PB L 155 van 18.6.2009, blz. 30 ).",
  "source": "EUR LEX"
}