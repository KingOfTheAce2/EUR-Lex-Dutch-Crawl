{
  "url": "http://www.w3.org/1999/xhtml\">",
  "content": "L_2007262NL.01000301.xml 9.10.2007 NL Publicatieblad van de Europese Unie L 262/3 VERORDENING (EG) N r. 1175/2007 VAN DE COMMISSIE van 8 oktober 2007 houdende afwijking van Verordening (EG) nr. 1623/2000 tot vaststelling van de uitvoeringsbepalingen met betrekking tot de marktmechanismen als bedoeld in Verordening (EG) nr. 1493/1999 houdende een gemeenschappelijke ordening van de wijnmarkt DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 1 ) , en met name op artikel 33, Overwegende hetgeen volgt: (1) In artikel 27, lid 3, van Verordening (EG) nr. 1493/1999 is bepaald dat iedere natuurlijke persoon, rechtspersoon of groep personen die wijn heeft bereid, verplicht is alle bij deze wijnbereiding verkregen bijproducten voor distillatie te leveren. (2) Verordening (EG) nr. 1623/2000 van de Commissie ( 2 ) voorziet in bepalingen ter uitvoering van deze verplichte distillatie en artikel 49 bevat enkele uitzonderingen daarop. (3) Gebleken is dat, ondanks de door Hongarije genomen maatregelen, de distillatiecapaciteit in die lidstaat nog steeds ontoereikend is om alle bijproducten te distilleren. Derhalve moet Hongarije toestemming krijgen om bepaalde categorieën producenten uit te sluiten van de verplichting tot distillatie van de bijproducten van de wijnbereiding. (4) Om deze aan Hongarije verleende uitzondering het hele wijnoogstjaar te kunnen toepassen, moet de huidige verordening van toepassing worden met ingang van 1 augustus 2007. (5) De in deze verordening vastgestelde maatregelen zijn in overeenstemming met het Comité van beheer voor wijn, HEEFT DE VOLGENDE VERORDENING VASTGESTELD: Artikel 1 In afwijking van artikel 49, lid 4, onder a), van Verordening (EG) nr. 1623/2000 mag Hongarije voor het wijnoogstjaar 2007/2008 bepalen dat producenten die in de eigen installaties minder dan 500 hl wijn produceren, ontheven worden van de verplichting tot levering van de bijproducten voor distillatie op voorwaarde dat zij deze producten onder controle uit de markt nemen. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 augustus 2007. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 oktober 2007. Voor de Commissie Mariann FISCHER BOEL Lid van de Commissie ( 1 ) PB L 179 van 14.7.1999, blz. 1 . Verordening laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 194 van 31.7.2000, blz. 45 . Verordening laatstelijk gewijzigd bij Verordening (EG) nr. 923/2007 ( PB L 201 van 2.8.2007, blz. 9 ).",
  "source": "EUR LEX"
}