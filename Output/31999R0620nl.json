{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0620:NL:HTML\">",
  "content": "EUR-Lex - 31999R0620 - NL Avis juridique important | 31999R0620 Verordening (EG, EGKS, Euratom) nr. 620/1999 van de Raad van 22 maart 1999 houdende aanpassing van de bedragen van de dagvergoeding voor de dienstreizen binnen het Europees grondgebied van de lidstaten, als bedoeld in artikel 13 van bijlage VII bij het Statuut van de ambtenaren van de Europese Gemeenschappen Publicatieblad Nr. L 078 van 24/03/1999 blz. 0001 - 0002 VERORDENING (EG, EGKS, EURATOM) Nr. 620/1999 VAN DE RAAD van 22 maart 1999 houdende aanpassing van de bedragen van de dagvergoeding voor de dienstreizen binnen het Europees grondgebied van de lidstaten, als bedoeld in artikel 13 van bijlage VII bij het Statuut van de ambtenaren van de Europese Gemeenschappen DE RAAD VAN DE EUROPESE UNIE, Gelet op het Verdrag tot instelling van een Raad en een Commissie welke de Europese Gemeenschappen gemeen hebben, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 (1), laatstelijk gewijzigd bij Verordening (EG, EGKS, Euratom) nr. 2762/98 (2), inzonderheid op artikel 13 van bijlage VII bij genoemd statuut en op de artikelen 22 en 67 van de genoemde regeling, Gezien het voorstel van de Commissie, Overwegende dat de bedragen van de dagvergoeding voor dienstreizen moeten worden aangepast teneinde rekening te houden met de ontwikkeling van de prijzen en de wisselkoersen, welke sedert 1991 is vastgesteld in de diverse plaatsen binnen het Europese grondgebied van de lidstaten, HEEFT DE VOLGENDE VERORDENING VASTGESTELD: Artikel 1 Artikel 13 van bijlage VII bij het statuut wordt als volgt gewijzigd: 1. de tabel van artikel 13, lid 1, onder a), wordt vervangen door: >RUIMTE VOOR DE TABEL> 2. de eerste zin van lid 2 wordt vervangen door: \"2. Naast de bedragen van kolom I van de bovenstaande tabel wordt het bedrag van de hotelrekening, waarin de kamerprijs, het bedieningsgeld en de belasting zijn inbegrepen, doch niet de kosten van het ontbijt, vergoed tot een bedrag van ten hoogste: - 117,08 EUR voor België; - 148,07 EUR voor Denemarken; - 97,03 EUR voor Duitsland; - 99,63 EUR voor Griekenland; - 126,57 EUR voor Spanje; - 97,27 EUR voor Frankrijk; - 139,32 EUR voor Ierland; - 114,33 EUR voor Italië; - 106,92 EUR voor Luxemburg; - 131,76 EUR voor Nederland; - 124,89 EUR voor Portugal; - 149,03 EUR voor het Verenigd Koninkrijk.\". Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 maart 1999. Voor de Raad De Voorzitter G. VERHEUGEN (1) PB L 56 van 4. 3. 1968, blz. 1. (2) PB L 346 van 22. 12. 1998, blz. 1.",
  "source": "EUR LEX"
}