{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0899:NL:HTML\">",
  "content": "EUR-Lex - 32003D0899 - NL Avis juridique important | 32003D0899 2003/899/EG: Beschikking van de Commissie van 28 november 2003 tot vrĳstelling, voor bepaalde bedrĳven, op grond van Verordening (EG) nr. 88/97, van het antidumpingrecht op bepaalde rĳwielonderdelen uit de Volksrepubliek China, ingesteld bĳ Verordening (EG) nr. 71/97 van de Raad als uitbreiding van het bĳ Verordening (EEG) nr. 2474/93 ingestelde en bĳ Verordening (EG) nr. 1524/2000 gehandhaafde antidumpingrecht op rĳwielen uit de Volksrepubliek China, en tot opheffing van de schorsing van dit antidumpingrecht voor andere bedrĳven (kennisgeving geschied onder nummer C(2003) 4419) Publicatieblad Nr. L 336 van 23/12/2003 blz. 0101 - 0106 Beschikking van de Commissie van 28 november 2003 tot vrijstelling, voor bepaalde bedrijven, op grond van Verordening (EG) nr. 88/97, van het antidumpingrecht op bepaalde rijwielonderdelen uit de Volksrepubliek China, ingesteld bij Verordening (EG) nr. 71/97 van de Raad als uitbreiding van het bij Verordening (EEG) nr. 2474/93 ingestelde en bij Verordening (EG) nr. 1524/2000 gehandhaafde antidumpingrecht op rijwielen uit de Volksrepubliek China, en tot opheffing van de schorsing van dit antidumpingrecht voor andere bedrijven (kennisgeving geschied onder nummer C(2003) 4419) (2003/899/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap(1), zoals gewijzigd bij Verordening (EG) nr. 1972/2002 van de Raad(2) (de \"basisverordening\"), Gelet op Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China op de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 van de Commissie geregistreerde invoer(3) en gehandhaafd bij Verordening (EG) nr. 1524/2000 van de Raad(4), tot bepaalde rijwielonderdelen uit de Volksrepubliek China (de \"uitbreidingsverordening\"), Gelet op Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding, bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht(5) en het bij Verordening (EG) nr. 1524/2000 gehandhaafde antidumpingrecht (de \"vrijstellingsverordening\"), en met name op artikel 7, Na overleg met het Raadgevend Comité, Overwegende hetgeen volgt: (1) Na de inwerkingtreding van de vrijstellingsverordening hebben een aantal rijwielassemblagedrijven een verzoek ingediend op grond van artikel 3 van die verordening om te worden vrijgesteld van het uitgebreide antidumpingrecht op bepaalde rijwielonderdelen uit de Volksrepubliek China dat was ingesteld bij de uitbreidingsverordening. De Commissie heeft in het Publicatieblad van de Europese Unie verschillende lijsten gepubliceerd(6) waarbij verschillende bedrijven van het uitgebreide antidumpingrecht werden vrijgesteld op grond van artikel 5, lid 1, van de vrijstellingsverordening. (2) De Commissie heeft van de in tabel 1 vermelde bedrijven alle informatie ontvangen die zij nodig had om te kunnen nagaan of hun verzoek ontvankelijk was. Deze informatie werd onderzocht en gecontroleerd, indien nodig bij de betrokken bedrijven ter plaatse. Op grond van deze informatie heeft de Commissie vastgesteld dat de verzoeken die waren ingediend door de in tabel 1 vermelde bedrijven ontvankelijk zijn overeenkomstig artikel 4, lid 1, van de vrijstellingsverordening. TABEL 1 >RUIMTE VOOR DE TABEL> (3) Uit de door de Commissie gecontroleerde gegevens blijkt dat de waarde van de onderdelen uit de Volksrepubliek China die door de aanvragers waren gebruikt bij de assemblage van rijwielen lager was dan 60 % van de totale waarde van de onderdelen die bij deze assemblage waren gebruikt, zodat de aanvragers niet vallen onder het toepassingsgebied van artikel 13, lid 2, van de basisverordening. (4) Op grond van het bovenstaande en overeenkomstig artikel 7, lid 1, van de vrijstellingsverordening moeten de hierboven vermelde bedrijven worden vrijgesteld van het uitgebreide antidumpingrecht. (5) Overeenkomstig artikel 7, lid 2, van de vrijstellingsverordening moet de vrijstelling van het uitgebreide antidumpingrecht voor de in tabel 1 vermelde bedrijven in werking treden op de datum van ontvangst van hun verzoek en moet hun douaneschuld in verband met het uitgebreide antidumpingrecht met ingang van diezelfde datum als niet bestaande worden beschouwd. (6) De in tabel 2 vermelde bedrijven hebben eveneens een verzoek om vrijstelling van het uitgebreide antidumpingrecht ingediend. TABEL 2 >RUIMTE VOOR DE TABEL> Hierbij moet de opmerking worden gemaakt dat a) twee bedrijven niet de informatie hebben verstrekt die de Commissie had gevraagd; b) een ander bedrijf zijn verzoek om vrijstelling heeft ingetrokken; c) een ander bedrijf niet gevestigd bleek te zijn op het in de aanvraag vermelde adres; d) dat ambtenaren van de Commissie een bezoek hebben gebracht aan de laatste aanvrager waarbij bleek dat de rijwielonderdelen die deze aanvrager in de onderzochte periode (boekjaar 2002) had gekocht, aan derden waren doorverkocht en vervolgens samen met andere rijwielonderdelen door de aanvrager waren geassembleerd namens de nieuwe eigenaren van alle rijwielonderdelen. Het was derhalve niet mogelijk na te gaan of de waarde van de onderdelen uit de Volksrepubliek China die bij de assemblage waren gebruikt lager was dan 60 % van de totale waarde van de gebruikte onderdelen, zodat de conclusie was dat de aanvrager niet buiten het toepassingsgebied van artikel 13, lid 2, viel. (7) Omdat de in tabel 2 vermelde bedrijven niet voldeden aan de criteria voor vrijstelling in artikel 4 van de vrijstellingsverordening, moest de Commissie hun verzoek om vrijstelling afwijzen overeenkomstig artikel 7, lid 3, van die verordening. In het licht hiervan moet de in artikel 5 van de vrijstellingsverordening bedoelde schorsing van de betaling van het uitgebreide antidumpingrecht worden opgeheven en het uitgebreide antidumpingrecht worden geïnd met ingang van de datum van ontvangst van de verzoeken van deze bedrijven. (8) Na de goedkeuring van deze beschikking dient een bijgewerkte lijst van bedrijven die overeenkomstig artikel 7 van de vrijstellingsverordening zijn vrijgesteld en van de bedrijven die een verzoek hebben ingediend dat overeenkomstig artikel 3 van de verordening momenteel wordt onderzocht, te worden bekendgemaakt in reeks C van het Publicatieblad van de Europese Unie overeenkomstig artikel 16, lid 2, van die verordening, HEEFT DE VOLGENDE BESCHIKKING GEGEVEN: Artikel 1 De in tabel 1 vermelde bedrijven worden vrijgesteld van het definitieve antidumpingrecht dat bij Verordening (EG) nr. 71/97 werd uitgebreid tot bepaalde rijwielonderdelen uit de Volksrepubliek China dat bij Verordening (EEG) nr. 2474/93 was ingesteld op rijwielen uit de Volksrepubliek China en bij Verordening (EG) nr. 1524/2000 was gehandhaafd. Deze vrijstellingen gaan voor iedere betrokkene in op de datum die is vermeld in de kolom \"Datum van inwerkingtreding\". TABEL 1 Vrijgestelde bedrijven >RUIMTE VOOR DE TABEL> Artikel 2 De verzoeken om vrijstelling van het uitgebreide antidumpingrecht die overeenkomstig artikel 3 van Verordening (EG) nr. 88/97 werden ingediend door in tabel 2 vermelde bedrijven worden afgewezen. De schorsing van betaling van het uitgebreide antidumpingrecht ingevolge artikel 5 van Verordening (EG) nr. 88/97 wordt voor de betrokken bedrijven opgeheven met ingang van de datum die voor iedere betrokkene is vermeld in de kolom \"Datum van inwerkingtreding\". TABEL 2 Bedrijven waarvoor de schorsing van betaling wordt opgeheven >RUIMTE VOOR DE TABEL> Artikel 3 Deze beschikking is gericht tot de lidstaten en tot de in de artikelen 1 en 2 vermelde bedrijven. Gedaan te Brussel, 28 november 2003. Voor de Commissie Pascal Lamy Lid van de Commissie (1) PB L 56 van 6.3.1996, blz. 1. (2) PB L 305 van 7.11.2002, blz. 1. (3) PB L 16 van 18.1.1997, blz. 55. (4) PB L 175 van 14.7.2000, blz. 39. (5) PB L 17 van 21.1.1997, blz. 17. (6) PB C 45 van 13.2.1997, blz. 3; PB C 112 van 10.4.1997, blz. 9; PB C 378 van 13.12.1997, blz. 2; PB C 217 van 11.7.1998, blz. 9; PB C 37 van 11.2.1999, blz. 3; PB C 186 van 2.7.1999, blz. 6; PB C 216 van 28.7.2000, blz. 8; PB C 170 van 14.6.2001, blz. 5; PB C 103 van 30.4.2002 blz. 2; PB C 43 van 22.2.2003, blz. 5.",
  "source": "EUR LEX"
}