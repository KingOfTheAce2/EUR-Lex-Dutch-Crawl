{
  "url": "http://www.w3.org/1999/xhtml\">",
  "content": "L_2012049NL.01001901.xml 22.2.2012 NL Publicatieblad van de Europese Unie L 49/19 UITVOERINGSBESLUIT VAN DE COMMISSIE van 20 februari 2012 inzake de goedkeuring van de rekeningen van bepaalde betaalorganen in Duitsland betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over begrotingsjaar 2010 (Kennisgeving geschied onder nummer C(2012) 899) (Slechts de tekst in de Duitse taal is authentiek) (2012/103/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name de artikelen 30 en 33, Na raadpleging van het Comité voor de landbouwfondsen, Overwegende hetgeen volgt: (1) Bij Uitvoeringsbesluit 2011/271/EU van de Commissie ( 2 ) zijn voor begrotingsjaar 2010 de rekeningen van alle betaalorganen goedgekeurd, behalve die van het Belgische betaalorgaan „Waals Gewest”, de Duitse betaalorganen „Baden-Württemberg”, „Bayern”, „Helaba” en „Rheinland-Pfalz”, het Italiaanse betaalorgaan „ARBEA”, het Luxemburgse betaalorgaan „Ministère de l’agriculture, de la Viticulture et du Développement rural” en het Slowaakse betaalorgaan „APA”. (2) Nadat nieuwe informatie is verstrekt en aanvullende controles zijn verricht, kan de Commissie nu een besluit nemen waarbij de door de Duitse betaalorganen „Baden-Württemberg”, „Bayern”, „Helaba” en „Rheinland-Pfalz” ingediende rekeningen betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven als volledig, juist en waarheidsgetrouw worden aangemerkt. (3) Overeenkomstig artikel 30, lid 2, van Verordening (EG) nr. 1290/2005 doet het onderhavige besluit geen afbreuk aan latere besluiten van de Commissie waarbij uitgaven die niet overeenkomstig de EU-voorschriften blijken te zijn gedaan, alsnog aan EU-financiering worden onttrokken, HEEFT HET VOLGENDE BESLUIT VASTGESTELD: Artikel 1 De rekeningen van de Duitse betaalorganen „Baden-Württemberg”, „Bayern”, „Helaba” en „Rheinland-Pfalz” betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over begrotingsjaar 2010 worden goedgekeurd. De bedragen die op grond van dit besluit in het kader van elk programma voor plattelandsontwikkeling moeten worden teruggevorderd van of betaald aan elke lidstaat, met inbegrip van de bedragen die voortvloeien uit de toepassing van artikel 33, lid 8, van Verordening (EG) nr. 1290/2005, worden vastgesteld in de bijlage. Artikel 2 Dit besluit is gericht tot de Bondsrepubliek Duitsland. Gedaan te Brussel, 20 februari 2012. Voor de Commissie Dacian CIOLOȘ Lid van de Commissie ( 1 ) PB L 209 van 11.8.2005, blz. 1 . ( 2 ) PB L 119 van 7.5.2011, blz. 15 . BIJLAGE GOEDKEURING VAN DE AFGESPLITSTE UITGAVEN VOOR BEGROTINGSJAAR 2010 PER PROGRAMMA VOOR PLATTELANDSONTWIKKELING Van de lidstaat terug te vorderen of aan de lidstaat te betalen bedrag per programma (in EUR) CCI Uitgaven 2010 Correcties Totaal Niet opnieuw te gebruiken bedragen Bedrag dat met het oog op de goedkeuring over begrotingsjaar 2010 is aanvaard Tussentijdse betalingen aan de lidstaat voor het begrotingsjaar Van de lidstaat terug te vorderen (–) of aan de lidstaat te betalen (+) bedrag i ii iii = i + ii iv v = iii – iv vi vii = v – vi DE: 2007DE06RPO003 88 801 697,67 0,00 88 801 697,67 0,00 88 801 697,67 88 303 529,80 498 167,87 DE: 2007DE06RPO004 221 919 846,81 0,00 221 919 846,81 0,00 221 919 846,81 221 919 846,81 0,00 DE: 2007DE06RPO010 31 191 464,98 0,00 31 191 464,98 0,00 31 191 464,98 31 193 083,16 –1 618,18 DE: 2007DE06RPO017 28 211 943,41 0,00 28 211 943,41 0,00 28 211 943,41 28 211 943,41 0,00",
  "source": "EUR LEX"
}