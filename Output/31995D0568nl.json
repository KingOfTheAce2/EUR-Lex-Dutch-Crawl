{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0568:NL:HTML\">",
  "content": "EUR-Lex - 31995D0568 - NL Avis juridique important | 31995D0568 95/568/EG: Besluit van de Raad van 18 december 1995 betreffende de sluiting van een overeenkomst tussen de Europese Gemeenschap en de Republiek Colombia betreffende precursoren en chemische stoffen die veelvuldig bij de illegale vervaardiging van verdovende middelen of psychotrope stoffen worden gebruikt Publicatieblad Nr. L 324 van 30/12/1995 blz. 0010 - 0010 BESLUIT VAN DE RAAD van 18 december 1995 betreffende de  sluiting van een overeenkomst tussen de Europese Gemeenschap en de Republiek Colombia betreffende  precursoren en chemische stoffen die veelvuldig bij de illegale vervaardiging van verdovende  middelen of psychotrope stoffen worden gebruikt (95/568/EG) DE RAAD VAN DE EUROPESE  UNIE, Gelet op het Verdrag tot oprichting van de Europese Gemeenschap, inzonderheid op artikel 113,  juncto artikel 228, lid 2, eerste zin, en artikel 228, lid 4, Gezien de aanbeveling van de Commissie, Overwegende dat de Raad de Commissie op 25 september 1995 heeft gemachtigd om namens de Gemeenschap  onderhandelingen te voeren over overeenkomsten inzake de controle op precursoren van verdovende  middelen en chemische stoffen met de Lid-Staten van de Organisatie van Amerikaanse Staten, bij  voorrang met de Lid-Staten van de Overeenkomst van Cartagena; dat de Commissie op basis van deze  machtiging de onderhandelingen met de Republiek Colombia op 13 november 1995 heeft afgerond; Overwegende dat het wenselijk is dat de overeenkomst tussen de Europese Gemeenschap en de Republiek  Colombia betreffende precursoren en chemische stoffen die veelvuldig bij de illegale vervaardiging  van verdovende middelen of psychotrope stoffen worden gebruikt, wordt goedgekeurd; Overwegende dat de Raad de Commissie dient te machtigen om in overleg met een door de Raad  ingesteld speciaal comité namens de Gemeenschap de wijzigingen vast te stellen die volgens de  overeenkomst door de Gemengde Follow-up Groep moeten worden goedgekeurd; dat deze machtiging echter  beperkt is tot wijziging van de bijlagen van de overeenkomst, voor zover deze betrekking hebben op  stoffen die reeds onder de communautaire wetgeving inzake precursoren van verdovende middelen en  chemische stoffen vallen, BESLUIT: Artikel 1 De overeenkomst tussen de Europese Gemeenschap en de Republiek  Colombia betreffende precursoren en chemische stoffen die veelvuldig bij de illegale vervaardiging  van verdovende middelen of psychotrope stoffen worden gebruikt, wordt namens de Gemeenschap  goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon aan te wijzen die de overeenkomst  mag ondertekenen. Artikel 3 De voorzitter van de Raad legt namens de Gemeenschap de in artikel 12 van de  overeenkomst bedoelde instrumenten neder (1). Artikel 4 1. De Gemeenschap wordt in het in artikel 9 van de overeenkomst genoemde Gemengd Comité  van Toezicht vertegenwoordigd door de Commissie, die daarbij wordt bijgestaan door de  vertegenwoordigers van de Lid-Staten. 2. De Commissie wordt gemachtigd om namens de Gemeenschap de wijzigingen vast te stellen van de  bijlagen van de overeenkomst die door de Gemengde Follow-up Groep zijn goedgekeurd overeenkomstig  de in artikel 10 van de overeenkomst vastgestelde procedure. De Commissie wordt daarbij bijgestaan door een door de Raad ingesteld speciaal comité dat een  gemeenschappelijk standpunt moet opstellen. 3. De in lid 2 bedoelde machtiging is beperkt tot stoffen die reeds onder de communautaire  wetgeving betreffende precursoren van verdovende middelen en chemische stoffen vallen. Artikel 5 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 18 december 1995. Voor de Raad De Voorzitter J. BORRELL FONTELLES (1) De datum van  inwerkingtreding van de overeenkomst zal door het Secretariaat-generaal van de Raad worden  bekendgemaakt in het Publikatieblad van de Europese Gemeenschappen.",
  "source": "EUR LEX"
}