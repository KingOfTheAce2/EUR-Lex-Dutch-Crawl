{
  "url": "http://www.w3.org/1999/xhtml\">",
  "content": "LI2023109NL.01003801.xml 24.4.2023 NL Publicatieblad van de Europese Unie LI 109/38 BESLUIT (GBVB) 2023/848 VAN DE RAAD van 24 april 2023 tot wijziging van Besluit (GBVB) 2016/1693 betreffende beperkende maatregelen tegen ISIS (Da'esh) en Al Qaida en daarmee verbonden personen, groepen, ondernemingen en entiteiten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Besluit (GBVB) 2016/1693 ( 1 ) vastgesteld. (2) Gezien de aanhoudende dreiging van ISIS (Da'esh) en Al Qaida, en daarmee verbonden personen, groepen, ondernemingen en entiteiten, moeten twee personen en één groep aan de lijst van personen, groepen, ondernemingen en entiteiten in de bijlage bij Besluit (GBVB) 2016/1693 toegevoegd worden. (3) Besluit (GBVB) 2016/1693 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2016/1693 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Luxemburg, 24 april 2023. Voor de Raad De voorzitter J. BORRELL FONTELLES ( 1 ) Besluit (GBVB) 2016/1693 van de Raad van 20 september 2016 betreffende beperkende maatregelen tegen ISIS (Da'esh) en Al Qaida en daarmee verbonden personen, groepen, ondernemingen en entiteiten, en tot intrekking van Gemeenschappelijk Standpunt 2002/402/GBVB ( PB L 255 van 21.9.2016, blz. 25 ). BIJLAGE De bijlage bij Besluit (GBVB) 2016/1693 wordt als volgt gewijzigd: 1) De volgende vermeldingen worden toegevoegd aan afdeling A “Personen bedoeld in de artikelen 2 en 3”: “15. Abu Yasir HASSAN (ook bekend als Sheikh Hassan, Ahmed Mahmoud Hassan, Yaseer Hassan, Abu Qasim); geboortedatum: tussen 1981 en 1983; geboorteplaats: regio Pwani, Tanzania; geslacht: man; nationaliteit: Tanzaniaans. 16. Bonomade Machude OMAR (ook bekend als Ibn Omar, Abu Sulayfa Muhammad, Abu Sorraca, Abu Surakha, Abu Suraqa Suraqa Filho, Omar Saide, Sheikh Omar); geboortedatum: 15 juni 1988; geboorteplaats: district Palma, provincie Cabo Delgado, Mozambique; geslacht: man; nationaliteit: Mozambikaans.”. 2) De volgende vermelding wordt toegevoegd aan afdeling B “Groepen, ondernemingen en entiteiten bedoeld in artikel 3”: “5. ISIS-Mozambique (ook bekend als Islamitische Staat in Irak en Syrië — Mozambique, Islamitische Staat — Mozambique, ISIL-M, Ansar Al-Sunna, Al-Shabaab, Al-Shabaab in Mozambique, Mozambique Wilaya van de Islamitische taat, Ahlu Sunna wa Jamaah (ASwJ), Ahl al-Sunna wa al-Jamaa, Ahlu al-Sunnah wal-Jamaah, Ahlu Sunnah Wajamo, Swahili Sunna).”.",
  "source": "EUR LEX"
}