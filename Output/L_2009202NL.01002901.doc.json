{
  "url": "http://www.w3.org/1999/xhtml\">",
  "content": "L_2009202NL.01002901.xml 4.8.2009 NL Publicatieblad van de Europese Unie L 202/29 RICHTLIJN 2009/97/EG VAN DE COMMISSIE van 3 augustus 2009 tot wijziging van de Richtlijnen 2003/90/EG en 2003/91/EG houdende bepalingen ter uitvoering van artikel 7 van Richtlijn 2002/53/EG respectievelijk Richtlijn 2002/55/EG van de Raad, wat betreft de kenmerken waartoe het onderzoek van bepaalde rassen van landbouwgewassen en groentegewassen zich ten minste moet uitstrekken, en de minimumeisen voor dat onderzoek (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/53/EG van de Raad van 13 juni 2002 betreffende de gemeenschappelijke rassenlijst van landbouwgewassen ( 1 ) , en met name op artikel 7, lid 2, onder a) en b), Gelet op Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 2 ) , en met name op artikel 7, lid 2, onder a) en b), Overwegende hetgeen volgt: (1) De Richtlijnen 2003/90/EG ( 3 ) en 2003/91/EG ( 4 ) van de Commissie zijn vastgesteld om ervoor te zorgen dat de rassen die de lidstaten in hun nationale rassenlijsten opnemen, aan de richtsnoeren van het Communautair Bureau voor plantenrassen (CBP) voldoen wat betreft de kenmerken waartoe het onderzoek van de rassen zich ten minste moet uitstrekken en de minimumeisen voor dat onderzoek, voor zover deze richtsnoeren zijn vastgesteld. Voor andere rassen bepalen die richtlijnen dat de richtsnoeren van de Internationale Unie tot bescherming van kweekproducten (UPOV) van toepassing zijn. (2) Het CBP heeft sindsdien verdere richtsnoeren voor een aantal andere gewassen vastgesteld of bestaande richtsnoeren aangepast. (3) Wat Richtlijn 2003/90/EG betreft, moeten de richtsnoeren voor de nieuwe gewassen worden toegevoegd die onlangs zijn opgenomen in de lijsten van de gewassen die onder de Richtlijnen 66/401/EEG ( 5 ) en 66/402/EEG ( 6 ) van de Raad vallen. (4) De Richtlijnen 2003/90/EG en 2003/91/EG moeten daarom dienovereenkomstig worden gewijzigd. (5) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 De bijlagen I en II bij Richtlijn 2003/90/EG worden vervangen door de tekst in deel A van de bijlage bij deze richtlijn. Artikel 2 De bijlagen bij Richtlijn 2003/91/EG worden vervangen door de tekst in deel B van de bijlage bij deze richtlijn. Artikel 3 In het geval van onderzoeken die vóór 1 januari 2010 zijn begonnen, mogen de lidstaten de Richtlijnen 2003/90/EG en 2003/91/EG toepassen in de versie die vóór de wijziging bij deze richtlijn gold. Artikel 4 De lidstaten dienen uiterlijk op 31 december 2009 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mee, alsmede een tabel ter weergave van het verband tussen die bepalingen en deze richtlijn. Zij passen die bepalingen toe vanaf 1 januari 2010. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. Artikel 5 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie . Artikel 6 Deze richtlijn is gericht tot de lidstaten. Gedaan te Brussel, 3 augustus 2009. Voor de Commissie Androulla VASSILIOU Lid van de Commissie ( 1 ) PB L 193 van 20.7.2002, blz. 1 . ( 2 ) PB L 193 van 20.7.2002, blz. 33 . ( 3 ) PB L 254 van 8.10.2003, blz. 7 . ( 4 ) PB L 254 van 8.10.2003, blz. 11 . ( 5 ) PB 125 van 11.7.1966, blz. 2298/66 . ( 6 ) PB 125 van 11.7.1966, blz. 2309/66 . BIJLAGE DEEL A „ BIJLAGE I Lijst van de in artikel 1, lid 2, onder a), bedoelde gewassen die moeten voldoen aan de CBP-testprotocollen Wetenschappelijke benaming Gewone naam CBP-protocol Pisum sativum L. Voedererwt TP 7/1 van 6.11.2003 Vicia faba L. Paardenboon/veldboon TP Broadbean/1 van 25.3.2004 Brassica napus L. Koolzaad TP 36/1 van 25.3.2004 Helianthus annuus L. Zonnebloem TP 81/1 van 31.10.2002 Linum usitatissimum L. Vlas TP 57/1 van 21.3.2007 Avena nuda L. Naakte haver TP 20/1 van 6.11.2003 Avena sativa L. (omvat A. byzantina K. Koch) Haver TP 20/1 van 6.11.2003 Hordeum vulgare L. Gerst TP 19/2 van 6.11.2003 Oryza sativa L. Rijst TP 16/1 van 18.11.2004 Secale cereale L. Rogge TP 58/1 van 31.10.2002 xTriticosecale Wittm. ex A. Camus Hybriden die het gevolg zijn van de kruising van een soort van het geslacht Triticum met een soort van het geslacht Secale TP 121/2 van 22.1.2007 Triticum aestivum L. Tarwe TP 3/4 van 23.6.2008 Triticum durum Desf. Durumtarwe TP 120/2 van 6.11.2003 Zea mays L. Mais TP 2/2 van 15.11.2001 Solanum tuberosum L. Aardappel TP 23/2 van 1.12.2005 De tekst van deze protocollen is te vinden op de website van het CBP (www.cpvo.europa.eu). BIJLAGE II Lijst van de in artikel 1, lid 2, onder b), bedoelde gewassen die moeten voldoen aan de UPOV-testrichtsnoeren Wetenschappelijke benaming Gewone naam UPOV-richtsnoer Beta vulgaris L. Voederbiet TG/150/3 van 4.11.1994 Agrostis canina L. Kruipend struisgras/heidestruisgras TG/30/6 van 12.10.1990 Agrostis gigantea Roth. Hoog struisgras TG/30/6 van 12.10.1990 Agrostis stolonifera L. Wit struisgras TG/30/6 van 12.10.1990 Agrostis capillaris L. Gewoon struisgras TG/30/6 van 12.10.1990 Bromus catharticus Vahl Paardengras TG/180/3 van 4.4.2001 Bromus sitchensis Trin. Alaskadravik TG/180/3 van 4.4.2001 Dactylis glomerata L. Kropaar TG/31/8 van 17.4.2002 Festuca arundinacea Schreber Rietzwenkgras TG/39/8 van 17.4.2002 Festuca filiformis Pourr. Fijnbladig schapengras TG/67/5 van 5.4.2006 Festuca ovina L. Schapengras TG/67/5 van 5.4.2006 Festuca pratensis Huds. Beemdlangbloem TG/39/8 van 17.4.2002 Festuca rubra L. Roodzwenkgras TG/67/5 van 5.4.2006 Festuca trachyphylla (Hack.) Krajina Hardzwenkgras TG/67/5 van 5.4.2006 Lolium multiflorum Lam. Italiaans raaigras TG/4/8 van 5.4.2006 Lolium perenne L. Engels raaigras TG/4/8 van 5.4.2006 Lolium x boucheanum Kunth Gekruist raaigras TG/4/8 van 5.4.2006 Phleum nodosum L. Klein timotheegras TG/34/6 van 7.11.1984 Phleum pratense L. Timotheegras TG/34/6 van 7.11.1984 Poa pratensis L. Veldbeemdgras TG/33/6 van 12.10.1990 Lupinus albus L. Witte lupine TG/66/4 van 31.3.2004 Lupinus angustifolius L. Blauwe lupine TG/66/4 van 31.3.2004 Lupinus luteus L. Gele lupine TG/66/4 van 31.3.2004 Medicago sativa L. Luzerne TG/6/5 van 6.4.2005 Medicago x varia T. Martyn Bonte luzerne TG/6/5 van 6.4.2005 Trifolium pratense L. Rode klaver TG/5/7 van 4.4.2001 Trifolium repens L. Witte klaver TG/38/7 van 9.4.2003 Vicia sativa L. Voederwikke TG/32/6 van 21.10.1988 Brassica napus L. var. napobrassica (L.) Rchb. Koolraap TG/89/6 van 4.4.2001 Raphanus sativus L. var. oleiformis Pers. Bladrammenas TG/178/3 van 4.4.2001 Arachis hypogea L. Grondnoot TG/93/3 van 13.11.1985 Brassica rapa L. var. silvestris (Lam.) Briggs Raapzaad TG/185/3 van 17.4.2002 Carthamus tinctorius L. Saffloer TG/134/3 van 12.10.1990 Gossypium spp. Katoen TG/88/6 van 4.4.2001 Papaver somniferum L. Blauwmaanzaad TG/166/3 van 24.3.1999 Sinapis alba L. Gele mosterd TG/179/3 van 4.4.2001 Glycine max (L.) Merrill Sojaboon TG/80/6 van 1.4.1998 Sorghum bicolor (L.) Moench Sorghum TG/122/3 van 6.10.1989 De tekst van deze richtsnoeren is te vinden op de website van de UPOV (www.upov.int). ” DEEL B „ BIJLAGE I Lijst van de in artikel 1, lid 2, onder a), bedoelde gewassen die moeten voldoen aan de CBP-testprotocollen Wetenschappelijke benaming Gewone naam CBP-protocol Allium cepa L. (Cepa group) Ui en echalion TP 46/2 van 1.4.2009 Allium cepa L. (Aggregatum group) Sjalot TP 46/2 van 1.4.2009 Allium porrum L. Prei TP 85/2 van 1.4.2009 Allium sativum L. Knoflook TP 162/1 van 25.3.2004 Allium schoenoprasum L. Bieslook TP 198/1 van 1.4.2009 Apium graveolens L. Selderij TP 82/1 van 13.3.2008 Apium graveolens L. Knolselderij TP 74/1 van 13.3.2008 Asparagus officinalis L. Asperge TP 130/1 van 27.3.2002 Beta vulgaris L. Rode biet, inclusief Cheltenham beet TP 60/1 van 1.4.2009 Brassica oleracea L. Bloemkool TP 45/1 van 15.11.2001 Brassica oleracea L. Broccoli TP 151/2 van 21.3.2007 Brassica oleracea L. Spruitkool TP 54/2 van 1.12.2005 Brassica oleracea L. Koolrabi TP 65/1 van 25.3.2004 Brassica oleracea L. Savooiekool, wittekool en rode kool TP 48/2 van 1.12.2005 Brassica rapa L. Chinese kool TP 105/1 van 13.3.2008 Capsicum annuum L. Paprika of Spaanse peper TP 76/2 van 21.3.2007 Cichorium endivia L. Krulandijvie en andijvie TP 118/2 van 1.12.2005 Cichorium intybus L. Cichorei voor de industrie TP 172/2 van 1.12.2005 Cichorium intybus L. Witlof TP 173/1 van 25.3.2004 Citrullus lanatus (Thumb.) Matsum. et Nakai Watermeloen TP 142/1 van 21.3.2007 Cucumis melo L. Meloen TP 104/2 van 21.3.2007 Cucumis sativus L. Komkommer en augurk TP 61/2 van 13.3.2008 Cucurbita pepo L. Courgette TP 119/1 van 25.3.2004 Cynara cardunculus L. Artisjok en kardoen TP 184/1 van 25.3.2004 Daucus carota L. Wortel en voederwortel TP 49/3 van 13.3.2008 Foeniculum vulgare Mill. Knolvenkel TP 183/1 van 25.3.2004 Lactuca sativa L. Sla TP 13/4 van 1.4.2009 Lycopersicon esculentum Mill. Tomaat TP 44/3 van 21.3.2007 Petroselinum crispum (Mill.) Nyman ex A. W. Hill Peterselie TP 136/1 van 21.3.2007 Phaseolus coccineus L. Pronkboon TP 9/1 van 21.3.2007 Phaseolus vulgaris L. Stamboon en stokboon TP 12/3 van 1.4.2009 Pisum sativum L. (partim) Kreukzadige doperwt, rondzadige doperwt en peul TP 7/1 van 6.11.2003 Raphanus sativus L. Radijs TP 64/1 van 27.3.2002 Solanum melongena L. Aubergine TP 117/1 van 13.3.2008 Spinacia oleracea L. Spinazie TP 55/2 van 13.3.2008 Valerianella locusta (L.) Laterr. Veldsla TP 75/2 van 21.3.2007 Vicia faba L. (partim) Tuinboon TP Broadbean/1 van 25.3.2004 Zea mays L. (partim) Suikermais en pofmais TP 2/2 van 15.11.2001 De tekst van deze protocollen is te vinden op de website van het CBP (www.cpvo.europa.eu). BIJLAGE II Lijst van de in artikel 1, lid 2, onder b), bedoelde gewassen die moeten voldoen aan de UPOV-testrichtsnoeren Wetenschappelijke benaming Gewone naam UPOV-richtsnoer Allium fistulosum L. Stengelui TG/161/3 van 1.4.1998 Beta vulgaris L. Snijbiet TG/106/4 van 31.3.2004 Brassica oleracea L. Boerenkool TG/90/6 van 31.3.2004 Brassica rapa L. Meiraap/stoppelknol TG/37/10 van 4.4.2001 Cichorium intybus L. Bladcichorei TG/154/3 van 18.10.1996 Cucurbita maxima Duchesne Pompoen TG/155/4 van 28.3.2007 Raphanus sativus L. Rammenas TG/63/6 van 24.3.1999 Rheum rhabarbarum L. Rabarber TG/62/6 van 24.3.1999 Scorzonera hispanica L. Schorseneer TG/116/3 van 21.10.1988 De tekst van deze richtsnoeren is te vinden op de website van de UPOV (www.upov.int). ”",
  "source": "EUR LEX"
}