{
  "url": "http://www.w3.org/1999/xhtml\">",
  "content": "L_2015193NL.01013001.xml 21.7.2015 NL Publicatieblad van de Europese Unie L 193/130 UITVOERINGSBESLUIT (EU) 2015/1194 VAN DE COMMISSIE van 20 juli 2015 betreffende de bekendmaking, met een beperking, in het Publicatieblad van de Europese Unie van de referentie van norm EN 12635:2002+A1:2008 inzake industriële bedrijfs- en garagedeuren en hekken krachtens Richtlijn 2006/42/EG van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG ( 1 ) , en met name artikel 10, Gezien het advies van het bij artikel 22 van Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ingestelde comité ( 2 ) , Overwegende hetgeen volgt: (1) Wanneer een nationale norm de omzetting is van een geharmoniseerde norm waarvan de referentie in het Publicatieblad van de Europese Unie is bekendgemaakt en één of meer van de in bijlage I bij Richtlijn 2006/42/EG genoemde essentiële gezondheids- en veiligheidseisen omvat, wordt aangenomen dat de volgens deze norm gebouwde machine voldoet aan de desbetreffende essentiële gezondheids- en veiligheidseisen. (2) In december 2010 heeft het Verenigd Koninkrijk een formeel bezwaar ingediend met betrekking tot norm EN 12635:2002+A1:2008 „Industriële, bedrijfs- en garagedeuren en hekken — Installatie en gebruik”, waarvoor het Europees Comité voor Normalisatie (CEN) harmonisatie uit hoofde van Richtlijn 2006/42/EG had voorgesteld en waarvan de verwijzing voor het eerst is bekendgemaakt in het Publicatieblad van de Europese Unie van 8 september 2009 ( 3 ) . (3) De grond van het formele bezwaar is gebaseerd op het feit dat de norm waarnaar verwezen wordt, EN 12453 „Industriële, bedrijfs- en garagedeuren en hekken — Gebruiksveiligheid van aangedreven deuren — Eisen”, zoals vermeld in punt 5.1 Installatie en bijlage D van EN 12635:2002+A1:2008, niet voldoet aan alle essentiële gezondheids- en veiligheidseisen van bijlage I van Richtlijn 2006/42/EG. (4) De geconstateerde tekortkomingen van de norm waarnaar verwezen wordt, EN 12453:2000, betreffen de punten 4.1.1 Gevaren op plaatsen met risico op beknelling, knipwerking of naar binnen getrokken worden, 4.2 Gevaren als gevolg van het aandrijfsysteem of de energiebron, 4.4.3 Uitlopen van de scharnier, 4.5 Invloed van het soort gebruik op de mate van het risico, 5.1.1 Voorkoming van of bescherming tegen gevaren als gevolg van beknelling, knipwerking of naar binnen getrokken worden, en 5.5 Minimumniveau van bescherming. (5) Na bestudering van de norm EN 12635:2002+A1:2008, samen met de vertegenwoordigers van het bij artikel 22 van Richtlijn 2006/42/EG ingestelde comité, heeft de Commissie geconcludeerd dat de norm niet voldoet aan de essentiële gezondheids- en veiligheidseisen van de punten 1.1.2 Beginselen van geïntegreerde veiligheid, 1.1.6 Ergonomie, 1.2.1 Veiligheid en betrouwbaarheid van de besturingssystemen, 1.3.7 Risico's in verband met de bewegende delen, 1.3.8.2 Bewegende delen die voor de bewerking dienen, 1.4.1 Algemene eisen voor afschermingen en beveiligingsinrichtingen, 1.4.3 Bijzondere eisen voor beveiligingsinrichtingen en 1.5.14 Risico om in een machine opgesloten te geraken van bijlage I bij Richtlijn 2006/42/EG. (6) Gezien de noodzaak om de veiligheidsaspecten van norm EN 12635:2002+A1:2008 te verbeteren en in afwachting van een geschikte herziening van die norm, moet de bekendmaking in het Publicatieblad van de Unie van de referentie van de norm EN 12635:2002+A1:2008 vergezeld gaan van een passende waarschuwing, HEEFT HET VOLGENDE BESLUIT VASTGESTELD: Artikel 1 De referentie van norm EN 12635:2002+A1:2008 „Industriële, bedrijfs- en garagedeuren en hekken — Installatie en gebruik” wordt bekendgemaakt in het Publicatieblad van de Europese Unie met een beperking zoals vermeld in de bijlage. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 20 juli 2015. Voor de Commissie De voorzitter Jean-Claude JUNCKER ( 1 ) PB L 157 van 9.6.2006, blz. 24 . ( 2 ) PB L 316 van 14.11.2012, blz. 12 . ( 3 ) PB C 214 van 8.9.2009, blz. 1 . BIJLAGE MEDEDELING VAN DE COMMISSIE IN HET KADER VAN DE UITVOERING VAN RICHTLIJN 2006/42/EG (Bekendmaking van titels en referentienummers van geharmoniseerde normen in het kader van de harmonisatiewetgeving van de Unie) ENO ( 1 ) Referentienummer en titel van de geharmoniseerde norm (en referentiedocument) Eerste bekendmaking in het PB Referentienummer van de vervangen norm Datum waarop het vermoeden van overeenstemming ten aanzien van de vervangen norm vervalt Opmerking 1 CEN EN 12635:2002+A1:2008 „Industriële, bedrijfs- en garagedeuren en hekken — Installatie en gebruik” 8.9.2009 — — Waarschuwing: Wat punt 5.1 en bijlage D betreft, heeft deze bekendmaking geen betrekking op de verwijzing naar norm EN 12453:2000; de toepassing daarvan verleent geen vermoeden van overeenstemming met de essentiële gezondheids- en veiligheidseisen 1.1.2, 1.1.6, 1.2.1, 1.3.7, 1.3.8.2, 1.4.1, 1.4.3 en 1.5.14 van bijlage I bij Richtlijn 2006/42/EG. Opmerking 1: In het algemeen is de datum waarop het vermoeden van overeenstemming vervalt, de door de Europese normalisatieorganisaties vastgestelde datum van intrekking, maar gebruikers van de norm worden erop gewezen dat dit in bepaalde uitzonderlijke gevallen anders kan zijn. Opmerking 2: De nieuwe (of gewijzigde) norm heeft dezelfde werkingssfeer als de vervangen norm. Op de aangegeven datum vervalt het vermoeden van overeenstemming met de essentiële of andere eisen van de desbetreffende EU-wetgeving. ( 1 ) ENO: Europese normalisatieorganisatie: — CEN: Marnixlaan 17, 1000 Brussel, BELGIË, tel. +32 25500811; fax +32 25500819 (http://www.cen.eu)",
  "source": "EUR LEX"
}