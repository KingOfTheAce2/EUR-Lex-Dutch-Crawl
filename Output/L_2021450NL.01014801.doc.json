{
  "url": "http://www.w3.org/1999/xhtml\">",
  "content": "L_2021450NL.01014801.xml 16.12.2021 NL Publicatieblad van de Europese Unie L 450/148 BESLUIT (EU) 2021/2242 VAN DE RAAD van 13 december 2021 tot wijziging van Besluit 2009/908/EU tot vaststelling van de voorschriften tot toepassing van het besluit van de Europese Raad betreffende de uitoefening van het voorzitterschap van de Raad en betreffende het voorzitterschap van de voorbereidende instanties van de Raad DE RAAD VAN DE EUROPESE UNIE, Gezien het Verdrag betreffende de Europese Unie, Gezien het Verdrag betreffende de werking van de Europese Unie, Gezien Besluit 2009/881/EU van de Europese Raad van 1 december 2009 betreffende de uitoefening van het voorzitterschap van de Raad ( 1 ) , en met name artikel 4, Overwegende hetgeen volgt: (1) Bij Besluit 2009/908/EU ( 2 ) heeft de Raad voorschriften vastgesteld voor de toepassing van Besluit 2009/881/EU. Voorbereidende instanties van de Raad die niet volgens het systeem van het halfjaarlijkse voorzitterschap worden voorgezeten, worden in bijlage III bij Besluit 2009/908/EU genoemd, zoals bepaald in artikel 2, derde alinea, van Besluit 2009/881/EU van de Europese Raad. (2) Gezien de adviserende aard en de ervaringen en het soort taken dat het Comité Europese Onderzoeksruimte en Innovatie verricht, moet dat comité worden toegevoegd aan de lijst van voorbereidende instanties die niet door het halfjaarlijkse voorzitterschap worden voorgezeten. (3) Besluit 2009/908/EU moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In bijlage III bij Besluit 2009/908/EU wordt de volgende voorbereidende instantie aan de lijst onder “Verkozen voorzitters” toegevoegd: “Comité Europese Onderzoeksruimte en Innovatie”. Artikel 2 Dit besluit treedt in werking op de datum waarop het wordt vastgesteld. Het wordt bekendgemaakt in het Publicatieblad van de Europese Unie . Gedaan te Brussel, 13 december 2021. Voor de Raad De voorzitter J. BORRELL FONTELLES ( 1 ) PB L 315 van 2.12.2009, blz. 50 . ( 2 ) Besluit 2009/908/EU van de Raad van 1 december 2009 tot vaststelling van de voorschriften tot toepassing van het besluit van de Europese Raad betreffende de uitoefening van het voorzitterschap van de Raad en betreffende het voorzitterschap van de voorbereidende instanties van de Raad ( PB L 322 van 9.12.2009, blz. 28 ).",
  "source": "EUR LEX"
}