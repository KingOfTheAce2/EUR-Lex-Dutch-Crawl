{
  "url": "http://www.w3.org/1999/xhtml\"><!--",
  "content": "L_2014305NL.01010401.xml 24.10.2014 NL Publicatieblad van de Europese Unie L 305/104 UITVOERINGSVERORDENING (EU) Nr. 1130/2014 VAN DE COMMISSIE van 22 oktober 2014 tot opening, voor 2015, van een tariefcontingent voor de invoer in de Europese Unie van bepaalde goederen van oorsprong uit Noorwegen, die zijn verkregen door verwerking van in Verordening (EU) nr. 510/2014 van het Europees Parlement en de Raad bedoelde landbouwproducten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van Verordeningen (EG) nr. 1216/2009 en (EG) nr. 614/2009 van de Raad ( 1 ) , en met name artikel 16, lid 1, onder a), Gezien Besluit 2004/859/EG van de Raad van 25 oktober 2004 betreffende de sluiting van een overeenkomst in de vorm van een briefwisseling tussen de Europese Gemeenschap en het Koninkrijk Noorwegen over Protocol nr. 2 bij de bilaterale vrijhandelsovereenkomst tussen de Europese Economische Gemeenschap en het Koninkrijk Noorwegen ( 2 ) , en met name artikel 3, Overwegende hetgeen volgt: (1) Protocol nr. 2 bij de Overeenkomst tussen de Europese Economische Gemeenschap en het Koninkrijk Noorwegen van 14 mei 1973 ( 3 ) (hierna „de bilaterale vrijhandelsovereenkomst tussen de Europese Economische Gemeenschap en het Koninkrijk Noorwegen”) en Protocol nr. 3 bij de EER-overeenkomst ( 4 ) bevatten de handelsregelingen tussen de overeenkomstsluitende partijen voor bepaalde landbouwproducten en verwerkte landbouwproducten. (2) In Protocol nr. 3 bij de EER-overeenkomst is een nultarief vastgelegd voor water met toegevoegde suiker of andere zoetstoffen, dan wel gearomatiseerd, ingedeeld onder GN-code 2202 10 00 , en andere alcoholvrije dranken zonder producten bedoeld bij de posten 0401  tot en met 0404  of vetstoffen afkomstig van producten van de posten 0401  tot en met 0404 , ingedeeld onder de GN-code 2202 90 10 . (3) Het nultarief voor dat water en die andere dranken is voor Noorwegen tijdelijk en voor onbepaalde tijd geschorst bij de Overeenkomst in de vorm van een briefwisseling tussen de Europese Gemeenschap en het Koninkrijk Noorwegen over Protocol nr. 2 bij de bilaterale vrijhandelsovereenkomst tussen de Europese Economische Gemeenschap en het Koninkrijk Noorwegen ( 5 ) (hierna „de overeenkomst in de vorm van een briefwisseling” genoemd), die is goedgekeurd bij Besluit 2004/859/EG. Overeenkomstig de overeenkomst in de vorm van een briefwisseling is de rechtenvrije invoer van goederen van de GN-codes 2202 10 00  en ex 2202 90 10  van oorsprong uit Noorwegen alleen toegestaan binnen de grenzen van een rechtenvrij contingent. Voor invoer die dit contingent overschrijdt, moeten invoerrechten worden betaald. (4) Uitvoeringsverordening (EU) nr. 1322/2013 van de Commissie ( 6 ) bepaalde dat de tijdelijke schorsing van de vrijstellingsregeling niet van toepassing was op de invoer in de Unie van dat water en die dranken van 1 januari t/m 31 december 2014, die dus onbeperkt en rechtenvrij in de Unie ingevoerd kunnen worden. (5) Het tariefcontingent voor dat water en die dranken voor 2015 dient te worden geopend overeenkomstig de overeenkomst in de vorm van een briefwisseling. Het laatste jaarlijkse contingent voor die producten werd voor 2013 bij Verordening (EU) nr. 1085/2012 van de Commissie geopend ( 7 ) .Aangezien geen jaarlijks contingent voor 2014 werd geopend, is het passend het contingent voor 2015 op hetzelfde niveau als voor 2013 te bepalen. (6) Bij Verordening (EEG) nr. 2454/93 ( 8 ) van de Commissie zijn regels vastgesteld voor het beheer van tariefcontingenten. De bij deze verordening geopende tariefcontingenten moeten in overeenstemming met deze voorschriften worden beheerd. (7) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake het handelsverkeer in verwerkte landbouwproducten die niet onder bijlage I bij het Verdrag vallen, HEEFT DE VOLGENDE VERORDENING VASTGESTELD: Artikel 1 1.   Van 1 januari tot en met 31 december 2015 is het in de bijlage vastgestelde rechtenvrije tariefcontingent onder de daarin vermelde voorwaarden geopend voor de in die bijlage opgenomen goederen van oorsprong uit Noorwegen. 2.   De oorsprongsregels die zijn vastgesteld in Protocol nr. 3 bij de Overeenkomst tussen de Europese Economische Gemeenschap en het Koninkrijk Noorwegen van 14 mei 1973 zijn van toepassing op de goederen die zijn opgenomen in de bijlage bij deze verordening. 3.   Voor ingevoerde hoeveelheden die de omvang van het contingent te boven gaan, geldt een preferentieel recht van 0,047 EUR/liter. Artikel 2 Het in artikel 1, lid 1, bedoelde tariefcontingent van de Unie wordt door de Commissie beheerd overeenkomstig de artikelen 308 bis, 308 ter en 308 quater van Verordening (EEG) nr. 2454/93. Artikel 3 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2015. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 oktober 2014. Voor de Commissie De voorzitter José Manuel BARROSO ( 1 ) PB L 150 van 20.5.2014, blz. 1 . ( 2 ) PB L 370 van 17.12.2004, blz.70 . ( 3 ) PB L 171 van 27.6.1973, blz. 2 . ( 4 ) PB L 1 van 3.1.1994, blz. 3 . ( 5 ) PB L 370 van 17.12.2004, blz. 72 . ( 6 ) Uitvoeringsverordening (EU) nr. 1322/2013 van de Commissie van 11 december 2013 betreffende het verlenen van onbeperkte rechtenvrije toegang tot de Unie voor 2014 voor bepaalde goederen van oorsprong uit Noorwegen, die zijn verkregen door verwerking van in Verordening (EG) nr. 1216/2009 van de Raad bedoelde landbouwproducten ( PB L 333 van 12.12.2013, blz. 68 ). ( 7 ) Uitvoeringsverordening (EU) nr. 1085/2012 van de Commissie van 20 november 2012 tot opening, voor 2013, van een tariefcontingent voor de invoer in de Europese Unie van bepaalde goederen van oorsprong uit Noorwegen, die zijn verkregen door verwerking van in Verordening (EG) nr. 1216/2009 van de Raad bedoelde landbouwproducten ( PB L 322 van 21.11.2012, blz. 2 ). ( 8 ) Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( PB L 253 van 11.10.1993, blz. 1 ). BIJLAGE Rechtenvrij tariefcontingent voor 2015 voor de invoer in de Unie van bepaalde goederen van oorsprong uit Noorwegen Volgnr. GN-code Omschrijving Volume van het contingent 09.0709 2202 10 00 — Water, mineraalwater en spuitwater daaronder begrepen, met toegevoegde suiker of andere zoetstoffen, dan wel gearomatiseerd 17,303 miljoen liter ex 2202 90 10 — Andere alcoholvrije suikerhoudende dranken (sacharose of invertsuiker)",
  "source": "EUR LEX"
}