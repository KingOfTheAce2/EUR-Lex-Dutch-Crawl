{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31968D0273:NL:HTML\">",
  "content": "EUR-Lex - 31968D0273 - NL Avis juridique important | 31968D0273 68/273/EEG: Besluit van de Commissie van 2 juli 1968 tot aanvulling van het besluit van de Commissie van 3 april 1968 houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten Publicatieblad Nr. L 156 van 04/07/1968 blz. 0022 - 0022 Bijzondere uitgave in het Fins: Hoofdstuk 3 Deel 2 blz. 0089 Bijzondere uitgave in het Deens: Serie II Deel II blz. 0008 Bijzondere uitgave in het Zweeds: Hoofdstuk 3 Deel 2 blz. 0089 Bijzondere uitgave in het Engels: Serie II Deel II blz. 0008 II  (Besluiten waarvan de publikatie niet voorwaarde is voor de toepassing)  COMMISSIE  BESLUIT VAN DE COMMISSIE  van 2 juli 1968  tot aanvulling van het besluit van de Commissie van 3 april 1968 houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten  (68/273/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot instelling van één Raad en één Commissie van de Europese Gemeenschappen, Gelet op het voorlopig reglement van orde van de Commissie van 6 juli 1967 (1), Overwegende dat de Commissie bij haar besluit van 3 april 1968 (2) een machtigingsregeling heeft ingesteld voor bepaalde maatregelen van beheer in het kader van de gemeenschappelijke ordening der landbouwmarkten; Overwegende dat de motieven op grond waarvan de Commissie deze regeling heeft ingesteld eveneens gelden voor de vaststelling van de heffingen en premies voor suiker en melasse ; dat genoemd besluit derhalve moet worden aangevuld, BESLUIT: Artikel 1 Artikel 1, lid 1, van het besluit van de Commissie van 3 april 1968, houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten, wordt aangevuld met de volgende alinea: \"d) in de sector suiker: de heffing en premies bedoeld in de artikelen 14 en 15 van Verordening nr. 1009/67/EEG van de Raad van 18 december 1967, houdende een gemeenschappelijke ordening der markten in de sector suiker (3), die van toepassing zijn op de produkten bedoeld in artikel 1, lid 1, sub a) en c), van dezelfde verordening\". Artikel 2 Dit besluit treedt in werking op 8 juli 1968. Het wordt bekendgemaakt in het Publikatieblad van de Europese Gemeenschappen. Straatsburg, 2 juli 1968. Voor de Commissie De Voorzitter Jean REY  (1) PB nr. 147 van 11.7.1967, blz. 1. (2) PB nr. L 89 van 10.4.1968, blz. 13. (3) PB nr. 308 van 18.12.1967, blz. 1.",
  "source": "EUR LEX"
}