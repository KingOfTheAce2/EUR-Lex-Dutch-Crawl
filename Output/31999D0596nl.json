{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0596:NL:HTML\">",
  "content": "EUR-Lex - 31999D0596 - NL Avis juridique important | 31999D0596 99/596/EG: Beschikking van de Commissie van 28 juli 1999 tot wijziging van Beschikking 1999/187/EG betreffende de goedkeuring van de rekeningen die de lidstaten voor het begrotingsjaar 1995 hebben ingediend in verband met door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven (kennisgeving geschied onder nummer C(1999) 2476) Publicatieblad Nr. L 226 van 27/08/1999 blz. 0026 - 0042 BESCHIKKING VAN DE COMMISSIE van 28 juli 1999 tot wijziging van Beschikking 1999/187/EG betreffende de goedkeuring van de rekeningen die de lidstaten voor het begrotingsjaar 1995 hebben ingediend in verband met door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven (kennisgeving geschied onder nummer C(1999) 2476) (1999/596/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid(1), laatstelijk gewijzigd bij Verordening (EG) nr. 1287/95(2), en met name op artikel 5, lid 2, Na raadpleging van het Comité van het EOGFL, (1) Overwegende dat, voordat de Commissie in het kader van de beschikking over de goedkeuring van de rekeningen een financiële correctie vaststelt die voor toepassing van de in Beschikking 94/442/EG van de Commissie(3) bedoelde bemiddelingsprocedure in aanmerking komt, de lidstaat desgewenst zijn toevlucht moet kunnen nemen tot deze procedure en dat de Commissie in dat geval het rapport van het bemiddelingsorgaan moet onderzoeken alvorens een besluit te nemen; dat op de datum van vaststelling van Beschikking 1999/187/EG van de Commissie(4) de voor deze procedure vastgestelde termijnen nog niet voor alle in aanmerking komende correcties verstreken waren; dat vorengenoemde beschikking geen betrekking had op de met de bedoelde correcties gemoeide bedragen van de door de betrokken lidstaten gedeclareerde uitgaven voor het begrotingsjaar 1995; dat de bemiddelingsprocedure voor de meeste van de betrokken financiële correcties is afgewikkeld; dat dus de betrokken uitgaven bij deze goedkeuringsbeschikking in aanmerking moeten worden genomen; dat voor de uitgaven waarvoor de bemiddelingsprocedure nog niet is afgewikkeld, later over de goedkeuring zal worden beslist; (2) Overwegende dat door België, Denemarken, Duitsland, Griekenland, Spanje, Frankrijk, Ierland, Italië, Luxemburg, Nederland, Portugal en het Verenigd Koninkrijk gedeclareerde uitgaven ter ondersteuning van de producenten van bepaalde akkerbouwgewassen ten bedrage van respectievelijk 45316257 BEF, 224526603,99 DKK, 240025381,10 DEM, 978809128 GRD, 32880545592 ESP, 2895278255,52 FRF, 639231,75 IEP, 299570865085 ITL, 14402947 LUF, 789273,12 NLG, 3388841516 PTE en 84710673,60 GBP niet in deze beschikking zijn opgenomen omdat de saldi voor oliehoudende zaden pas in 1996 zijn betaald en de resultaten van het EOGFL-onderzoek betrekking hebben op alle uitgaven voor de oogst 1995 en niet slechts op de in 1995 betaalde voorschotten; dat deze bedragen zijn toegevoegd aan de uitgaven die de lidstaten hebben gedeclareerd voor de goedkeuring betreffende het begrotingsjaar 1995, en nu zullen worden goedgekeurd; (3) Overwegende dat de uitgaven die Duitsland heeft gedeclareerd bij wijze van vergoeding voor het beheer van de akkerbouwgewassenregeling in Sleeswijk-Holstein ten bedrage van 271964 DEM voor het EOGFL-begrotingsjaar 1994 en ten bedrage van 637350 DEM voor het EOGFL-begrotingsjaar 1995, en de uitgaven ten bedrage van 93542717 GRD die Griekenland heeft gedeclareerd met betrekking tot de 3,6 % die in mindering is gebracht op steun voor bosbouwmaatregelen, niet in deze beschikking zijn opgenomen omdat nog nader onderzoek nodig is; dat deze bedragen zijn toegevoegd aan de uitgaven die de lidstaten hebben gedeclareerd voor de goedkeuring betreffende het begrotingsjaar 1995, en nu zullen worden goedgekeurd; (4) Overwegende dat in artikel 8 van Verordening (EEG) nr. 729/70 is bepaald dat de financiële gevolgen die voortvloeien uit onregelmatigheden of nalatigheden die aan de overheidsdiensten of andere organen van de lidstaten te wijten zijn, niet door de Gemeenschap worden gedragen; dat sommige van deze financiële gevolgen die niet ten laste van de Gemeenschapsbegroting kunnen zijn, in deze beschikking dienen te worden meegenomen; (5) Overwegende dat deze beschikking niet vooruitloopt op financiële gevolgen die eventueel bij een toekomstige goedkeuring van rekeningen zullen worden bepaald ten aanzien van steunmaatregelen van de staten of inbreuken waarvoor de procedure van artikel 88 of 226 van het Verdrag nu loopt of na 31 mei 1999 is beëindigd; (6) Overwegende dat deze beschikking niet vooruitloopt op financiële gevolgen die de Commissie tijdens een toekomstige procedure voor de goedkeuring van rekeningen zal trekken uit bij de vaststelling van deze beschikking lopend onderzoek, uit onregelmatigheden als bedoeld in artikel 8 van Verordening (EEG) nr. 729/70 of uit arresten van het Hof van Justitie in op 31 mei 1999 hangende zaken betreffende aangelegenheden die onder deze beschikking vallen, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 1999/187/EG wordt vervangen door de bijlage bij deze beschikking. Artikel 2 De aanvullende 31687323,61 DEM, 11707199802 GRD, 5792163779 ESP, - 358317,98 IEP, 67653347160 ITL, 24764,50 NLG, en 416388719 PTE, die op basis van punt 3 van de bijlage in aanmerking zijn genomen, moeten worden geboekt bij de in artikel 4, lid 1, van Verordening (EG) nr. 296/96 van de Commissie(5) bedoelde uitgaven in september 1999. Artikel 3 Deze beschikking is gericht tot de lidstaten. Gedaan te Brussel, 28 juli 1999. Voor de Commissie Franz FISCHLER Lid van de Commissie (1) PB L 94 van 28.4.1970, blz. 13. (2) PB L 125 van 8.6.1995, blz. 1. (3) PB L 182 van 16.7.1994, blz. 45. (4) PB L 61 van 10.3.1999, blz. 37. (5) PB L 39 van 17.2.1996, blz. 5. BIJLAGE BELGIË >RUIMTE VOOR DE TABEL> DENEMARKEN >RUIMTE VOOR DE TABEL> DUITSLAND >RUIMTE VOOR DE TABEL> GRIEKENLAND >RUIMTE VOOR DE TABEL> SPANJE >RUIMTE VOOR DE TABEL> FRANKRIJK >RUIMTE VOOR DE TABEL> IERLAND >RUIMTE VOOR DE TABEL> ITALIË >RUIMTE VOOR DE TABEL> LUXEMBURG >RUIMTE VOOR DE TABEL> NEDERLAND >RUIMTE VOOR DE TABEL> OOSTENRIJK >RUIMTE VOOR DE TABEL> PORTUGAL >RUIMTE VOOR DE TABEL> FINLAND >RUIMTE VOOR DE TABEL> ZWEDEN >RUIMTE VOOR DE TABEL> VERENIGD KONINKRIJK >RUIMTE VOOR DE TABEL>",
  "source": "EUR LEX"
}