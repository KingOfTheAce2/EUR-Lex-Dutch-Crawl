{
  "url": "http://www.w3.org/1999/xhtml\">",
  "content": "L_202402054NL.000101.fmx.xml Publicatieblad van de Europese Unie NL L-serie 2024/2054 25.7.2024 VERORDENING (EU) 2024/2054 VAN DE RAAD van 22 juli 2024 tot wijziging van Verordening (EU) 2021/2061 betreffende de toewijzing van de vangstmogelijkheden in het kader van het protocol tot uitvoering van de Partnerschapsovereenkomst inzake duurzame visserij tussen de Europese Unie en de Islamitische Republiek Mauritanië (2021-2026) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Overeenkomstig Besluit (EU) 2021/2123 van de Raad ( 1 ) zijn de Partnerschapsovereenkomst inzake duurzame visserij tussen de Europese Unie en de Islamitische Republiek Mauritanië ( 2 ) (de “overeenkomst”) en het bijbehorende uitvoeringsprotocol (het “protocol”) op 15 november 2021 ondertekend en sindsdien voorlopig toegepast. (2) Op 18 juli 2022 heeft de Raad Besluit (EU) 2022/1448 ( 3 ) betreffende de sluiting van de overeenkomst en het protocol vastgesteld. Artikel 3 van het besluit machtigt de Commissie om namens de Unie wijzigingen van het protocol goed te keuren. (3) Met betrekking tot visserijcategorie 1 (vaartuigen voor de visserij op schaaldieren met uitzondering van langoesten) is in punt 5 van de technische notities betreffende visserijcategorie 1 in aanhangsel 2 van het protocol (de “technische notities”) bepaald dat het maximumaantal vaartuigen dat tegelijk visserijactiviteiten mag uitoefenen, 15 bedraagt. (4) Op 11 november 2021 heeft de Raad Verordening (EU) 2021/2061 betreffende de toewijzing van de vangstmogelijkheden in het kader van het protocol ( 4 ) vastgesteld. (5) Overeenkomstig punt 5 van de technische notities is in artikel 1, punt 1, tweede alinea, van Verordening (EU) 2021/2061 bepaald dat niet meer dan 15 vaartuigen in visserijcategorie 1 tegelijk in de Mauritaanse wateren mogenworden ingezet. (6) Bij besluit van 8 december 2023 heeft de gemengde commissie die functioneert in het kader van de overeenkomst en het protocol, punt 5 van de technische notities gewijzigd en het aantal vaartuigen dat tegelijk in visserijcategorie 1 mag worden ingezet, verhoogd tot 18, zonder wijziging van de huidige totale toegestane vangsten ( total allowable catches — TAC) voor die visserijcategorie. Dat besluit was gebaseerd op een evaluatie door het gezamenlijke, onafhankelijke wetenschappelijk comité van de mogelijke gevolgen van een verhoging van het aantal vaartuigen voor het schaaldierenbestand. Op basis van die evaluatie is het gezamenlijk, onafhankelijke wetenschappelijk comité tot de conclusie gekomen dat een verhoging van de visserijinspanning binnen de huidige TAC mogelijk zou zijn. (7) Artikel 1, punt 1, van Verordening (EU) 2021/2061 moet derhalve worden gewijzigd om rekening te houden met de verhoging van het aantal vaartuigen dat in het kader van het protocol tegelijk in visserijcategorie 1 mag worden ingezet. (8) De verhoging van het aantal machtigingen voor vaartuigen die tegelijk in visserijcategorie 1 mogen worden ingezet, moet van toepassing zijn vanaf de datum waarop de gemengde commissie heeft besloten het protocol te wijzigen, namelijk 8 december 2023. De toepassing ervan met terugwerkende kracht zal bijdragen tot een optimale benutting van de vangstmogelijkheden in visserijcategorie 1. Deze verordening moet derhalve ook met ingang van 8 december 2023 van toepassing zijn. Een dergelijke toepassing met terugwerkende kracht doet geen afbreuk aan de beginselen van rechtszekerheid en bescherming van het gewettigd vertrouwen aangezien het aantal vaartuigen dat in visserijcategorie 1 mag worden ingezet, wordt verhoogd. Bijgevolge moet deze verordening met spoed in werking treden op de dag na die van de bekendmaking ervan in het Publicatieblad van de Europese Unie , HEEFT DE VOLGENDE VERORDENING VASTGESTELD: Artikel 1 Artikel 1, punt 1, van Verordening (EU) 2021/2061 wordt vervangen door: “1) categorie 1 — Vaartuigen voor de visserij op schaaldieren met uitzondering van langoesten: Spanje 4 150 ton Italië 600 ton Portugal 250 ton Voor deze categorie mogen maximaal 18 vaartuigen tegelijk in de Mauritaanse wateren worden ingezet;”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 8 december 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 juli 2024. Voor de Raad De voorzitter J. BORRELL FONTELLES ( 1 ) Besluit (EU) 2021/2123 van de Raad van 11 november 2021 betreffende de ondertekening namens de Europese Unie en de voorlopige toepassing van de Partnerschapsovereenkomst inzake duurzame visserij tussen de Europese Unie en de Islamitische Republiek Mauritanië en van het bijbehorende uitvoeringsprotocol ( PB L 439 van 8.12.2021, blz. 1 , ELI: http://data.europa.eu/eli/dec/2021/2123/oj). ( 2 ) PB L 439 van 8.12.2021, blz. 3 . ( 3 ) Besluit (EU) 2022/1448 van de Raad van 18 juli 2022 betreffende de sluiting van de Partnerschapsovereenkomst inzake duurzame visserij tussen de Europese Unie en de Islamitische Republiek Mauritanië en het bijbehorende uitvoeringsprotocol ( PB L 228 van 2.9.2022, blz. 2 , ELI: http://data.europa.eu/eli/dec/2022/1448/oj). ( 4 ) Verordening (EU) 2021/2061 van de Raad van 11 november 2021 betreffende de toewijzing van de vangstmogelijkheden in het kader van het protocol tot uitvoering van de Partnerschapsovereenkomst inzake duurzame visserij tussen de Europese Unie en de Islamitische Republiek Mauritanië (2021-2026) ( PB L 421 van 26.11.2021, blz. 1 , ELI: http://data.europa.eu/eli/reg/2021/2061/oj). ELI: http://data.europa.eu/eli/reg/2024/2054/oj ISSN 1977-0758 (electronic edition)",
  "source": "EUR LEX"
}