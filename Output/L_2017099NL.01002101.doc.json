{
  "url": "http://www.w3.org/1999/xhtml\"><!--",
  "content": "L_2017099NL.01002101.xml 12.4.2017 NL Publicatieblad van de Europese Unie L 99/21 BESLUIT (GBVB) 2017/689 VAN DE RAAD van 11 april 2017 tot wijziging van Besluit 2011/235/GBVB betreffende beperkende maatregelen tegen bepaalde personen en entiteiten vanwege de situatie in Iran DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 april 2011 Besluit 2011/235/GBVB ( 1 ) vastgesteld. (2) Op basis van een evaluatie van Besluit 2011/235/GBVB dienen de daarin vervatte beperkende maatregelen tot en met 13 april 2018 te worden verlengd. (3) De Raad heeft eveneens besloten dat de vermeldingen voor bepaalde personen in de bijlage bij Besluit 2011/235/GBVB moeten worden geactualiseerd. (4) Besluit 2011/235/GBVB dient daarom dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 6 van Besluit 2011/235/GBVB wordt lid 2 vervangen door: „2.   Dit besluit is van toepassing tot en met 13 april 2018. Het wordt voortdurend geëvalueerd. Het wordt zo nodig verlengd of gewijzigd, indien de Raad van oordeel is dat de doelstellingen ervan niet zijn verwezenlijkt.”. Artikel 2 De bijlage bij Besluit 2011/235/GBVB wordt gewijzigd overeenkomstig de bijlage bij dit besluit. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 11 april 2017. Voor de Raad De voorzitter L. GRECH ( 1 ) Besluit 2011/235/GBVB van de Raad van 12 april 2011 betreffende beperkende maatregelen tegen bepaalde personen en entiteiten vanwege de situatie in Iran ( PB L 100 van 14.4.2011, blz. 51 ). BĲLAGE De volgende vermeldingen komen in de plaats van de vermeldingen met betrekking tot de hierna genoemde personen, vermeld in de bijlage bij Besluit 2011/235/GBVB. Naam Informatie ter identificatie Motivering Datum van plaatsing op lijst „20. MOGHISSEH Mohammad (ook bekend als NASSERIAN) Rechter, revolutionaire rechtbank van Teheran, afdeling 28. Wordt ook verantwoordelijk geacht voor veroordelingen van leden van de Bahai-gemeenschap. Was belast met zaken van na de verkiezingen. Heeft langdurige gevangenisstraffen uitgesproken tijdens oneerlijke processen voor maatschappelijke en politieke activisten en journalisten en verscheidene doodstraffen tegen manifestanten en maatschappelijke en politieke activisten. 12.4.2011 22. MORTAZAVI Said Geboorteplaats: Meybod, Yazd (Iran) Geboortedatum: 1967 Voormalig procureur-generaal van Teheran (tot augustus 2009). Als procureur-generaal van Teheran vaardigde hij bevelen uit voor de detentie van honderden activisten, journalisten en studenten. In januari 2010 werd hij in het kader van een parlementair onderzoek rechtstreeks verantwoordelijk gehouden voor de detentie van drie gevangenen die in gevangenschap zijn overleden. Geschorst in augustus 2010 na onderzoek door de Iraanse rechterlijke macht naar zijn betrokkenheid bij de dood van de drie op zijn bevel gedetineerde mannen, na de verkiezingen. In november 2014 is zijn betrokkenheid bij de dood van gedetineerden officieel erkend door de Iraanse autoriteiten. Is op 19 augustus 2015 door een Iraanse rechtbank vrijgesproken van tenlasteleggingen in verband met het folteren en doden van drie jonge mannen in het detentiecentrum van Kahrizak in 2009. 12.4.2011 23. PIR-ABASSI Abbas Magistraat van een strafkamer. Voormalig rechter, revolutionaire rechtbank van Teheran, afdeling 26. Was belast met zaken van na de verkiezingen, sprak langdurige gevangenisstraffen uit tijdens oneerlijke processen tegen mensenrechtenactivisten en meerdere doodstraffen tegen manifestanten. 12.4.2011 25. SALAVATI Abdolghassem Rechter, hoofd van de revolutionaire rechtbank van Teheran, afdeling 15. Vonnisrechter bij de rechtbank van Teheran. Was belast met zaken van na de verkiezingen. Zat de „showprocessen” voor in de zomer van 2009. Veroordeelde twee koningsgezinden tijdens de showprocessen. Heeft meer dan honderd politieke gevangenen, mensenrechtenactivisten en demonstranten tot lange gevangenisstraffen veroordeeld. 12.4.2011 33. ABBASZADEH-MESHKINI, Mahmoud Secretaris van de Mensenrechtenraad. Voormalig gouverneur van de provincie Ilam. Voormalig politiek directeur van het ministerie van Binnenlandse Zaken. Als hoofd van het Comité van artikel 10 van de Wet betreffende de activiteiten van politieke partijen en groeperingen was hij belast met het toestaan van betogingen en andere openbare evenementen, en met de registratie van politieke partijen. In 2010 schorste hij de activiteiten van twee hervormingsgezinde politieke partijen die banden hebben met Moussavi, het Islamic Iran Participation Front en de Islamic Revolution Mujahedeen Organization. Vanaf 2009 heeft hij stelselmatig en continu alle niet-gouvernementele bijeenkomsten verboden, wat neerkomt op het ontzeggen van het grondwettelijk recht op betogen, en wat heeft geleid tot talrijke aanhoudingen van vreedzame betogers, in strijd met het recht op vrijheid van vergadering. Hij heeft in 2009 tevens de oppositie de toestemming geweigerd om een rouwplechtigheid te houden voor de mensen die werden gedood tijdens de protesten naar aanleiding van de presidentsverkiezingen. 10.10.2011 35. AKHARIAN Hassan Voormalig directeur van afdeling 1 van de gevangenis van Rajai Shahr, Karaj. Verscheidende voormalige gedetineerden hebben de beschuldiging geuit dat hij foltering gebruikt, en dat hij bevel heeft gegeven om gevangenen medische bijstand te weigeren. Uit een afschrift van het relaas van een gedetineerde van de Rajai Shahr-gevangenis blijkt dat hij zwaar werd geslagen door alle bewakers, met volledig medeweten van Akharian. Er is ook ten minste één dodelijk slachtoffer bij de gedetineerden gerapporteerd, Mohsen Beikvand, tijdens het directeurschap van Akharian. 10.10.2011 36. AVAEE Seyyed Ali-Reza (ook bekend als: AVAEE Seyyed Alireza) Directeur van het bureau voor speciale onderzoeken. Tot juli 2016 plaatsvervangend minister van Binnenlandse Zaken en hoofd van het openbaar register. Adviseur bij de Tuchtraad voor rechters sinds april 2014. Voormalig president van het gerecht te Teheran. Als president van het gerecht te Teheran was hij verantwoordelijk voor schendingen van de mensenrechten, willekeurige aanhoudingen, het ontzeggen van rechten aan gevangenen en de toename van executies. 10.10.2011 38. FIRUZABADI Maj-Gen Dr Seyyed Hasan (ook bekend als: FIRUZABADI Maj-Gen Dr Seyed Hassan; FIROUZABADI Maj-Gen Dr Seyyed Hasan; FIROUZABADI Maj-Gen Dr Seyed Hassan) Geboorteplaats: Mashad. Geboortedatum: 3.2.1951 Als voormalig chef-staf van de Iraanse strijdkrachten was hij de hoogste militaire bevelhebber, verantwoordelijk voor de leiding van alle militaire afdelingen en strategieën, onder andere de Islamitische Revolutionaire Garde (Islamic Revolutionary Guards Corps (IRGC)) en de politiediensten. Strijdkrachten onder zijn formele bevelslijn zijn bruut opgetreden tegen vreedzame betogers en hebben massale aanhoudingen verricht. Tevens lid van de Hoge Nationale Veiligheidsraad (Supreme National Security Council (SNSC)) en de Raad van geschiktheid en oordeel (Expediency Council). 10.10.2011 39. GANJI Mostafa Barzegar Voormalig procureur-generaal van Qom. Wordt momenteel wellicht naar een andere functie overgeplaatst. Hij is verantwoordelijk voor de willekeurige detentie en mishandeling van tientallen wetsovertreders in Qom. Hij is medeplichtig aan een ernstige schending van het recht op een eerlijke rechtsbedeling, waardoor hij bijdraagt aan een buitensporig en toenemend gebruik van de doodstraf en een sterke stijging van het aantal executies sinds het begin van het jaar. 10.10.2011 40. HABIBI Mohammad Reza Hoofd van het kantoor van het ministerie van Justitie in Yazd. Voormalig plaatsvervangend aanklager van Isfahan. Wordt momenteel wellicht naar een andere functie overgeplaatst. Medeplichtig aan het voeren van processen waarbij de verdediging een eerlijk proces werd ontzegd. Een voorbeeld hiervan is de zaak van Abdollah Fathi, die in mei 2011 werd geëxecuteerd nadat Habibi tijdens het proces in maart 2010 Fathi's recht om te worden gehoord en zijn problemen met zijn geestelijke gezondheid had genegeerd. Hij is derhalve medeplichtig aan een ernstige schending van het recht op een eerlijke rechtsbedeling, waardoor hij bijdraagt aan een buitensporig en toenemend gebruik van de doodstraf en een sterke stijging van het aantal executies sinds begin 2011. 10.10.2011 41. HEJAZI Mohammad Geboorteplaats: Isfahan Geboortedatum: 1956 Als generaal in Pasdaran heeft hij een prominente rol gespeeld bij het intimideren en bedreigen van de „vijanden” van Iran en bij de bombardementen op Koerdische dorpen in Irak. Als voormalig leider van het Sarollahkorps van de IRGC van Teheran en voormalig leider van de Basij-militie heeft hij een centrale rol gespeeld bij de repressie van betogers na de verkiezingen. 10.10.2011 46. KAMALIAN Behrouz (ook bekend als: Hackers brain) Geboorteplaats: Teheran Geboortedatum: 1983 Hoofd van de met de IRGC verbonden „Ashiyaneh” cyber group. „Ashiyaneh Digital Security”, opgericht door Behrouz Kamalian, is verantwoordelijk voor een intensieve cyberrepressie tegen zowel binnenlandse tegenstanders en hervormers als buitenlandse instellingen. Op 21 juni 2009 toonde de internetsite van de „Cyber Defence Command” van de Revolutionaire Garde stilstaande beelden van de gezichten van 26 personen; de beelden waren naar men beweert gemaakt tijdens betogingen na de verkiezingen. De beelden gingen gepaard met een oproep tot de Iraniërs om „de relschoppers te identificeren”. 10.10.2011 49. MALEKI Mojtaba Plaatsvervangend hoofd van het ministerie van Justitie in de provincie Khorasan Razavi. Voormalig openbaar aanklager van Kermanshah. Heeft een rol gespeeld in de spectaculaire stijging van de doodstraffen in Iran, onder meer als aanklager in de zaken tegen zeven gevangenen die werden veroordeeld wegens drugshandel en op 3 januari 2010 werden opgehangen in de centrale gevangenis van Kermanshah. 10.10.2011 51. SALARKIA Mahmoud Voormalig directeur van de voetbalclub „Persepolis” van Teheran. Hoofd van de Commissie brandstof en vervoer van de stad Teheran. Adjunct van de procureur-generaal van Teheran, bevoegd voor gevangenisaangelegenheden, tijdens het hardhandige politieoptreden van 2009. In de hoedanigheid van adjunct van de procureur-generaal van Teheran, bevoegd voor gevangenisaangelegenheden, was hij rechtstreeks verantwoordelijk voor vele van de aanhoudingsbevelen tegen onschuldige, vreedzame betogers en activisten. Uit vele rapporten van mensenrechtenverdedigers blijkt dat nagenoeg alle mensen die werden aangehouden, op zijn bevel van de buitenwereld werden afgesloten, zonder contact met hun advocaat of familie, zonder aanklacht, voor wisselende perioden, vaak in omstandigheden die neerkomen op gedwongen verdwijning. De families worden vaak niet op de hoogte gebracht van hun aanhouding. 10.10.2011 53. TALA Hossein (ook bekend als: TALA Hosseyn) Voormalig Iraans parlementslid. Voormalig gouverneur-generaal („Farmandar”) van de provincie Teheran (tot september 2010); verantwoordelijk voor het optreden van de politiediensten en derhalve voor de repressie bij betogingen. In december 2010 ontving hij een prijs voor zijn rol bij de repressie na de verkiezingen. 10.10.2011 56. BAHRAMI Mohammad- Kazem Hoofd van de bestuursrechtbank. Hij was als hoofd van het militaire gerecht medeplichtig aan de onderdrukking van vreedzame betogingen. 10.10.2011 73. FAHRADI Ali Plaatsvervangend hoofd van de inspectiedienst juridische zaken en openbare inspectie van het ministerie van Justitie van Teheran. Openbaar aanklager van Karaj. Verantwoordelijk voor ernstige schendingen van de mensenrechten, zoals processen waarin de doodstraf wordt uitgesproken. Tijdens zijn termijn als aanklager is het aantal terechtstellingen in de regio van Karaj sterk toegenomen. 23.3.2012 74. REZVANMA-NESH Ali Plaatsvervangend aanklager van de provincie Karaj, regio Alborz. Verantwoordelijk voor ernstige schendingen van de mensenrechten; was onder meer betrokken bij de terechtstelling van een jongere. 23.3.2012 76. SADEGHI Mohamed Kolonel en tweede in rang bij de afdeling technische en cyberinlichtingen van de IRGC en hoofd van het centrum analyse en bestrijding van georganiseerde criminaliteit in de Pasdaran. Verantwoordelijk voor de arrestatie en foltering van bloggers en journalisten. 23.3.2012 79. RASHIDI AGHDAM, Ali Ashraf Voormalig hoofd van de gevangenis in Evin, aangesteld medio 2012. Sinds zijn aanstelling zijn de omstandigheden in de gevangenis erop achteruitgegaan en zijn er meldingen over een toename van het aantal gevallen van mishandeling van gevangenen. In oktober 2012 zijn negen vrouwelijke gevangenen in hongerstaking gegaan uit protest tegen de schending van hun rechten en het gewelddadige optreden van de gevangenisbewakers. 12.3.2013 82. SARAFRAZ, Mohammad (Dr.) (ook bekend als: Haj-agha Sarafraz) Geboorteplaats: Teheran Geboortedatum: circa 1963 Verblijfplaats: Teheran Lid van de Hoge Raad voor Cyberspace. Voormalig voorzitter van de Islamic Republic of Iran Broadcasting (IRIB). Voormalig hoofd van IRIB World Service en van Press TV, verantwoordelijk voor het volledige programmeringsbeleid. Onderhoudt nauwe banden met het staatsveiligheidsapparaat. Het is op zijn last dat Press TV, samen met IRIB, met de Iraanse veiligheidsdiensten en het OM heeft samengewerkt om gedwongen bekentenissen van gevangenen, onder meer van de Iraans-Canadese journalist en filmmaker Maziar Bahari, uit te zenden in het wekelijkse programma „Iran Today”. De onafhankelijke omroepregulator OFCOM heeft Press TV in het VK veroordeeld tot een geldboete van 100 000  GBP wegens het uitzenden van de bekentenis onder dwang van Bahari in 2011, die in de gevangenis is gefilmd. Sarafraz wordt derhalve in verband gebracht met schendingen van het recht op een eerlijk proces. 12.3.2013 86. MUSAVI-TABAR, Seyyed Reza Voormalig hoofd van het revolutionair OM van Shiraz. Verantwoordelijk voor wederrechtelijke arrestaties en mishandeling van politieke activisten, journalisten, mensenrechtenverdedigers, Bahá'ís en gewetensgevangenen, die werden lastiggevallen, gemarteld, ondervraagd, geen toegang kregen tot een advocaat en geen eerlijk proces kregen. Musavi-Tabar heeft rechterlijke bevelen ondertekend in het beruchte detentiecentrum „nr. 100” (een gevangenis voor mannen), waaronder een bevel tot eenzame opsluiting van de vrouwelijke Bahá'í-gevangene Raha Sabet voor de duur van drie jaar. 12.3.2013”",
  "source": "EUR LEX"
}