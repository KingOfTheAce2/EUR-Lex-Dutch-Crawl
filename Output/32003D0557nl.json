{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0557:NL:HTML\">",
  "content": "EUR-Lex - 32003D0557 - NL Avis juridique important | 32003D0557 2003/557/EG: Beschikking van de Commissie van 24 juli 2003 houdende voorlopige toekenning aan Nederland van extra buitengaats door te brengen dagen voor vaartuigen die boomkorren aan boord hebben (kennisgeving geschied onder nummer C(2003) 2636) Publicatieblad Nr. L 189 van 29/07/2003 blz. 0048 - 0048 Beschikking van de Commissie van 24 juli 2003 houdende voorlopige toekenning aan Nederland van extra buitengaats door te brengen dagen voor vaartuigen die boomkorren aan boord hebben (kennisgeving geschied onder nummer C(2003) 2636) (Slechts de tekst in de Nederlandse taal is authentiek) (2003/557/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2341/2002 van de Raad(1) van 20 december 2002 tot vaststelling, voor 2003, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften, laatstelijk gewijzigd bij Verordening (EG) nr. 1091/2003(2), en met name op punt 6, onder c), van bijlage XVII, Overwegende hetgeen volgt: (1) In bijlage XVII bij Verordening (EG) nr. 2341/2002 is het aantal dagen vastgesteld waarop communautaire vissersvaartuigen in bepaalde geografische gebieden bepaalde soorten vistuig mogen gebruiken. (2) Op grond van punt 6, onder c), van die bijlage kan de Commissie op basis van de behaalde of verwachte resultaten van de oplegprogramma's in 2002 en 2003 voor vaartuigen die onder de bepalingen van de bijlage vallen, een extra aantal buitengaats door te brengen dagen toekennen voor vaartuigen die één van de in punt 4 van de bijlage omschreven vistuigen aan boord hebben. (3) Nederland heeft gegevens ingediend betreffende de oplegging in 2002 van vaartuigen die boomkorren met een maaswijdte van minstens 80 mm aan boord hebben. (4) Gelet op de verstrekte gegevens moeten Nederland voorlopig twee extra zeedagen worden toegekend voor vaartuigen die het betrokken vistuig aan boord hebben, HEEFT DE VOLGENDE BESCHIKKING GEGEVEN: Artikel 1 Naast de dagen vermeld in punt 6, onder a), van bijlage XVII van Verordening (EG) nr. 2341/2002, worden Nederland per kalendermaand en per gebied als vermeld in punt 2, onder a) en b), van de bijlage, voor vaartuigen die boomkorren met een maaswijdte van minstens 80 mm aan boord hebben, voorlopig twee extra dagen toegekend. Artikel 2 Deze beschikking is gericht tot het Koninkrijk der Nederlanden. Gedaan te Brussel, 24 juli 2003. Voor de Commissie Franz Fischler Lid van de Commissie (1) PB L 356 van 31.12.2002, blz. 12. (2) PB L 157 van 26.6.2003, blz. 1.",
  "source": "EUR LEX"
}