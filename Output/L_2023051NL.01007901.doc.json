{
  "url": "http://www.w3.org/1999/xhtml\">",
  "content": "L_2023051NL.01007901.xml 20.2.2023 NL Publicatieblad van de Europese Unie L 51/79 UITVOERINGSBESLUIT (EU) 2023/374 VAN DE COMMISSIE van 13 februari 2023 betreffende vrijstellingen van het uitgebreide antidumpingrecht op bepaalde rijwielonderdelen van oorsprong uit de Volksrepubliek China overeenkomstig Verordening (EG) nr. 88/97 (Kennisgeving geschied onder nummer C(2023) 901) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) , en met name artikel 13, lid 4, Gezien Uitvoeringsverordening (EU) 2020/45 van de Commissie van 20 januari 2020 tot wijziging van Uitvoeringsverordening (EU) 2019/1379 wat betreft de uitbreiding bij Verordening (EG) nr. 71/97 van de Raad van het antidumpingrecht op rijwielen van oorsprong uit de Volksrepubliek China tot bepaalde rijwielonderdelen van oorsprong uit de Volksrepubliek China ( 2 ) , Gezien Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht ( 3 ) , en met name de artikelen 4 tot en met 7, Na kennisgeving aan de lidstaten, Overwegende hetgeen volgt: (1) Als gevolg van de uitbreiding bij Verordening (EG) nr. 71/97 van de Raad ( 4 ) van het antidumpingrecht op rijwielen van oorsprong uit de Volksrepubliek China (“de VRC”) geldt momenteel een antidumpingrecht op hoofdbestanddelen van rijwielen van oorsprong uit de VRC die in de Unie worden ingevoerd (“het uitgebreide recht”). (2) Krachtens artikel 3 van Verordening (EG) nr. 71/97 is de Commissie bevoegd de nodige maatregelen vast te stellen om goedkeuring te geven voor de vrijstelling van de invoer van hoofdbestanddelen van rijwielen die geen ontwijking van het antidumpingrecht inhoudt. (3) Die uitvoeringsmaatregelen zijn opgenomen in Verordening (EG) nr. 88/97 (“de vrijstellingsverordening”), waarbij het specifieke stelsel van vrijstelling is ingevoerd. (4) Op basis hiervan heeft de Commissie een aantal rijwielassemblagebedrijven van het uitgebreide recht vrijgesteld. (5) Overeenkomstig artikel 16, lid 2, van de vrijstellingsverordening heeft de Commissie in het Publicatieblad van de Europese Unie meermaals lijsten van de vrijgestelde partijen bekendgemaakt ( 5 ) . (6) Het meest recente Uitvoeringsbesluit (EU) 2022/1461 van de Commissie ( 6 ) betreffende vrijstellingen uit hoofde van de vrijstellingsverordening is aangenomen op 26 augustus 2022. (7) Voor de toepassing van het onderhavige besluit zijn de definities van artikel 1 van Verordening (EG) nr. 88/97 van toepassing. (8) In oktober 2018 heeft de Commissie van de Portugese onderneming Sangal — Indústria de Veículos Lda (“Sangal”) (“de onderneming”) een verzoek tot wijziging van de referenties van de bij Beschikking 2003/899/EG van de Commissie ( 7 ) verleende vrijstelling met aanvullende Taric-code A407 ontvangen. (9) Sangal heeft met name verzocht om haar naam te wijzigen in Sangal E-bike Manufacturing Lda en haar wettelijk adres in Zona Industrial Da Mota Rua 7, lote A11 Gafanha Da Encarnação, 3830-527 Gafanha Da Encarnação, Portugal. (10) Uit de beoordeling van de gegrondheid van het verzoek is echter gebleken dat de onderneming niet alleen haar naam en adres heeft gewijzigd, maar dat ook haar eigenaren en, bovenal, haar assemblageactiviteiten zijn veranderd, aangezien Sangal uitsluitend met een hulpmotor uitgeruste rijwielen (“elektrische fietsen”) is gaan assembleren. (11) In januari 2019 bevestigde Sangal dat de onderneming alleen elektrische fietsen assembleerde, maar wees zij erop dat de assemblage van conventionele rijwielen volgens plan in 2019 zou worden hervat. Daarom heeft Sangal de Commissie verzocht Sangal te beschouwen als assembleur van zowel conventionele als elektrische fietsen (“hybride assembleur”) en de gevraagde wijziging van de referenties van de goedkeuring van de vrijstelling toe te staan op basis van de geplande assemblage van conventionele fietsen. (12) Daarom heeft de Commissie de beoordeling van het verzoek om wijziging van de referenties opgeschort om Sangal in staat te stellen adequaat bewijs van de assemblage van conventionele rijwielen te leveren. (13) In oktober 2022 herhaalde Sangal het in overweging 8 bedoelde verzoek tot wijziging van de referenties van de goedkeuring van de vrijstelling, met het argument dat de bevoegde Portugese douaneautoriteit de onderneming erop heeft gewezen dat de referenties van de door de Commissie verleende goedkeuring van de vrijstelling niet overeenkwamen met die van de onderneming die in het kader van de vrijstelling rijwielonderdelen invoerde. (14) In dit verband heeft de Commissie Sangal verzocht het bewijs te leveren dat zij conventionele fietsen heeft geassembleerd, zoals meegedeeld in 2019. (15) Nog in oktober 2022 heeft de onderneming de Commissie meegedeeld dat de assemblage van conventionele fietsen nog niet was begonnen, naar verluidt als gevolg van een tekort aan onderdelen. Sangal heeft echter elektrische fietsen geassembleerd. Sangal stelde ook dat zij in het lopende jaar 2022 met de assemblage van conventionele fietsen zou beginnen. (16) De Commissie merkt op dat de vrijstellingsverordening als een van de voorwaarden om voor goedkeuring van de vrijstelling in aanmerking te komen stelt dat assemblagebedrijven de in het kader van een vrijstelling aangekochte rijwielonderdelen moeten gebruiken om conventionele fietsen te assembleren. Bovendien kunnen ook hybride assembleurs (d.w.z. assembleurs van zowel conventionele als elektrische fietsen) gebruikmaken van de goedkeuring van de vrijstelling. Partijen die uitsluitend elektrische fietsen assembleren, komen echter niet in aanmerking voor de op grond van de vrijstellingsverordening verleende goedkeuring van de vrijstelling. Deze partijen moeten opereren in het kader van een ad-hocgoedkeuring voor eindgebruik die is verleend overeenkomstig de douanewetgeving van de Unie, mits zij voldoen aan de voorwaarden om voor die goedkeuring in aanmerking te komen. (17) In het licht van het bovenstaande kan Sangal niet als een hybride assembleur worden beschouwd. De Commissie heeft de onderneming een redelijke termijn gegeven om de assemblage van conventionele fietsen te hervatten, maar zij heeft dit niet gedaan. Het verzoek tot wijziging van de referenties als bedoeld in de overwegingen 8 en 9 moet dan ook worden afgewezen. (18) Bovendien voldoet Sangal niet meer aan de vereisten van de krachtens de vrijstellingsverordening verleende goedkeuring van de vrijstelling. Daarom moet de in overweging 8 bedoelde goedkeuring van de vrijstelling voor Sangal worden ingetrokken. Het in overweging 9 bedoelde verzoek om naamswijziging kan dan ook niet worden ingewilligd. (19) Op 9 december 2022 werd aan Sangal mededeling gedaan van de bovenstaande bevindingen op basis waarvan zou worden voorgesteld een uitvoeringsbesluit van de Commissie vast te stellen tot afwijzing van het verzoek tot wijziging van de referenties en tot intrekking van de goedkeuring van de vrijstelling. (20) Na de mededeling van feiten en overwegingen heeft Sangal op 19 december 2022 bevestigd dat in de afgelopen vier jaar nooit met de assemblage van conventionele fietsen is begonnen. De onderneming beriep zich daarvoor op uitzonderlijke omstandigheden op de markt, zoals een aanzienlijke toename van de vraag naar elektrische fietsen en een aanzienlijke stijging van de vrachtkosten die samenviel met een zeer lange aanlooptijd voor de levering van onderdelen, terwijl de onderneming zich nog in de opstartfase bevond en verliesgevend was. (21) De Commissie merkte echter op dat de toegenomen vraag naar elektrische fietsen niet relevant is voor de onderhavige beoordeling. Bovendien heeft Sangal geen bewijzen overgelegd met betrekking tot de gestelde uitzonderlijke omstandigheden, zoals de lange aanlooptijd voor de levering van onderdelen. Integendeel, de Commissie merkte op dat volgens het rapport van de Europese databank van artikel 14, lid 6, het aantal door Sangal gekochte rijwielonderdelen de afgelopen vier jaar aanzienlijk is toegenomen en in 2022 zelfs is verdubbeld. (22) Voorts stelde Sangal dat zij bezig is met de afronding van een aankooporder bij een verbonden onderneming dat in geval van succes zou leiden tot de assemblage van ongeveer 4 000 conventionele rijwielen die in de loop van 2023 zouden worden verzonden. Daarom heeft Sangal de Commissie verzocht haar extra tijd te geven om aan te tonen dat de onderneming als hybride assembleur kan worden beschouwd. (23) De Commissie merkte op dat de onderneming op grond van de feitelijke assemblageactiviteiten van Sangal niet als hybride assembleur kan worden beschouwd. Bovendien heeft het feit dat Sangal over een order voor de toekomstige productie van conventionele rijwielen zou onderhandelen, geen invloed op haar huidige activiteit, die het voorwerp is van dit onderzoek. Indien de toekomstige assemblage van conventionele fietsen wordt bevestigd, zou dit immers slechts gevolgen hebben voor de toekomstige prestaties van de onderneming. (24) Bovendien merkte de Commissie op dat dit uitvoeringsbesluit Sangal niet belet om in de toekomst een nieuw verzoek om goedkeuring van de vrijstelling in te dienen, overeenkomstig de voorwaarden van de artikelen 4 en 5 van de vrijstellingsverordening. (25) Op grond van een en ander worden de bevindingen van het onderzoek van het in overweging 18 bedoelde verzoek bevestigd en wordt het verzoek van Sangal afgewezen, HEEFT HET VOLGENDE BESLUIT VASTGESTELD: Artikel 1 Het verzoek om wijziging van de referenties van de bij Beschikking 2003/899/EG aan de in de tabel van dit artikel vermelde partij verleende goedkeuring van de vrijstelling wordt afgewezen. Partij waarvoor de wijziging van de referenties wordt verworpen Aanvullende Taric-code Naam Adres A407 Sangal — Indústria de Veículos Lda Rua do Serrado — Apartado 21 3781-908, Sangalhos — Portugal Artikel 2 De bij Beschikking 2003/899/EG aan de in de tabel van dit artikel vermelde partij verleende goedkeuring van de vrijstelling wordt ingetrokken. Partij ten aanzien waarvan de goedkeuring van de vrijstelling wordt ingetrokken Aanvullende Taric-code Naam Adres A407 Sangal — Indústria de Veículos Lda Rua do Serrado — Apartado 21 3781-908, Sangalhos — Portugal Artikel 3 Dit besluit is gericht tot de lidstaten alsmede tot de in artikel 2 vermelde partij en wordt bekendgemaakt in het Publicatieblad van de Europese Unie . Artikel 4 Dit besluit wordt van kracht door de kennisgeving ervan. Gedaan te Brussel, 13 februari 2023. Voor de Commissie Valdis DOMBROVSKIS Uitvoerend vicevoorzitter ( 1 ) PB L 176 van 30.6.2016, blz. 21 . ( 2 ) PB L 16 van 21.1.2020, blz. 7 . ( 3 ) PB L 17 van 21.1.1997, blz. 17 . ( 4 ) Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China op de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer ( PB L 16 van 18.1.1997, blz. 55 ). ( 5 ) PB C 45 van 13.2.1997, blz. 3 ; PB C 112 van 10.4.1997, blz. 9 ; PB C 220 van 19.7.1997, blz. 6 ; PB L 193 van 22.7.1997, blz. 32 ; PB L 334 van 5.12.1997, blz. 37 ; PB C 378 van 13.12.1997, blz. 2 ; PB C 217 van 11.7.1998, blz. 9 ; PB C 37 van 11.2.1999, blz. 3 ; PB C 186 van 2.7.1999, blz. 6 ; PB C 216 van 28.7.2000, blz. 8 ; PB C 170 van 14.6.2001, blz. 5 ; PB C 103 van 30.4.2002, blz. 2 ; PB C 35 van 14.2.2003, blz. 3 ; PB C 43 van 22.2.2003, blz. 5 ; PB C 54 van 2.3.2004, blz. 2 ; PB L 343 van 19.11.2004, blz. 23 ; PB C 299 van 4.12.2004, blz. 4 ; PB L 17 van 21.1.2006, blz. 16 ; PB L 313 van 14.11.2006, blz. 5 ; PB L 81 van 20.3.2008, blz. 73 ; PB C 310 van 5.12.2008, blz. 19 ; PB L 19 van 23.1.2009, blz. 62 ; PB L 314 van 1.12.2009, blz. 106 ; PB L 136 van 24.5.2011, blz. 99 ; PB L 343 van 23.12.2011, blz. 86 ; PB L 119 van 23.4.2014, blz. 67 ; PB L 132 van 29.5.2015, blz. 32 ; PB L 331 van 17.12.2015, blz. 30 ; PB L 47 van 24.2.2017, blz. 13 ; PB L 79 van 22.3.2018, blz. 31 ; PB L 171 van 26.6.2019, blz. 117 ; PB L 138 van 30.4.2020, blz. 8 ; PB L 158 van 20.5.2020, blz. 7 ; PB L 325 van 7.10.2020, blz. 74 ; PB L 140 van 23.4.2021, blz. 1 , PB L 83 van 10.3.2022, blz. 39 , PB L 102 van 30.3.2022, blz. 16 , en PB L 229 van 5.9.2022, blz. 69 . ( 6 ) Uitvoeringsbesluit (EU) 2022/1461 van de Commissie van 26 augustus 2022 betreffende vrijstellingen van het uitgebreide antidumpingrecht op bepaalde rijwielonderdelen van oorsprong uit de Volksrepubliek China overeenkomstig Verordening (EG) nr. 88/97 ( PB L 229 van 5.9.2022, blz. 69 ). ( 7 ) Beschikking 2003/899/EG van de Commissie van 28 november 2003 tot vrĳstelling, voor bepaalde bedrĳven, op grond van Verordening (EG) nr. 88/97, van het antidumpingrecht op bepaalde rĳwielonderdelen uit de Volksrepubliek China, ingesteld bĳ Verordening (EG) nr. 71/97 van de Raad als uitbreiding van het bĳ Verordening (EEG) nr. 2474/93 ingestelde en bĳ Verordening (EG) nr. 1524/2000 gehandhaafde antidumpingrecht op rĳwielen uit de Volksrepubliek China, en tot opheffing van de schorsing van dit antidumpingrecht voor andere bedrĳven ( PB L 336 van 23.12.2003, blz. 101 ).",
  "source": "EUR LEX"
}