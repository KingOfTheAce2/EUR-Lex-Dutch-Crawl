{
  "url": "http://www.w3.org/1999/xhtml\">",
  "content": "L_2017208NL.01003601.xml 11.8.2017 NL Publicatieblad van de Europese Unie L 208/36 UITVOERINGSBESLUIT (GBVB) 2017/1458 VAN DE RAAD van 10 augustus 2017 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het comité van de Veiligheidsraad van de Verenigde Naties, ingesteld krachtens Resolutie 1970 (2011) van de Veiligheidsraad van de Verenigde Naties, heeft op 2 augustus 2017 de toevoeging van één vaartuig goedgekeurd aan de lijst van vaartuigen die aan beperkende maatregelen onderworpen zijn. (3) Bijlage V bij Besluit (GBVB) 2015/1333 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage V bij Besluit (GBVB) 2015/1333 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 10 augustus 2017. Voor de Raad De voorzitter M. MAASIKAS ( 1 ) PB L 206 van 1.8.2015, blz. 34 . BIJLAGE 1. Het hieronder vermelde schip wordt toegevoegd aan de lijst van schepen die onderworpen zijn aan beperkende maatregelen, als opgenomen in bijlage V bij Besluit (GBVB) 2015/1333. B. Entiteiten 1. Naam: Lynn S Aanvullende informatie IMO-nummer: 8706349; Op de lijst geplaatst uit hoofde van de punten 10 a) en 10 b) van Resolutie 2146 (2014), zoals verlengd en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding geldig van 2 augustus tot en met 2 november 2017, tenzij deze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Saint Vincent en de Grenadines. Op 26 juli 2017 bevond het schip zich in internationale wateren ongeveer 50 zeemijl ten zuidoosten van Cyprus.",
  "source": "EUR LEX"
}