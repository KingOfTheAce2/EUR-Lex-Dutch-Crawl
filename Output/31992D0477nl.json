{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0477:NL:HTML\">",
  "content": "EUR-Lex - 31992D0477 - NL Avis juridique important | 31992D0477 92/477/EEG: Besluit van de Raad van 21 september 1992 betreffende de sluiting van de Overeenkomst in de vorm van een briefwisseling inzake de voorlopige toepassing van het Protocol tot vaststelling van de voor de periode van 21 mei 1992 tot en met 20 mei 1995 geldende vangstmogelijkheden en financiële bijdrage, als bedoeld in de Overeenkomst tussen de Europese Economische Gemeenschap en de Regering van de Democratische Republiek Madagascar inzake de visserij voor de kust van Madagascar Publicatieblad Nr. L 282 van 26/09/1992 blz. 0050 - 0050 BESLUIT VAN DE RAAD  van 21 september 1992  betreffende de sluiting van de Overeenkomst in de vorm van een briefwisseling inzake de voorlopige toepassing van het Protocol tot vaststelling van de voor de periode van 21 mei 1992 tot en met 20 mei  1995 geldende vangstmogelijkheden en financiële bijdrage, als bedoeld in de Overeenkomst tussen de Europese Economische Gemeenschap en de Regering van de Democratische Republiek Madagascar inzake de visserij voor de kust van Madagascar  (92/477/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Overeenkomst tussen de Europese Economische Gemeenschap en de Regering van de Democratische Republiek Madagascar inzake de visserij voor de kust van Madagascar (1), Gezien het voorstel van de Commissie, Overwegende dat de Gemeenschap en de Democratische Republiek Madagascar hebben onderhandeld om de wijzigingen of aanvullingen vast te stellen die aan het einde van de geldigheidsduur van de eerste Protocollen in de Overeenkomst inzake de visserij voor  de kust van Madagascar dienen te worden aangebracht; Overwegende dat na deze onderhandelingen op 14 mei 1992 een nieuw Protocol is geparafeerd; Overwegende dat de vissers uit de Gemeenschap op grond van dit Protocol voor de periode van 21 mei 1992 tot en met 20 mei 1995 vangstmogelijkheden toegewezen krijgen in de wateren onder soevereiniteit of jurisdictie van de Democratische Republiek  Madagscar; Overwegende dat, ten einde een onderbreking in de uitoefening van de visserij door vaartuigen uit de Gemeenschap te vermijden, het betrokken Protocol zo spoedig mogelijk dient te worden goedgekeurd; dat de twee partijen daarom een Overeenkomst in de  vorm van een briefwisseling hebben geparafeerd, die voorziet in de voorlopige toepassing van het geparafeerde Protocol met ingang van de dag volgende op die waarop de geldende Protocollen zijn verstreken; dat de Overeenkomst in de vorm van een  briefwisseling dient te worden gesloten onder voorbehoud van een definitief besluit op grond van artikel 43 van het Verdrag, BESLUIT: Artikel 1 De Overeenkomst in de vorm van een briefwisseling inzake de voorlopige toepassing van het Protocol tot vaststelling van de voor de periode van 21 mei 1992 tot en met 20 mei 1995 geldende vangstmogelijkheden en financiële bijdrage, als bedoeld  in de Overeenkomst tussen de Europese Economische Gemeenschap en de Regering van de Democratische Republiek Madagascar inzake de visserij voor de kust van Madagascar, wordt namens de Gemeenschap goedgekeurd. De tekst van de Overeenkomst in de vorm van een briefwisseling is aan dit besluit gehecht. Artikel 2 De Voorzitter van de Raad wordt gemachtigd de personen aan te wijzen die bevoegd zijn de Overeenkomst in de vorm van een briefwisseling te ondertekenen ten einde daardoor de Gemeenschap te binden. Gedaan te Brussel, 21 september 1992. Voor de  Raad De Voorzitter J. GUMMER (1) PB nr. L 73 van 18. 3. 1986, blz. 26.",
  "source": "EUR LEX"
}