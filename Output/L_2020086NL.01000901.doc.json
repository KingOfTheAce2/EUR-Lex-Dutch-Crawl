{
  "url": "http://www.w3.org/1999/xhtml\">",
  "content": "L_2020086NL.01000901.xml 20.3.2020 NL Publicatieblad van de Europese Unie L 86/9 UITVOERINGSBESLUIT (GBVB) 2020/417 VAN DE RAAD van 19 maart 2020 tot uitvoering van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo en tot intrekking van Gemeenschappelijk Standpunt 2008/369/GBVB ( 1 ) , en met name artikel 6, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB vastgesteld. (2) Het comité van de Veiligheidsraad van de Verenigde Naties, ingesteld krachtens Resolutie 1533 (2004) van de Veiligheidsraad van de Verenigde Naties, heeft op 25 februari 2020 de gegevens met betrekking tot een persoon die aan beperkende maatregelen onderworpen is geactualiseerd. (3) Bijlage I bij Besluit 2010/788/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2010/788/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 19 maart 2020. Voor de Raad De voorzitster A. METELKO-ZGOMBIĆ ( 1 ) PB L 336 van 21.12.2010, blz. 30 . BIJLAGE In bijlage I bij Besluit 2010/788/GBVB, deel a) (Lijst van personen bedoeld in artikel 3, lid 1), wordt vermelding 16 vervangen door: “ 16. Ignace MURWANASHYAKA (ook bekend als: dr. Ignace) Titel: dr. Hoedanigheid: voorzitter van de FDLR Adres: Duitsland (in de gevangenis) Geboortedatum: 14 mei 1963 Geboorteplaats: a) Butera, Rwanda, b) Ngoma, Butare, Rwanda Nationaliteit: Rwanda Datum van plaatsing op de VN-lijst: 1 nov. 2005 Andere informatie: overleden in de gevangenis in Duitsland op 16 april 2019. Op 17 november 2009 aangehouden door de Duitse autoriteiten en op 28 september 2015 door een Duitse rechtbank schuldig bevonden aan leiderschap van een buitenlandse terroristische groepering en medeplichtigheid aan oorlogsmisdaden. Kreeg 13 jaar gevangenisstraf en verbleef sinds juni 2016 in een Duitse gevangenis. Op 29 november 2014 opnieuw voor een termijn van vijf jaar verkozen tot voorzitter van de FDLR. Weblink naar de speciale kennisgeving van Interpol en de VN-Veiligheidsraad: https://www.interpol.int/en/How-we-work/Notices/View-UN-Notices-Individuals. Aanvullende informatie uit de beschrijving van de redenen voor opneming op de lijst verstrekt door het Sanctiecomité: Ignace Murwanashyaka was de voorzitter van de FDLR en oefende invloed uit over het beleid van de FDLR-strijdkrachten, een van de in punt 20 van Resolutie 1493 (2003) genoemde gewapende groepen en milities die betrokken zijn bij wapenhandel en bijgevolg het wapenembargo schenden. Hij voerde telefoongesprekken met militaire commandanten te velde van de FDLR (onder meer tijdens het bloedbad in Busurungi in mei 2009); hij gaf militaire bevelen aan het opperbevel; hij was betrokken bij de coördinatie van de overdracht van wapens en munitie aan FDLR-eenheden en bij het doorgeven van specifieke gebruiksinstructies; en hij beheerde grote geldsommen die werden bijeengebracht door middel van de illegale verkoop van natuurlijke hulpbronnen in gebieden onder controle van de FDLR. Volgens het bureau van de speciale vertegenwoordiger van de secretaris-generaal van de VN voor kinderen en gewapende conflicten had hij als voorzitter en militair commandant van de FDLR commando-verantwoordelijkheid voor de rekrutering en inzet van kinderen door de FDLR in Oost-Congo. Op 17 november 2009 aangehouden door de Duitse autoriteiten en op 28 september 2015 door een Duitse rechtbank schuldig bevonden aan leiderschap van een buitenlandse terroristische groepering en medeplichtigheid aan oorlogsmisdaden. Hij kreeg 13 jaar gevangenisstraf en verbleef sinds juni 2016 in een Duitse gevangenis. Op 29 november 2014 werd hij opnieuw voor een termijn van vijf jaar verkozen tot voorzitter van de FDLR.”.",
  "source": "EUR LEX"
}