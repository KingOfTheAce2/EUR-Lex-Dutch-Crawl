{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0270:NL:HTML\">",
  "content": "EUR-Lex - 31984D0270 - NL Avis juridique important | 31984D0270 84/270/EEG: Beschikking van de Commissie van 8 mei 1984 ter uitvoering van de hervorming van de landbouwstructuur in Griekenland overeenkomstig Richtlijn 75/268/EEG van de Raad (Slechts de tekst in de Griekse taal is authentiek) Publicatieblad Nr. L 132 van 18/05/1984 blz. 0052 - 0052 ***** BESCHIKKING  VAN DE COMMISSIE van 8 mei 1984 ter uitvoering van de hervorming van de landbouwstructuur in Griekenland overeenkomstig Richtlijn 75/268/EEG van de Raad (Slechts de tekst in de Griekse taal is authentiek) (84/270/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 84/140/EEG (2), en met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), laatstelijk gewijzigd bij Richtlijn 82/786/EEG (4), en met name op artikel 13, Overwegende dat de Griekse Regering overeenkomstig artikel 17, lid 4, van Richtlijn 72/159/EEG mededeling heeft gedaan van Besluit nr. 112/83 van de Commissie voor prijzen en inkomens van 3 juni 1983 betreffende goedkeuring van het programma voor economische hulp aan bergstreken en probleemgebieden in 1983; Overwegende dat de Commissie volgens artikel 18, lid 3, van Richtlijn 72/159/EEG bij beschikking moet vaststellen of, met inachtneming van de medegedeelde maatregelen, de in Griekenland bestaande voorschriften ter uitvoering van Richtlijn 75/268/EEG nog steeds aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG bedoelde gemeenschappelijke actie voldoen; Overwegende dat het genoemde besluit voldoet aan de in Richtlijn 75/268/EEG gestelde voorwaarden; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Griekenland bestaande voorschriften ter uitvoering van Richtlijn 75/268/EEG voldoen, met inachtneming van Besluit nr. 112/83 van de Commissie voor prijzen en inkomens van 3 juni 1983, aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG bedoelde gemeenschappelijke actie. Artikel 2 Deze beschikking is gericht tot de Helleense Republiek. Gedaan te Brussel, 8 mei 1984. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 72 van 15. 3. 1984, blz. 24. (3) PB nr. L 128 van 19. 5. 1975, blz. 1. (4) PB nr. L 327 van 24. 11. 1982, blz. 19.",
  "source": "EUR LEX"
}