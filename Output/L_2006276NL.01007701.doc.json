{
  "url": "http://www.w3.org/1999/xhtml\">",
  "content": "L_2006276NL.01007701.xml 7.10.2006 NL Publicatieblad van de Europese Unie L 276/77 BESCHIKKING VAN DE COMMISSIE van 5 oktober 2006 tot wijziging van Beschikking 2003/43/EG tot vaststelling van klassen van materiaalgedrag bij brand voor bepaalde voor de bouw bestemde producten wat betreft gipsplaten (Kennisgeving geschied onder nummer C(2006) 4360) (Voor de EER relevante tekst) (2006/673/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name op artikel 20, lid 2, Overwegende hetgeen volgt: (1) Beschikking 2003/43/EG van de Commissie ( 2 ) stelt klassen van materiaalgedrag bij brand vast voor bepaalde voor de bouw bestemde producten, namelijk platen op houtbasis. (2) Beschikking 2003/43/EG wordt aangepast aan de technische vooruitgang met betrekking tot gipsplaten. (3) Beschikking 2003/43/EG moet dus dienovereenkomstig worden gewijzigd. (4) De in deze beschikking vervatte maatregelen zijn in overeenstemming met het advies van het Permanent Comité voor de bouw, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2003/43/EG wordt gewijzigd zoals aangegeven in de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 5 oktober 2006. Voor de Commissie Günter VERHEUGEN Vicevoorzitter ( 1 ) PB L 40 van 11.2.1989, blz. 12 . Richtlijn laatstelijk gewijzigd bij Beschikking 2006/190/EG van de Commissie ( PB L 66 van 8.3.2006, blz. 47 ). ( 2 ) PB L 13 van 18.1.2003, blz. 35 . Beschikking laatstelijk gewijzigd bij Beschikking 2003/593/EG ( PB L 201 van 8.8.2003, blz. 25 ). BIJLAGE In de bijlage bij Beschikking 2003/43/EG worden tabel 2 en de noot vervangen door: „TABEL 2 Klassen van materiaalgedrag bij brand voor gipsplaten Gipsplaat Nominale plaatdikte (mm) Gipskern Gewicht papier ( 1 ) (g/m 2 ) Ondergrond Klasse ( 2 ) (met uitzondering van vloeren) Dichtheid (kg/m 3 ) Klasse van materiaalgedrag bij brand Conform EN 520 (behalve geperforeerde platen) ≥ 6,5 < 9,5 ≥ 800 A1 ≤ 220 Een op hout gebaseerd product met een dichtheid ≥ 400 kg/m 3 of een product van ten minste klasse A2-s1, d0 A2-s1, d0 > 220 ≤ 320 B-s1, d0 ≥ 9,5 ≥ 600 ≤ 220 Een op hout gebaseerd product met een dichtheid ≥ 400 kg/m 3 of een product van ten minste klasse A2-s1, d0 of een isolatieproduct van ten minste klasse E-d2, gemonteerd volgens methode 1 A2-s1, d0 > 220 ≤ 320 B-s1, d0 Noot:   Montage en bevestiging De gipsplaten worden volgens een van de drie volgende methoden gemonteerd en bevestigd: Methode 1 – Mechanisch bevestigd aan een dragende onderconstructie De gipsplaten, of (in het geval van meerlagige producten) ten minste de buitenste laag van de platen, worden mechanisch bevestigd aan een metalen onderconstructie (gemaakt van in EN 14195 beschreven onderdelen) of een houten onderconstructie (overeenkomstig EN 336 en EN 1995-1-1). Indien de onderconstructie slechts in één richting dragende elementen heeft, bedraagt de afstand tussen de dragende elementen maximaal 50 keer de dikte van de gipsplaten. Indien de onderconstructie in twee richtingen dragende elementen heeft, bedraagt de tussenafstand in beide richtingen maximaal 100 keer de dikte van de gipsplaten. De gipsplaten worden mechanisch bevestigd met schroeven, nieten of spijkers, die door de platen heen in de onderconstructie worden aangebracht op maximaal 300 mm afstand hart op hart, gemeten in de langsrichting van elk dragend element. De ruimte achter de gipsplaten mag leeg blijven of worden opgevuld met isolatiemateriaal. De ondergrond kan zijn: a) een op hout gebaseerd product met een dichtheid ≥ 400 kg/m 3 of een product van ten minste klasse A2-s1, d0 voor gipsplaten met een nominale dikte ≥ 6,5 mm en < 9,5 mm en een kerndichtheid ≥ 800 kg/m 3 , of b) een op hout gebaseerd product met een dichtheid ≥ 400 kg/m 3 of een product van ten minste klasse A2-s1, d0 voor gipsplaten met een nominale dikte ≥ 9,5 mm en een kerndichtheid ≥ 600 kg/m 3 , of c) isolatiemateriaal van ten minste klasse E-d2 voor gipsplaten met een nominale dikte ≥ 9,5 mm en een kerndichtheid ≥ 600 kg/m 3 . Alle voegen tussen tegen elkaar liggende gipsplaten laten een tussenruimte ≤ 4 mm. Dit geldt voor alle voegen, ongeacht of de voeg direct wordt gedragen door een dragend element van de onderconstructie en ongeacht of de voeg met voegmateriaal is opgevuld. In de gevallen a) en b) worden alle voegen tussen tegen elkaar liggende gipsplaten die niet direct door een dragend element van de onderconstructie worden gedragen en die een tussenruimte > 1mm laten, volledig opgevuld met voegmateriaal zoals gespecificeerd in EN 13963 (de overige voegen mogen leeg blijven). In geval c) worden alle voegen tussen tegen elkaar liggende gipsplaten volledig opgevuld met voegmateriaal zoals gespecificeerd in EN 13963. Methode 2 – Mechanisch bevestigd aan een massieve op hout gebaseerde ondergrond De gipsplaten worden mechanisch bevestigd aan een massieve op hout gebaseerde ondergrond met een dichtheid ≥ 400 kg/m 3 . Tussen de gipsplaten en de ondergrond mag er geen ruimte worden gelaten. De gipsplaten worden mechanisch bevestigd met schroeven, nieten of spijkers. De afstand tussen de mechanische bevestigingen voldoet aan bovengenoemde voorschriften voor methode 1. Alle voegen tussen tegen elkaar liggende gipsplaten laten een tussenruimte ≤ 4 mm en mogen leeg blijven. Methode 3 – Direct bevestigd of gehecht aan een massieve ondergrond („dry lining system”) De gipsplaten worden direct bevestigd aan een massieve ondergrond met een materiaalgedrag bij brand van ten minste klasse A2-s1, d0. De gipsplaten kunnen worden bevestigd met schroeven of spijkers, die door de gipsplaten heen in de massieve ondergrond worden aangebracht, of kunnen aan de ondergrond worden gehecht met „dotten” kleefgips zoals gespecificeerd in EN 14496. In beide gevallen worden de schroeven, spijkers of „dotten” kleefgips verticaal en horizontaal op maximaal 600 mm afstand hart op hart aangebracht. Alle voegen tussen tegen elkaar liggende platen mogen leeg blijven.” ( 1 ) Vastgesteld overeenkomstig EN ISO 536; maximaal 5 % organisch additief. ( 2 ) Klassen zoals vastgesteld in tabel 1 van de bijlage bij Beschikking 2000/147/EG.",
  "source": "EUR LEX"
}