{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0300:NL:HTML\">",
  "content": "EUR-Lex - 31996D0300 - NL Avis juridique important | 31996D0300 96/300/Euratom, EG: Besluit van de Raad en de Commissie van 22 april 1996 betreffende de sluiting van het Aanvullend Protocol bij de Europa-Overeenkomst waarbij een associatie tot stand wordt gebracht tussen de Europese Gemeenschappen en hun Lid-Staten, enerzijds, en de Slowaakse Republiek, anderzijds Publicatieblad Nr. L 115 van 09/05/1996 blz. 0042 - 0042 BESLUIT VAN DE RAAD EN DE COMMISSIE van 22 april 1996 betreffende de sluiting van het Aanvullend Protocol bij de Europa-Overeenkomst waarbij een associatie tot stand wordt gebracht tussen de Europese Gemeenschappen en hun Lid-Staten, enerzijds, en de Slowaakse Republiek, anderzijds (96/300/Euratom, EG) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, inzonderheid op artikel 238 juncto artikel 228, lid 2, tweede zin, en lid 3, tweede alinea, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Gezien het voorstel van de Commissie, Gezien de instemming van het Europees Parlement (1), Gezien de goedkeuring van de Raad uit hoofde van artikel 101 van het Verdrag tot oprichting van de Europese Gemeenschap voor Atoomenergie, Overwegende dat de Europese Raad tijdens zijn vergadering van 21 en 22 juni 1993 in Kopenhagen de wens heeft geuit meer communautaire programma's open te stellen voor de geassocieerde landen in Midden- en Oost-Europa, waarbij de programma's waaraan de EVA-landen kunnen deelnemen het uitgangspunt zijn; Overwegende dat de Commissie namens de Europese Gemeenschap en de Europese Gemeenschap voor Atoomenergie met de Slowaakse Republiek heeft onderhandeld over een Aanvullend Protocol bij de Europa-Overeenkomst, BESLUITEN: Artikel 1 Het op 11 december 1995 ondertekende Aanvullend Protocol bij de Europa-Overeenkomst waarbij een associatie tot stand wordt gebracht tussen de Europese Gemeenschappen en hun Lid-Staten, enerzijds, en de Slowaakse Republiek, anderzijds, wordt goedgekeurd namens de Europese Gemeenschap. De tekst van het Aanvullend Protocol is aan dit besluit gehecht. Artikel 2 Het standpunt dat de Gemeenschap inneemt in de Associatieraad wordt bepaald door de Raad op voorstel van de Commissie, steeds overeenkomstig de desbetreffende bepalingen van de Verdragen tot oprichting van de Europese Gemeenschap en de Europese Gemeenschap voor Atoomenergie. Artikel 3 De Voorzitter van de Raad verricht de kennisgeving bedoeld in artikel 4 van het Aanvullend Protocol namens de Europese Gemeenschap. Gedaan te Luxemburg, 22 april 1996. Voor de Raad De Voorzitter S. AGNELLIVoor de Commissie De Voorzitter J. SANTER (1) PB nr. C 96 van 1. 4. 1996.",
  "source": "EUR LEX"
}