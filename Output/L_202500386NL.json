{
  "url": "http://www.w3.org/1999/xhtml\">",
  "content": "L_202500386NL.000101.fmx.xml Publicatieblad van de Europese Unie NL L-serie 2025/386 25.2.2025 UITVOERINGSVERORDENING (EU) 2025/386 VAN DE RAAD van 24 februari 2025 tot uitvoering van artikel 8 bis van Verordening (EG) nr. 765/2006 betreffende beperkende maatregelen met het oog op de situatie in Belarus en de betrokkenheid van Belarus bij de Russische agressie tegen Oekraïne DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 765/2006 van de Raad van 18 mei 2006 betreffende beperkende maatregelen met het oog op de situatie in Belarus en de betrokkenheid van Belarus bij de Russische agressie tegen Oekraïne ( 1 ) , en met name artikel 8 bis, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 mei 2006 Verordening (EG) nr. 765/2006 vastgesteld. (2) Op basis van een evaluatie van Besluit 2012/642/GBVB van de Raad ( 2 ) heeft de Raad besloten dat de daarin vervatte beperkende maatregelen moeten worden verlengd tot en met 28 februari 2026. (3) De motivering met betrekking tot tien natuurlijke personen en twee rechtspersonen die zijn opgenomen in de lijst van natuurlijke personen en rechtspersonen, entiteiten en lichamen die onderworpen zijn aan de in bijlage I bij Verordening (EG) nr. 765/2006 uiteengezette beperkende maatregelen, moet worden gewijzigd. (4) Verordening (EG) nr. 765/2006 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 765/2006 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2025. Voor de Raad De voorzitter K. KALLAS ( 1 ) PB L 134 van 20.5.2006, blz. 1 , ELI: http://data.europa.eu/eli/reg/2006/765/oj. ( 2 ) Besluit 2012/642/GBVB van de Raad van 15 oktober 2012 betreffende beperkende maatregelen met het oog op de situatie in Belarus en in het licht van de betrokkenheid van Belarus bij de Russische agressie tegen Oekraïne ( PB L 285 van 17.10.2012, blz. 1 , ELI: http://data.europa.eu/eli/dec/2012/642/oj). BIJLAGE Bijlage I bij Verordening (EG) nr. 765/2006 wordt als volgt gewijzigd: 1) Tabel A “In artikel 2, lid 1, bedoelde natuurlijke personen” wordt als volgt gewijzigd: a) de volgende dubbele vermelding wordt geschrapt: “251. Iryna Vladimirovna PADKAVYRAVA”; b) de vermelding betreffende de volgende overleden persoon wordt geschrapt: “30. Uladzimir Viktaravich KALACH”; c) de vermeldingen 26, 108, 112, 125, 166, 195, 196, 258, 260 en 261 worden vervangen door: Naam (Engelse transcriptie van Belarussische spelling) (Engelse transcriptie van Russische spelling) Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “26. Ivan Yurievich SAKALOUSKI Ivan Yurievich SOKOLOVSKI Iван Юр’евіч САКАЛОЎСКI Иван Юрьевич СОКОЛОВСКИЙ Functie(s): directeur van het Akrestina-detentiecentrum in Minsk Geboortedatum: 17.11.1979 Geslacht: man In zijn functie als directeur van het Akrestina-detentiecentrum in Minsk is Ivan Sakalouski verantwoordelijk voor de onmenselijke en onterende behandeling, waaronder marteling, van in de nasleep van de presidentsverkiezingen van 2020 in Akrestina vastgehouden burgers. 2.10.2020 108. Sviatlana Anatoleuna LYUBETSKAYA Svetlana Anatolevna LYUBETSKAYA Святлана Анатольеўна ЛЮБЕЦКАЯ Светлана Анатольевна ЛЮБЕЦКАЯ Functie(s): rechter in het Grondwettelijk Hof van Belarus, voormalig lid van het Huis van Afgevaardigden van de Nationale Vergadering van de Republiek Belarus, voormalig voorzitter van de vaste commissie Wetgeving Geboortedatum: 3.6.1971 Geboorteplaats: Sovjet-Unie (tegenwoordig Oekraïne) Geslacht: vrouw Nationaliteit: Belarussisch In haar voormalige functie als voorzitter van de parlementaire commissie Wetgeving was Sviatlana Lyubetskaya verantwoordelijk voor het aannemen van het nieuwe Wetboek van administratieve overtredingen (van kracht sinds 1 maart 2021), dat willekeurige arrestaties toestaat en verhoogde aansprakelijkheid oplegt voor deelname aan massabijeenkomsten en het tonen van politieke symbolen. Met deze wetgevende activiteiten is zij verantwoordelijk voor ernstige schendingen van de mensenrechten, waaronder het recht op vreedzame vergadering, en voor de repressie van het maatschappelijk middenveld en de democratische oppositie. Ook ondermijnen deze activiteiten in ernstige mate de democratie en de rechtsstaat in Belarus. Zij is nog steeds actief in het regime als rechter bij het Grondwettelijk Hof, een functie waarin ze werd benoemd door Aliaksandr Lukashenka. 21.6.2021 112. Siarhei Aliaksandravich GUSACHENKA Sergey Alexandrovich GUSACHENKO Сяргей Аляксандравiч ГУСАЧЭНКА Сергей Александрович ГУСАЧЕНКО Functie(s): eerste adjunct-voorzitter van de nationale staatstelevisie en -radio-omroep (Belteleradio) Geboortedatum: 5.11.1983 Geboorteplaats: Minsk, Sovjet-Unie (tegenwoordig Belarus) Geslacht: man Nationaliteit: Belarussisch Tel. (kantoor): + 375 (17) 369-90-15 In zijn functie van eerste adjunct-voorzitter van Belteleradio (de nationale staatstelevisie en -radio-omroep) en auteur en gastheer van het wekelijkse propagandistische televisieprogramma “Glavny efir” heeft Siarhei Gusachenka het Belarussische publiek bewust voorzien van valse informatie over verkiezingsresultaten, demonstraties, door de staatsautoriteiten begane repressie en de activiteiten van het Lukashenka-regime die het illegaal overschrijden van de buitengrenzen van de Unie faciliteren. Hij is rechtstreeks verantwoordelijk voor de manier waarop de staatstelevisie informatie brengt over de situatie in het land en steunt zo de autoriteiten, met inbegrip van Lukashenka. Aldus steunt hij het Lukashenka-regime. 21.6.2021 125. Mikhail Saferbakovich GUTSERIEV Микаил (Михаил) Сафарбекович ГУЦЕРИЕВ Functie(s): zakenman, aandeelhouder en voorzitter van de raad van bestuur van de onderneming Slavkali, voorzitter van de raad van bestuur en aandeelhouder van JSC Mospromstroi, Industrial Financial Group Safmar JSC, LLC Proekt Grad Lid van de raad van bestuur en aandeelhouder van JSC NKNeftisa Geboortedatum: 9.3.1958 Geboorteplaats: Akmolinsk, Sovjet-Unie (tegenwoordig Kazachstan) Geslacht: man Nationaliteit: Russisch Mikhail Gutseriev is een prominente Russische zakenman met zakenbelangen in Belarus in de sectoren energie, kaliumzout, horeca en andere. Hij is een oude kennis van Aliaksandr Lukashenka en heeft dankzij die band aanzienlijke rijkdom verworven en invloed opgebouwd onder de politieke elite in Belarus. Safmar, een bedrijf waarvan de leiding bij Gutseriev berust, was de enige Russische oliefirma die tijdens de energiecrisis tussen Belarus en Rusland begin 2020 olie bleef leveren aan Belarussische raffinaderijen. Gutseriev steunde Lukashenka ook in geschillen met Rusland over olieleveranties. Gutseriev is voorzitter van de raad van bestuur en aandeelhouder van het bedrijf Slavkali, dat het Nezhinski kaliumchloride-exploitatie- en verwerkingsbedrijf bouwt op de kaliumzoutafzetting van Starobinski nabij Lyuban. Dat is, met een waarde van 2 miljard USD, de grootste investering in Belarus. Lukashenka heeft beloofd ter ere van hem de plaatsnaam Lyuban in “Gutserievsk” te wijzigen. Andere bedrijven van hem in Belarus omvatten onder andere tankstations en brandstoftanks, een hotel, een zakencentrum en een luchthaventerminal in Minsk. Lukashenka heeft Gutseriev verder bedankt voor zijn financiële bijdragen aan liefdadigheid en zijn investeringen ter waarde van miljarden dollars in Belarus. Ook heeft Gusteriev, toen journalisten een onderzoek instelden naar het vermogen van Lukashenka, verklaard zelf de eigenaar te zijn van een verblijf dat feitelijk eigendom is van Lukashenka, en hem zo gedekt. Gutseriev was aanwezig op de geheime inauguratie van Lukashenka op 23 september 2020. In oktober 2020 waren zowel Lukashenka als Gutseriev aanwezig bij het in gebruik nemen van een door laatstgenoemde gesponsorde orthodoxe kerk. Gutseriev hielp tijdens de COVID-19-crisis bij de aanschaf van CT-scanners voor Belarus. Mikhail Gutseriev trekt aldus profijt van en steunt het Lukashenka-regime. 21.6.2021 166. Aleh Siarheevich HAIDUKEVICH Oleg Sergeevich GAIDUKEVICH Алег Сяргеевіч ГАЙДУКЕВIЧ Олег Сергеевич ГАЙДУКЕВИЧ Functie(s): adjunct-voorzitter van de vaste commissie voor Internationale Zaken in het Huis van Afgevaardigden van de Nationale Vergadering, lid van de delegatie van de Nationale Vergadering voor contacten met de Parlementaire Vergadering van de Raad van Europa, voorzitter van de Liberaal-Democratische Partij van Belarus Geboortedatum: 26.3.1977 Geboorteplaats: Minsk, Sovjet-Unie (tegenwoordig Belarus) Geslacht: man Nationaliteit: Belarussisch Persoonlijk identificatienummer: 3260377A081PB9 Paspoortnummer: MP2663333 Aleh Haidukevich is de adjunct-voorzitter van de vaste commissie voor Internationale Zaken in het Huis van Afgevaardigden van de Nationale Vergadering en lid van de delegatie van de Nationale Vergadering voor contacten met de Parlementaire Vergadering van de Raad van Europa. In publieke verklaringen juichte hij het omleiden van passagiersvlucht FR4978 naar Minsk op 23 mei 2021 toe. Dit politiek gemotiveerde besluit werd zonder deugdelijke motivering genomen en was gericht op het arresteren en in detentie plaatsen van de journalist van de oppositie Raman Pratasevich en van Sofia Sapega en is een vorm van repressie van het maatschappelijk middenveld en de democratische oppositie in Belarus. Daarnaast verklaarde Aleh Haidukevich publiekelijk dat Belarussische oppositieleiders ook in het buitenland aangehouden zouden kunnen worden en “in de koffer van een auto” naar Belarus vervoerd, waarmee hij zijn steun uitsprak voor het voortdurende hardhandige optreden van de veiligheidstroepen tegen de democratische oppositie en journalisten. Aleh Haidukevich is de voorzitter van de Liberaal-Democratische Partij van Belarus, die achter Lukashenka staat. Aldus steunt hij het Lukashenka-regime. 21.6.2021 195. Ivan Ivanavich GALAVATYI Ivan Ivanovich GOLOVATY Iван Iванавiч ГАЛАВАТЫ Иван Иванович ГОЛОВАТЫЙ Functie(s): voormalig directeur-generaal van de naamloze vennootschap “Belaruskali”, voorzitter van de raad van toezicht van de vennootschap op aandelen “Belarusian Potash Company”, eerste adjunct-directeur van Nedra Nezhin. Lid van het Permanent Comité van de Raad van de Republiek Belarus en van de Nationale Vergadering van de Republiek Belarus voor buitenlandse zaken en nationale veiligheid Geboortedatum: 15.6.1976 Geboorteplaats: het dorp Pogost, Salihorski-district, provincie Minsk, Belarus Geslacht: man Nationaliteit: Belarussisch Ivan Galavatyi is voormalig directeur-generaal van het staatsbedrijf Belaruskali, dat een belangrijke bron van inkomsten en buitenlandse valuta voor het Lukashenka-regime is. Hij is voormalig lid van de Raad van de Republiek Belarus en de Nationale Vergadering. Hij bekleedt ook meerdere andere hoge functies in Belarus en heeft tijdens zijn loopbaan meerdere staatsonderscheidingen ontvangen, onder meer van Lukashenka. Hij heeft nauwe banden met Lukashenka en zijn familieleden. Aliaksandr Lukashenka droeg Ivan Galavatyi voor als ambassadeur in een land van het Gemenebest van Onafhankelijke Staten. Aldus trekt hij profijt van en steunt hij het Lukashenka-regime. Als voormalig directeur-generaal van Belaruskali was Ivan Galavatyi rechtstreeks betrokken bij de verplaatsingen van Oekraïense kinderen uit bezette gebieden door het Lukashenka-regime in samenwerking met Rusland. Aldus steunt Ivan Galavatyi het Lukashenka-regime. Hij blijft actief in het Lukashenka-regime als eerste adjunct-directeur van Nedra Nezhin, naar verluidt de opvolger van Slavkali, een belangrijke producent van kaliumzout in Belarus. De werknemers van de openbare vennootschap op aandelen “Belaruskali” die in de nasleep van de frauduleuze presidentsverkiezingen van augustus 2020 in Belarus deelnamen aan stakingen en vreedzame demonstraties, ontvingen geen premies meer en werden ontslagen. Aliaksandr Lukashenka dreigde er persoonlijk mee de stakers te vervangen door mijnwerkers uit Oekraïne. Als hoofd van Belaruskali is Ivan Galavatyi bijgevolg verantwoordelijk voor de repressie van het maatschappelijk middenveld. 3.6.2022 196. Aliaksandr Uladzimirovich KARNIENKA Alexander Vladimirovich KORNIENKO Аляксандр Уладзiмiравiч КАРНIЕНКА Александр Владимирович КОРНИЕНКО Functie(s): voormalig hoofd van de strafkolonie IK-17 in Sjklow, luitenant-kolonel bij de Interne Dienst Districtsinspecteur, departement Binnenlandse Zaken van het uitvoerend comité van het Sloetski-district Geboortedatum: 9.1.1979 Geslacht: man Nationaliteit: Belarussisch Als voormalig hoofd van de strafkolonie IK-17 in Sjklow was Aliaksandr Karnienka verantwoordelijk voor de onmenselijke en vernederende behandeling, waaronder foltering, van de politieke gevangenen en andere burgers die in die strafkolonie werden vastgehouden in de nasleep van de presidentsverkiezingen van 2020 en de daaropvolgende vreedzame protesten. Hij was het hoofd van die strafkolonie toen de politieke gevangene Vitold Ashurak er op 21 mei 2021 in onopgehelderde omstandigheden overleed. Hij is bijgevolg verantwoordelijk voor ernstige mensenrechtenschendingen en de repressie van het maatschappelijk middenveld in Belarus. Hij blijft actief in het Lukashenka-regime als ambtenaar van het uitvoerend comité van het Sloetski-district. 3.8.2023 258. Viktar Arkadzievich SHAUTSOU Viktor Arkadievich CHEVTSOV/ SHEVTSOV Вiктар Аркадзьевiч ШАЎЦОЎ Виктор Аркадьевич ШЕВЦОВ Functie(s): zakenman, investeerder Geboortedatum: 5.12.1963 Geboorteplaats: dorp Razoemava, regio Vitebsk, Belarus Nationaliteit: Belarussisch Geslacht: man Paspoortnummer: MP4572331, afgegeven op 12.2.2021 Persoonlijk identificatienummer: 3051263A036PB7 Viktar Shautsou is zakenman met zakenbelangen in Belarus. In zijn functie van ereconsul van de Filipijnen in Belarus steunt hij het Lukashenka-regime. Hij trekt ook profijt van het regime door zijn banden met de Reshenie Bank, die op haar beurt belangen heeft in en betrokken is bij het door de Belarussische staat gefinancierde Dudutki-museumcomplex. Viktar Shautsou verleent aldus steun aan en trekt profijt van het Lukashenka-regime. 5.8.2024 260. Anton Genadzevich DUDAL Anton Gennadievich DUDAL Антон Генадзевіч ДУДАЛЬ Антон Геннадьевич ДУДАЛЬ Functie(s): voormalig rechter bij de rechtbank van de regio Babroejsk en de stad Babroejsk, voorzitter van de rechtbank van het Kirovski-district Nationaliteit: Belarussisch Geboortedatum: 11.8.1986 Geslacht: man Persoonlijk identificatienummer: 3110886M079PB3 Anton Dudal was rechter bij de rechtbank van het Babroejski-district en de stad Babroejsk. Hij was door Aliaksandr Lukashenka benoemd in 2019. Hij heeft politiek gemotiveerde vonnissen uitgesproken, onder meer tegen burgers van Belarus die zich uitspraken tegen de president. Hij heeft een burger veroordeeld wegens zelfverdediging tegen wreedheden van rechtshandhavingsinstanties. Hij heeft Andrey Sachevko laten overbrengen naar de gevangenis in Mahiljow. Anton Dudal is bijgevolg verantwoordelijk voor repressie van het maatschappelijk middenveld en de democratische oppositie. Hij blijft actief in het Lukashenka-regime als voorzitter van de rechtbank van het Kirovski-district. 5.8.2024 261. Mikalai Vasilievich SIARHEEVICH Nikolai Vasilievich SERGEEVICH Мікалай Васільевіч СЯРГЕЕВIЧ Николай Васильевич СЕРГЕЕВИЧ Functie(s): voormalig rechter bij de rechtbank van het Zjlobinski-district in de regio Gomel, voorzitter van de rechtbank van het Tsjatsjerski-district Nationaliteit: Belarussisch Geboortedatum: 22.8.1983 Geslacht: man Persoonlijk identificatienummer: 3220883H026PB7 Mikalai Siarheevich was Belarussisch rechter bij de rechtbank van het Zjlobinski-district in de regio Gomel. Hij was benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de frauduleuze presidentsverkiezingen van 2020, onder meer tegen deelnemers van de protesten in Zjlobin. Mikalai Siarheevich is bijgevolg verantwoordelijk voor de repressie van het maatschappelijk middenveld en de democratische oppositie. Hij blijft actief in het Lukashenka-regime als voorzitter van de rechtbank van het Tsjatsjerski-district. 5.8.2024” 2) In tabel B “In artikel 2, lid 1, bedoelde rechtspersonen, entiteiten en lichamen” worden de vermeldingen 13 en 27 vervangen door: Naam (Engelse transcriptie van Belarussische spelling) (Engelse transcriptie van Russische spelling) Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “13. Minskii Avtomobilni Zavod (MAZ)/OJSC “MAZ” Open Joint Stock Company “Minsk Automobile Works” — Management Company of “BELAVTOMAZ” Holding (naamloze vennootschap “Automobielfabriek Minsk” — beheermaatschappij van “BELAVTOMAZ” Holding) ААТ “Мiнскi аўтамабiльны завод” ОАО “Минский автомобильный завод” Adres: Socialisticheskaya 2, 220021 Minsk, Belarus (Minsk, Belarus) Website: http://maz.by/ Registratiedatum: 16.7.1944 Tel. + 375 (17) 217-22-22; + 8000 217-22-22 De naamloze vennootschap “Automobielfabriek Minsk” (MAZ) is een van de grootste autofabrikanten in staatshanden in Belarus. Lukashenka noemde het “een van de belangrijkste industriële ondernemingen van het land”. Het is een bron van inkomsten voor het Lukashenka-regime. MAZ heeft ruimte en materiaal geboden om een politieke bijeenkomst te organiseren ten gunste van het regime. In het licht van de betrokkenheid van Belarus bij de Russische agressie tegen Oekraïne levert MAZ ook militaire vrachtwagens aan het Russische leger, die onder meer worden ingezet voor militaire operaties op het Oekraïense grondgebied. MAZ trekt aldus profijt van en steunt het Lukashenka-regime. Werknemers van MAZ die in de nasleep van de frauduleuze verkiezingen van augustus 2020 in Belarus deelnamen aan stakingen en vreedzame demonstraties werden geïntimideerd en later ontslagen door het management. Een groep werknemers werd door MAZ in de bedrijfsgebouwen opgesloten om te verhinderen dat zij zich bij andere demonstranten zouden voegen. MAZ is daarom verantwoordelijk voor de repressie van het maatschappelijk middenveld en steunt het Lukashenka-regime. 21.6.2021 27. Open Joint Stock Company “Belshina” (naamloze vennootschap “Belshina”) AAT “Белшина” ОАО “Белшина” Adres: 4 Minskoe Shosse St., 213824 Bobruisk, Belarus (Babroejsk, Belarus) Registratiedatum: 10.1.1994 Registratienummer: 700016217 Website: http://www.belshinajsc.by/ De naamloze vennootschap Belshina is een van de voornaamste staatsbedrijven van Belarus en een grote producent van voertuigbanden. In 2022 en 2023 had zij een winstgevendheid van 9 %, zoals bevestigd door de Belarussische vice-eersteminister Petr Parkhomczyk. De Belarussische staat profiteert rechtstreeks van de winsten van Belshina. Daarnaast levert Belshina banden aan het Russische leger in Oekraïne en steunt zij derhalve de betrokkenheid van Belarus bij de Russische agressie tegen Oekraïne. Aldus steunt Belshina het Lukashenka-regime. Werknemers van Belshina die na de presidentsverkiezingen van 2020 in Belarus hebben geprotesteerd en gestaakt, zijn ontslagen of werden gedwongen ontslag te nemen onder het voorwendsel van absenteïsme. Bovendien worden politiek gevangenen door de staat gedwongen gevaarlijke arbeid te verrichten ten gunste van Belshina. Belshina ontvangt ook staatssteun in de vorm van schuldaflossingen en uitstel van betaling van btw bij invoer. Tot slot laat de Belarussische regering overheidsorganen toe om zonder aanbestedingsprocedure producten van Belshina aan te kopen. Belshina trekt bijgevolg profijt van het Lukashenka-regime en is verantwoordelijk voor de repressie van het maatschappelijk middenveld. 2.12.2021” ELI: http://data.europa.eu/eli/reg_impl/2025/386/oj ISSN 1977-0758 (electronic edition)",
  "source": "EUR LEX"
}