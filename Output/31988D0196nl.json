{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0196:NL:HTML\">",
  "content": "EUR-Lex - 31988D0196 - NL Avis juridique important | 31988D0196 88/196/EEG: Beschikking van de Commissie van 18 februari 1988 houdende goedkeuring van het door het Verenigd Koninkrijk ingediende plan voor de opsporing van residuen van hormonen (Slechts de tekst in de Engelse taal is authentiek) Publicatieblad Nr. L 094 van 12/04/1988 blz. 0022 - 0022 ***** BESCHIKKING  VAN DE COMMISSIE van 18 februari 1988 houdende goedkeuring van het door het Verenigd Koninkrijk ingediende plan voor de opsporing van residuen van hormonen (Slechts de tekst in de Engelse taal is authentiek) (88/196/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 86/469/EEG van de Raad van 16 september 1986 inzake het onderzoek van dieren en vers vlees op de aanwezigheid van residuen (1), en met name op artikel 4, Overwegende dat het Verenigd Koninkrijk bij document van 8 juli 1987 de Commissie in kennis heeft gesteld van een plan betreffende de maatregelen die op nationaal vlak zijn getroffen voor de opsporing van residuen van de in bijlage I, punt A, groepen I en II, bij Richtlijn 86/469/EEG bedoelde stoffen; Overwegende dat na onderzoek is gebleken dat het gewijzigde plan in overeenstemming is met het bepaalde in Richtlijn 86/469/EEG, en met name in artikel 4, lid 1; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN: Artikel 1 Het door het Verenigd Koninkrijk ingediende plan voor de opsporing van residuen van de in bijlage I, punt A, groepen I en II, bij Richtlijn 86/469/EEG bedoelde stoffen wordt goedgekeurd. Artikel 2 Het Verenigd Koninkrijk doet de nodige wettelijke en bestuursrechtelijke bepalingen in werking treden om het in artikel 1 bedoelde plan ten uitvoer te leggen. Artikel 3 Deze beschikking is gericht tot het Verenigd Koninkrijk. Gedaan te Brussel, 18 februari 1988. Voor de Commissie Frans ANDRIESSEN Vice-Voorzitter (1) PB nr. L 275 van 26. 9. 1986, blz. 36.",
  "source": "EUR LEX"
}