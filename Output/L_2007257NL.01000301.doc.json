{
  "url": "http://www.w3.org/1999/xhtml\">",
  "content": "L_2007257NL.01000301.xml 3.10.2007 NL Publicatieblad van de Europese Unie L 257/3 VERORDENING (EG) N r. 1146/2007 VAN DE COMMISSIE van 2 oktober 2007 tot vaststelling van een programma voor de toewijzing aan de lidstaten van aan het begrotingsjaar 2008 toe te rekenen middelen voor de levering van levensmiddelen uit de interventievoorraden aan de meest behoeftigen in de Gemeenschap DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3730/87 van de Raad van 10 december 1987 houdende algemene voorschriften voor de levering van levensmiddelen uit interventievoorraden aan bepaalde organisaties met het oog op verstrekking aan de meest hulpbehoevenden in de Gemeenschap ( 1 ) , en met name op artikel 6, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro ( 2 ) , en met name op artikel 3, lid 2, Overwegende hetgeen volgt: (1) Overeenkomstig artikel 2 van Verordening (EEG) nr. 3149/92 van de Commissie van 29 oktober 1992 houdende uitvoeringsbepalingen met betrekking tot de levering van levensmiddelen uit interventievoorraden aan de meest behoeftigen in de Gemeenschap ( 3 ) moet de Commissie een distributieprogramma vaststellen dat moet worden gefinancierd met de voor het begrotingsjaar 2008 beschikbare kredieten. In dat programma moet voor elk van de lidstaten die aan de actie deelnemen, met name worden bepaald welke financiële middelen maximaal beschikbaar worden gesteld voor de uitvoering van zijn deel van het programma en welke hoeveelheid van elke soort producten uit de interventievoorraden mag worden genomen. (2) De bij het programma voor het begrotingsjaar 2008 betrokken lidstaten hebben overeenkomstig artikel 1 van Verordening (EEG) nr. 3149/92 de nodige gegevens verstrekt. (3) Voor de verdeling van de middelen moet rekening worden gehouden met de opgedane ervaring en met de mate waarin de lidstaten gebruik hebben gemaakt van de middelen die hun in de voorgaande begrotingsjaren waren toegewezen. (4) Artikel 2, lid 3, punt 1, onder c), van Verordening (EEG) nr. 3149/92 voorziet in de toewijzing van bedragen voor de aankoop op de markt van producten die tijdelijk niet beschikbaar zijn in de interventievoorraden. Aangezien de interventievoorraden granen, mageremelkpoeder en rijst momenteel zeer klein zijn en er reeds maatregelen zijn genomen voor de verkoop van die voorraden op de markt, respectievelijk voor de distributie ervan in het kader van Verordening (EEG) nr. 3149/92 en aangezien ook niet te verwachten is dat in 2007 nog hoeveelheden van deze levensmiddelen zullen worden aangekocht, dienen de bovenbedoelde toewijzingen te worden bepaald opdat de granen, het mageremelkpoeder en de rijst die nodig zijn voor de uitvoering van het programma voor het begrotingsjaar 2008, kunnen worden aangekocht op de markt. (5) Artikel 7, lid 1, van Verordening (EEG) nr. 3149/92 voorziet in de overdracht tussen lidstaten van producten die niet beschikbaar zijn in de interventievoorraden van de lidstaat waar zij nodig zijn voor de uitvoering van het jaarprogramma. Derhalve dient onder de bij artikel 7 van Verordening (EEG) nr. 3149/92 vastgestelde voorwaarden toestemming te worden verleend voor de intracommunautaire overdrachten die nodig zijn voor de uitvoering van het programma voor 2008. (6) Voor de toepassing van het programma moet het ontstaansfeit in de zin van artikel 3 van Verordening (EG) nr. 2799/98 worden geacht te hebben plaatsgevonden op de begindatum van het boekjaar voor het beheer van de interventievoorraden. (7) Overeenkomstig artikel 2, lid 2, van Verordening (EEG) nr. 3149/92 heeft de Commissie de belangrijkste organisaties die vertrouwd zijn met de problemen van de meest behoeftigen in de Gemeenschap, in het kader van de opstelling van dit programma geraadpleegd. (8) Het Comité van beheer voor granen heeft geen advies uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Voor 2008 worden ter uitvoering van Verordening (EEG) nr. 3730/87 levensmiddelen aan de meest behoeftigen in de Gemeenschap verstrekt overeenkomstig het in bijlage I bij de onderhavige verordening vastgestelde jaarprogramma voor de verstrekking van levensmiddelen. Artikel 2 De bedragen die aan de lidstaten worden toegewezen voor de aankoop, op de markt, van de granen, het mageremelkpoeder en de rijst die nodig zijn in het kader van het in artikel 1 bedoelde programma, worden vastgesteld in bijlage II. Artikel 3 De intracommunautaire overdracht van de in bijlage III bij de onderhavige verordening vermelde producten wordt toegestaan onder de bij artikel 7 van Verordening (EEG) nr. 3149/92 vastgestelde voorwaarden. Artikel 4 Voor de uitvoering van het in artikel 1 van de onderhavige verordening bedoelde jaarprogramma wordt de datum van het in artikel 3 van Verordening (EG) nr. 2799/98 bedoelde ontstaansfeit vastgesteld op 1 oktober 2007. Artikel 5 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 oktober 2007. Voor de Commissie Jean-Luc DEMARTY Directeur-generaal Landbouw en plattelandsontwikkeling ( 1 ) PB L 352 van 15.12.1987, blz. 1 . Verordening gewijzigd bij Verordening (EG) nr. 2535/95 ( PB L 260 van 31.10.1995, blz. 3 ). ( 2 ) PB L 349 van 24.12.1998, blz. 1 . ( 3 ) PB L 313 van 30.10.1992, blz. 50 . Verordening laatstelijk gewijzigd bij Verordening (EG) nr. 758/2007 ( PB L 172 van 30.6.2007, blz. 47 ). BIJLAGE I JAARPROGRAMMA VOOR DE VERSTREKKING VAN LEVENSMIDDELEN VOOR HET BEGROTINGSJAAR 2008 a) Voor de uitvoering van het programma in de lidstaat beschikbaar gestelde financiële middelen: (In euro's) Lidstaat Bedrag Belgique/België 8 461 690 България 6 883 712 Česká republika 155 443 Eesti 192 388 Éire/Ireland 155 965 Elláda 13 228 830 España 50 419 083 France 48 605 224 Italia 66 367 975 Latvija 153 910 Lietuva 4 249 149 Luxembourg 81 090 Magyarország 7 788 270 Malta 360 603 Polska 47 640 750 Portugal 12 568 188 România 23 126 824 Slovenija 1 429 303 Suomi/Finland 2 631 603 Total 294 500 000 b) Uit de interventievoorraden van de Gemeenschap te nemen hoeveelheid product, bestemd voor verstrekking in de lidstaat binnen de grenzen van het onder a) vastgestelde bedrag: (In tonnen) Lidstaat Suiker Belgique/België 4 154 България 6 385 Česká republika 67 España 6 500 France 3 718 Italia 7 000 Lietuva 2 889 Magyarország 1 544 Malta 397 Polska 14 826 Portugal 1 627 România 15 157 Slovenija 769 Totaal 65 034 BIJLAGE II Toewijzingen aan de lidstaten voor de aankoop van producten op de markt van de Gemeenschap binnen de grenzen van de in bijlage I, onder a), vastgestelde bedragen: (In EUR) Lidstaat Granen Rijst Mageremelkpoeder Belgique/België 2 120 960 800 000 3 300 000 България 1 990 461 1 768 251 Česká republika 36 472 81 843 Eesti 182 358 Éire/Ireland 147 834 Elláda 4 535 189 8 003 986 España 11 144 100 1 800 000 32 030 700 France 8 718 857 5 225 181 30 516 427 Italia 10 637 550 2 800 000 46 438 083 Latvija 145 886 Lietuva 1 463 223 606 607 706 455 Luxembourg 76 864 Magyarország 5 713 309 1 000 000 Malta 62 275 25 078 82 327 Polska 16 569 956 22 164 340 Portugal 1 208 732 1 423 588 8 575 856 România 15 355 270 Slovenija 173 087 102 509 746 140 Suomi/Finland 1 620 960 873 450 Totaal 81 678 645 14 551 214 154 744 304 BIJLAGE III In het kader van het programma voor het begrotingsjaar 2008 toegestane intracommunautaire overdrachten van suiker Hoeveelheid (in tonnen) Houder Geadresseerde 1. 3 718 BIRB, België ONIGC, France 2. 2 889 BIRB, België The Lithuanian Agricultural and Food Products Market regulation Agency, Lietuva 3. 6 385 MVH, Magyarország ДФЗ, България 4. 14 826 MVH, Magyarország ARR, Polska 5. 15 157 MVH, Magyarország APIA, România 6. 769 MVH, Magyarország AAMRD, Slovenija 7. 397 AGEA, Italia National Research and Development Centre, Malta 8. 1 627 FEGA, España INGA, Portugal",
  "source": "EUR LEX"
}