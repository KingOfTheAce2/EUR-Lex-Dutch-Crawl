{
  "url": "http://www.w3.org/1999/xhtml\">",
  "content": "L_2009135NL.01001501.xml 30.5.2009 NL Publicatieblad van de Europese Unie L 135/15 VERORDENING (EG) N r. 452/2009 VAN DE COMMISSIE van 29 mei 2009 houdende intrekking van Verordening (EG) nr. 1898/2005 tot vaststelling van uitvoeringsbepalingen van Verordening (EG) nr. 1255/1999 van de Raad, wat betreft maatregelen voor de afzet van room, boter en boterconcentraat op de markt van de Gemeenschap DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name op de artikelen 43, 101 en 192, juncto artikel 4, Overwegende hetgeen volgt: (1) Bij Verordening (EG) nr. 1898/2005 van de Commissie ( 2 ) zijn bepalingen vastgesteld voor de toepassing van de steunregeling voor de afzet van overschotten van bepaalde zuivelproducten. Deze regeling, waarin is voorzien in artikel 101 van Verordening (EG) nr. 1234/2007, is ingetrokken bij Verordening (EG) nr. 72/2009 van de Raad van 19 januari 2009 houdende wijzigingen van het gemeenschappelijk landbouwbeleid door wijziging van de Verordeningen (EG) nr. 247/2006, (EG) nr. 320/2006, (EG) nr. 1405/2006, (EG) nr. 1234/2007, (EG) nr. 3/2008 en (EG) nr. 479/2008 en tot intrekking van de Verordeningen (EEG) nr. 1883/78, (EEG) nr. 1254/89, (EEG) nr. 2247/89, (EEG) nr. 2055/93, (EG) nr. 1868/94, (EG) nr. 2596/97, (EG) nr. 1182/2005 en (EG) nr. 315/2007 ( 3 ) . (2) Derhalve moeten, met het oog op een verbetering van de kostenefficiëntie bij de afzet van interventieboter en ter wille van de vereenvoudiging, de bepalingen inzake de verkoop uit interventievoorraden voor gebruik in banketbakkerswerk, consumptie-ijs en andere voedingsmiddelen, eveneens worden ingetrokken. (3) Bijgevolg moet Verordening (EG) nr. 1898/2005 van de Commissie worden ingetrokken. (4) Artikel 101 van Verordening (EG) nr. 1234/2007 wordt met ingang van 1 juli 2009 ingetrokken bij Verordening (EG) nr. 72/2009. Derhalve moet Verordening (EG) nr. 1898/2005 eveneens met ingang van die datum worden ingetrokken. In artikel 78 van Verordening (EG) nr. 1898/2005 is evenwel bepaald dat de boter mag worden overgenomen vanaf de twintigste dag van de maand die aan de op de bon vermelde kalendermaand voorafgaat, tot en met de tiende dag van de maand die volgt op de op de bon vermelde kalendermaand. Om de marktdeelnemers in de gelegenheid te stellen gebruik te maken van alle bonnen die geldig zijn tot en met juni 2009, moet hoofdstuk IV van Verordening (EG) nr. 1898/2005 van toepassing blijven op die bonnen. (5) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1898/2005 wordt ingetrokken. Hoofdstuk IV van die verordening blijft evenwel van toepassing en er kan verder steun worden verleend voor leveringen van boter die plaatsvinden op basis van bonnen die geldig zijn tot en met juni 2009. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 juli 2009. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 mei 2009. Voor de Commissie Mariann FISCHER BOEL Lid van de Commissie ( 1 ) PB L 299 van 16.11.2007, blz. 1 ( 2 ) PB L 308 van 25.11.2005, blz. 1 . ( 3 ) PB L 30 van 31.1.2009, blz. 1 .",
  "source": "EUR LEX"
}