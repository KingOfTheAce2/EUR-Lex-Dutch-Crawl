{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1709:NL:HTML\">",
  "content": "EUR-Lex - 31993R1709 - NL Avis juridique important | 31993R1709 Verordening (EEG) nr. 1709/93 van de Commissie van 29 juni 1993 tot aanpassing van de in ecu vastgestelde prijzen en bedragen in de sector granen in verband met de monetaire herschikkingen in het verkoopseizoen 1992/1993 Publicatieblad Nr. L 159 van 01/07/1993 blz. 0080 - 0082 VERORDENING (EEG) Nr. 1709/93 VAN DE COMMISSIE van 29 juni 1993 tot aanpassing van de in ecu vastgestelde prijzen en bedragen in de sector granen in verband met de monetaire herschikkingen in het verkoopseizoen 1992/1993 DE COMMISSIE VAN  DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1766/92 van de Raad van 30 juni 1992 houdende een gemeenschappelijke ordening der markten in de sector granen (1), Gelet op Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (2), en met name op artikel 9, lid 1, Gelet op Verordening (EEG) nr. 3824/92 van de Commissie van 28 december 1992 inzake de in ecu vastgestelde prijzen en bedragen die moeten worden gewijzigd naar aanleiding van de monetaire herschikkingen (3), laatstelijk gewijzigd bij Verordening (EEG)  nr. 1330/93 (4), en met name op artikel 2, Overwegende dat in artikel 1 van Verordening (EEG) nr. 3820/92 van de Commissie van 28 december 1992 houdende overgangsmaatregelen voor de toepassing van de bij Verordening (EEG) nr. 3813/92 van de Raad vastgestelde agromonetaire maatregelen (5) de  concordantie is aangegeven tussen de bepalingen van de vanaf 1 januari 1993 geldende agromonetaire regeling en die van de regeling die vóór die datum gold; Overwegende dat bij Verordening (EEG) nr. 3824/92 de lijst van prijzen en bedragen in de sector granen is vastgesteld waarop vanaf het begin van het verkoopseizoen 1993/1994 de bij Verordening (EEG) nr. 537/93 van de Commissie (6), laatstelijk gewijzigd  bij Verordening (EEG) nr. 1331/93 (7), in het kader van de automatische afbraak van de negatieve monetaire afwijkingen vastgestelde verlagingscoëfficiënt 1,013088 moet worden toegepast; dat in artikel 2 van Verordening (EEG) nr. 3824/92 is bepaald op  welke wijze de daaruit voortvloeiende verlaging voor elk van de betrokken sectoren moet worden vastgesteld en dat de bedragen van de verlaagde prijzen en bedragen moeten worden vastgesteld; dat de interventieprijzen, de richtprijzen en de drempelprijzen  voor granen, alsook de minimumprijs van voor de zetmeelproduktie bestemde aardappelen voor onbepaalde tijd zijn vastgesteld bij Verordening (EEG) nr. 1766/92; Overwegende dat de drempelprijzen voor meel, gries en griesmeel, waarin de verlagingscoëfficiënt is verdisconteerd, zijn vastgesteld bij Verordening (EEG) nr. 1581/93 van de Commissie van 23 juni 1993 tot vaststelling, voor het verkoopseizoen 1993/1994,  van de drempelprijzen en maandelijkse verhogingen voor bepaalde soorten meel, gries en griesmeel (8); Overwegende dat bij Verordening (EEG) nr. 1019/93 van de Commissie (9) het bedrag is vastgesteld van de in het verkoopseizoen 1993/1994 aan de aardappelzetmeelfabrikanten te betalen premie; Overwegende dat de steunbedragen voor de Portugese graanproducenten zijn vastgesteld bij Verordening (EEG) nr. 738/93 van de Raad van 17 maart 1993 houdende wijziging van de overgangsbepalingen van de gemeenschappelijke marktordening voor granen en  rijst in Portugal als vastgesteld in Verordening (EEG) nr. 3653/90 (10); Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 De in ecu vastgestelde prijzen en bedragen voor de sector granen worden, na deling door 1,013088, vastgesteld op het in de bijlage vermelde niveau. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing met ingang van 1 juli 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 29 juni 1993. Voor de Commissie René STEICHEN Lid van de Commissie (1) PB nr. L 181 van 1. 7. 1992, blz. 21. (2) PB nr. L 387 van 31. 12. 1992, blz. 1. (3) PB nr. L 387 van 31. 12. 1992, blz. 29. (4) PB nr. L 132 van 29. 5. 1993, blz. 113. (5) PB nr. L 387 van 31. 12. 1992, blz. 22. (6) PB nr. L 57 van 10. 3. 1993, blz. 18. (7) PB nr. L 132 van 29. 5. 1993, blz. 114. (8) PB nr. L 152 van 24. 6. 1993, blz. 16. (9) Zie bladzijde 84 van dit Publikatieblad. (10) PB nr. L 77 van 31. 3. 1993, blz. 1. BIJLAGE I GRANEN   Sector granen  (in ecu/ton) /* Tabellen: zie PB */ Sector zetmeelhoudende produkten  (in ecu/ton) /* Tabellen: zie PB */ BIJLAGE II Steun aan de Portugese graanproducenten (Verordening (EEG) nr. 3653/90) /* Tabellen: zie PB */",
  "source": "EUR LEX"
}