{
  "url": "http://www.w3.org/1999/xhtml\"><!--",
  "content": "LI2016259NL.01000101.xml 27.9.2016 NL Publicatieblad van de Europese Unie LI 259/1 VERORDENING (EU) 2016/1710 VAN DE RAAD van 27 september 2016 tot wijziging van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit (GBVB) 2016/1711 van de Raad tot wijziging van Gemeenschappelijk Standpunt 2001/931/GBVB ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Verordening (EG) nr. 2580/2001 van de Raad ( 2 ) geeft uitvoering aan Gemeenschappelijk Standpunt 2001/931/GBVB ( 3 ) . (2) Op 27 september 2016 heeft de Raad Besluit (GBVB) 2016/1711 vastgesteld tot wijziging van Gemeenschappelijk Standpunt 2001/931/GBVB. Bij Besluit (GBVB) 2016/1711 wordt de toepassing van de verplichting tot bevriezing van de tegoeden van alsook het verbod om tegoeden en economische middelen beschikbaar te stellen aan de „Fuerzas Armadas Revolucionarias de Colombia” — „FARC” („Revolutionaire Strijdkrachten van Colombia”) geschorst. (3) Regelgeving op het niveau van de Unie is noodzakelijk, met name om te garanderen dat de maatregel in alle lidstaten uniform door marktdeelnemers wordt toegepast. (4) Verordening (EG) nr. 2580/2001 moet daarom dienovereenkomstig worden gewijzigd. (5) Om de effectiviteit van de maatregelen waarin deze verordening voorziet te waarborgen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2580/2001 wordt als volgt gewijzigd: In artikel 2 wordt het volgende lid toegevoegd: „4.   De in de leden 1 en 2 bedoelde maatregelen worden geschorst voor zover deze betrekking hebben op de „Fuerzas Armadas Revolucionarias de Colombia” — „FARC” („Revolutionaire Strijdkrachten van Colombia”).”. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 september 2016. Voor de Raad De voorzitter F. MOGHERINI ( 1 ) Besluit (GBVB) 2016/1711 van de Raad van 27 september 2016 tot wijziging van Gemeenschappelijk Standpunt 2001/931/GBVB betreffende de toepassing van specifieke maatregelen ter bestrijding van het terrorisme (zie bladzijde 3 van dit Publicatieblad). ( 2 ) Verordening (EG) nr. 2580/2001 van de Raad van 27 december 2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme ( PB L 344 van 28.12.2001, blz. 70 ). ( 3 ) Gemeenschappelijk Standpunt 2001/931/GBVB van de Raad van 27 december 2001 betreffende de toepassing van specifieke maatregelen ter bestrijding van het terrorisme ( PB L 344 van 28.12.2001, blz. 93 ).",
  "source": "EUR LEX"
}