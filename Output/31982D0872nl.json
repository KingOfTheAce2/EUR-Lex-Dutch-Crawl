{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0872:NL:HTML\">",
  "content": "EUR-Lex - 31982D0872 - NL Avis juridique important | 31982D0872 82/872/EEG: Beschikking van de Commissie van 9 december 1982 houdende goedkeuring van een programma ter verbetering van de marktstructuur, voor bloemen en siergewassen, van de deelstaat Hamburg overeenkomstig Verordening (EEG) nr. 355/77 van de Raad (Slechts de tekst in de Duitse taal is authentiek) Publicatieblad Nr. L 368 van 28/12/1982 blz. 0044 - 0044 ***** BESCHIKKING  VAN DE COMMISSIE van 9 december 1982 houdende goedkeuring van een programma ter verbetering van de marktstructuur, voor bloemen en siergewassen, van de deelstaat Hamburg overeenkomstig Verordening (EEG) nr. 355/77 van de Raad (Slechts de tekst in de Duitse taal is authentiek) (82/872/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 355/77 van de Raad van 15 februari 1977 inzake een gemeenschappelijke actie ter verbetering van de voorwaarden inzake afzet en verwerking van landbouwprodukten (1), en met name op artikel 5, Overwegende dat de Regering van de Bondsrepubliek Duitsland op 25 november 1981 kennis heeft gegeven van het programma ter verbetering van de marktstructuur, voor bloemen en siergewassen, van de deelstaat Hamburg en dat zij dit op 1 juni 1982 met nadere gegevens heeft aangevuld; Overwegende dat genoemd programma betrekking heeft op de bouw van een groothandelsmarkt voor bloemen op het terrein van de Hamburger groothandelsmarkt voor groenten en fruit; Overwegende dat de afzet van siergewassen uit Noord-Duitsland (Hamburg, Sleeswijk-Holstein, Regierungsbezirke Lueneburg van de deelstaat Nedersaksen), op de Hamburger groothandelsmarkt voor bloemen is geconcentreerd; Overwegende dat de uitvoering van het in het programma geplande project, namelijk de bouw van een groothandelsmarkt voor bloemen, dus op het vlak van de marktstructuur voor een gedeelte van de Duitse produktie en voor een aantal producenten consequenties heeft die verder reiken dan het normale effect van een individueel project in het kader van Verordening (EEG) nr. 355/77; Overwegende dat deze consequenties bestaan in een herstructurering van de afzet van siergewassen in de genoemde gebieden en dientengevolge in een duurzame verbetering van de afzetvoorwaarden voor de betrokken producenten; Overwegende dat bovengenoemd programma derhalve kan worden beschouwd als een programma in de zin van artikel 2 van Verordening (EEG) nr. 355/77; Overwegende dat het programma slechts kan worden goedgekeurd onder voorbehoud van het beleid dat door de Gemeenschap zal worden gevolgd na afloop van de geldigheidstermijn van Verordening (EEG) nr. 355/77 op het gebied van verwerking en afzet van landbouwprodukten; Overwegende dat het programma in voldoende mate de in artikel 3 van Verordening (EEG) nr. 355/77 bedoelde gegevens bevat, waaruit blijkt dat de in artikel 1 van deze verordening genoemde doeleinden voor de betrokken sector en voor de genoemde gebieden kunnen worden bereikt; Overwegende dat de in deze beschikking vervatte maatregelen in overeenstemming zijn met het advies van het Permanent Comit√© voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het door de Regering van de Bondsrepubliek Duitsland op 25 november 1981 overeenkomstig Verordening (EEG) nr. 355/77 medegedeelde en op 1 juni 1982 aangevulde programma ter verbetering van de marktstructuur, voor bloemen en siergewassen, van de deelstaat Hamburg wordt goedgekeurd. Artikel 2 Deze beschikking is gericht tot de Bondsrepubliek Duitsland. Gedaan te Brussel, 9 december 1982. Voor de Commissie Poul DALSAGER Lid van de Commissie (1) PB nr. L 51 van 23. 2. 1977, blz. 1.",
  "source": "EUR LEX"
}