{
  "url": "http://www.w3.org/1999/xhtml\"><!--",
  "content": "L_2019206NL.01001201.xml 6.8.2019 NL Publicatieblad van de Europese Unie L 206/12 UITVOERINGSVERORDENING (EU) 2019/1323 VAN DE COMMISSIE van 2 augustus 2019 inzake uitzonderlijke marktondersteuningsmaatregelen voor de sectoren eieren en pluimveevlees in Italië DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 220, lid 1, onder a), Overwegende hetgeen volgt: (1) Tussen 1 oktober 2017 en 30 juni 2018 heeft Italië 45 uitbraken van hoogpathogene aviaire influenza van het subtype H5 bevestigd en gemeld. De getroffen soorten zijn eenden, kalkoenen, parelhoenders en Gallus domesticus . (2) Italië heeft onmiddellijk en op efficiënte wijze alle noodzakelijke diergezondheids- en veterinaire maatregelen genomen die overeenkomstig Richtlijn 2005/94/EG van de Raad ( 2 ) vereist waren. (3) Met name heeft Italië bestrijdings-, monitoring- en voorzorgsmaatregelen genomen en beschermings- en toezichtsgebieden (hierna “gereglementeerde gebieden” genoemd) ingesteld op grond van de Uitvoeringsbesluiten (EU) 2017/1845 ( 3 ) , (EU) 2017/1930 ( 4 ) , (EU) 2017/1969 ( 5 ) , (EU) 2017/2000 ( 6 ) , (EU) 2017/2175 ( 7 ) , (EU) 2017/2289 ( 8 ) , (EU) 2017/2412 ( 9 ) , (EU) 2018/342 ( 10 ) , (EU) 2018/418 ( 11 ) en (EU) 2018/510 ( 12 ) van de Commissie. (4) Italië heeft de Commissie ervan in kennis gesteld dat de noodzakelijke gezondheids- en veterinaire maatregelen die werden genomen om de ziekte in te dammen en uit te roeien, nadelig waren voor een zeer groot aantal marktdeelnemers en dat die marktdeelnemers inkomstenverliezen hebben geleden die niet in aanmerking komen voor een financiële bijdrage van de Unie op grond van Verordening (EU) nr. 652/2014 van het Europees Parlement en de Raad ( 13 ) . (5) Op 28 januari 2019 heeft de Commissie van Italië een formeel verzoek op grond van artikel 220, lid 3, van Verordening (EU) nr. 1308/2013 ontvangen tot cofinanciering van bepaalde uitzonderlijke maatregelen voor de tussen 1 oktober 2017 en 30 juni 2018 bevestigde uitbraken. Op 19 februari 2019, 28 februari 2019, 1 april 2019, 30 mei 2019 en 12 juni 2019 hebben de Italiaanse autoriteiten hun verzoek verduidelijkt en gedocumenteerd. (6) Als gevolg van de in overweging 3 bedoelde diergezondheids- en veterinaire maatregelen werden de stilleggingsperioden verlengd, was de plaatsing van vogels verboden en werden verplaatsingen beperkt op alle soorten pluimveehouderijen in de gereglementeerde gebieden die waren ingesteld naar aanleiding van uitbraken van hoogpathogene aviaire influenza van het subtype H5. Het ging daarbij om de volgende soorten: eenden, kalkoenen, parelhoenders en Gallus domesticus . Dit heeft in deze bedrijven tot verliezen bij de productie van broedeieren, consumptie-eieren, levende dieren en pluimveevlees geleid. Het is dan ook passend de verliezen wegens de vernietiging en verwerking van eieren en wegens de niet-productie van dieren, een langere vetmestperiode of ruiming te compenseren. (7) Overeenkomstig artikel 220, lid 5, van Verordening (EU) nr. 1308/2013 cofinanciert de Unie 50 % van de uitgaven van Italië voor de uitzonderlijke marktondersteuningsmaatregelen. Na doorlichting van het verzoek van Italië in verband met de tussen 1 oktober 2017 en 30 juni 2018 bevestigde uitbraken moet de Commissie de maximumhoeveelheden vaststellen die per uitzonderlijke marktondersteuningsmaatregel in aanmerking komen voor financiering. (8) Om elk risico op overcompensatie te voorkomen, moet het forfaitaire bedrag van de cofinanciering op technische en economische studies of op boekhoudkundige documenten worden gebaseerd en worden vastgesteld op een niveau dat voor elk dier en product passend is naargelang van de categorie waartoe zij behoren. (9) Om elk risico van dubbele financiering uit te sluiten, mogen de geleden verliezen niet zijn gecompenseerd door middel van staatssteun of via een verzekering en moet de cofinanciering van de Unie in het kader van deze verordening beperkt blijven tot subsidiabele dieren en producten waarvoor geen financiële bijdrage van de Unie is ontvangen in het kader van Verordening (EU) nr. 652/2014. (10) De reikwijdte en de duur van de uitzonderlijke marktondersteuningsmaatregelen waarin deze verordening voorziet, moeten beperkt blijven tot hetgeen strikt noodzakelijk is om de markt te ondersteunen. Met name mogen de uitzonderlijke marktondersteuningsmaatregelen alleen van toepassing zijn op de productie van eieren en pluimvee in de bedrijven in de gereglementeerde gebieden en voor de duur van de diergezondsheids- en veterinaire maatregelen die in de wetgeving van de Unie en van Italië zijn vastgesteld met betrekking tot de 45 uitbraken van hoogpathogene aviaire influenza die zijn bevestigd tussen 1 oktober 2017 en 30 juni 2018, en met betrekking tot de respectieve gereglementeerde gebieden. (11) Om voor de nodige flexibiliteit te zorgen in het geval dat de voor compensatie in aanmerking komende aantallen eieren of dieren verschillen van de in deze verordening vastgestelde maximale aantallen, die zijn gebaseerd op ramingen, kan de compensatie binnen bepaalde grenzen worden aangepast, zolang het maximale bedrag van door de Unie gecofinancierde uitgaven in acht wordt genomen. (12) Met het oog op een goed budgettair beheer van deze uitzonderlijke marktondersteuningsmaatregelen mogen enkel de betalingen die Italië uiterlijk op 30 september 2020 aan de begunstigden heeft verricht, in aanmerking komen voor cofinanciering door de Unie. Artikel 5, lid 2, van Gedelegeerde Verordening (EU) nr. 907/2014 van de Commissie ( 14 ) dient niet van toepassing te zijn. (13) Om de subsidiabiliteit en de juistheid van de betalingen te waarborgen, moet Italië voorafgaande controles verrichten. (14) Italië moet de Commissie van de goedkeuring van de betalingen in kennis stellen, zodat de Unie haar financiële controles kan verrichten. (15) Om ervoor te zorgen dat Italië de in deze verordening vastgestelde maatregelen onmiddellijk kan toepassen, moet deze verordening in werking treden op de dag na die van de bekendmaking ervan in het Publicatieblad van de Europese Unie . (16) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De Unie cofinanciert 50 % van de door Italië verrichte uitgaven voor de ondersteuning van de markt van broedeieren, consumptie-eieren en pluimveevlees, die ernstig werd getroffen door de 45 uitbraken van hoogpathogene aviaire influenza van het subtype H5 die Italië tussen 1 oktober 2017 en 30 juni 2018 heeft gedetecteerd en bevestigd. Artikel 2 De door Italië gedane uitgaven komen slechts voor cofinanciering door de Unie in aanmerking: a) voor de duur van de toepassing van de diergezondheids- en veterinaire maatregelen die zijn vastgesteld in de in de bijlage opgenomen wetgeving van de Unie en van Italië en die betrekking hebben op de in artikel 1 vastgestelde periode, en b) voor de pluimveebedrijven die zijn onderworpen aan de diergezondheids- en veterinaire maatregelen en zich bevinden in de gebieden als bedoeld in de in de bijlage opgenomen wetgeving van de Unie en van Italië (“de gereglementeerde gebieden”), en c) indien zij uiterlijk op 30 september 2020 door Italië aan de begunstigden zijn betaald. Artikel 5, lid 2, van Gedelegeerde Verordening (EU) nr. 907/2014 is niet van toepassing, en d) indien voor het dier of product, voor de onder a) bedoelde periode geen compensatie door middel van staatssteun of een verzekering is betaald en geen financiële bijdrage van de Unie in het kader van Verordening (EU) nr. 652/2014 is ontvangen. Artikel 3 1.   De maximale cofinanciering van de Unie bedraagt 32 147 498 EUR en wordt als volgt uitgesplitst: a) voor de verliezen bij de productie van pluimvee in het gereglementeerde gebied gelden de volgende forfaitaire bedragen: i) 0,1050 EUR per vernietigd broedei van GN-code 0407 11 00, voor maximaal 406 355 eieren, ii) 0,07 EUR per tot eiproduct verwerkt broedei van GN-code 0407 11 00, voor maximaal 18 211 121 eieren, iii) 0,0167 EUR per tot eiproduct verwerkt ei van GN-code 0407 11 00, voor maximaal 28 730 220 eieren, iv) 0,064 EUR per week per vleeskuiken van GN-code 0105 94 00, voor maximaal 50 390 617 dieren, v) 0,13 EUR per week per kooileghen van GN-code 0105 94 00, voor maximaal 391 246 dieren, vi) 0,17 EUR per week per volièreleghen van GN-code 0105 94 00, voor maximaal 1 933 867 dieren, vii) 0,045 EUR per week per jonge kooikip van GN-code 0105 94 00, voor maximaal 185 900 dieren, viii) 0,055 EUR per week per jonge volièrekip van GN-code 0105 94 00, voor maximaal 265 136 dieren, ix) 0,194 EUR per week per vleeseend van GN-code 0105 99 10, voor maximaal 140 000 dieren; x) 0,13 EUR per week per vrouwelijke vleeskalkoen van GN-code 0105 99 30, voor maximaal 3 263 749 dieren, xi) 0,215 EUR per week per mannelijke vleeskalkoen van GN-code 0105 99 30, voor maximaal 6 140 730 dieren, xii) 0,1475 EUR per week per parelhoender van GN-code 0105 99 50, voor maximaal 392 869 dieren; b) voor de verliezen in verband met de aanpassing van de vetmestperiode wegens het verplaatsingsverbod in de gereglementeerde gebieden gelden de volgende forfaitaire bedragen per dier: i) 0,115 EUR per week per jonge standaardkip van GN-code 0105 94 00, voor maximaal 323 784 dieren, ii) 0,12 EUR per week per standaardvleeskuiken van GN-code 0105 94 00, voor maximaal 5 600 dieren, iii) 3,06 EUR per reuzenkapoen van GN-code 0105 94 00, voor maximaal 2 000 dieren, iv) 1,0534 EUR per kalkoen van GN-code 0105 99 30, voor maximaal 11 021 dieren, v) 0,5627 EUR per week per jonge reuzenkalkoen van GN-code 0105 99 30, voor maximaal 12 662 dieren; c) voor de ruiming van pluimvee in de gereglementeerde gebieden gelden de volgende forfaitaire bedragen per dier: i) 0,19 EUR per kip van GN-code 0105 11 19, voor maximaal 40 908 dieren, ii) 0,2015 EUR per plattelandskip van GN-code 0105 11 19, voor maximaal 1 455 308 dieren, iii) 0,565 EUR per vrouwelijke kalkoen van GN-code 0105 12 00, voor maximaal 847 257 dieren, iv) 1,03 EUR per mannelijke kalkoen van GN-code 0105 12 00, voor maximaal 586 923 dieren; d) voor de verliezen bij de productie van fokdieren in de gereglementeerde gebieden gelden de volgende forfaitaire bedragen per dier: i) 0,135 EUR per week per vleeskuiken van GN-code 0105 94 00, voor maximaal 1 621 820 dieren, ii) 1,185 EUR per week per kalkoen van GN-code 0105 99 30, voor maximaal 128 689 dieren. 2.   Wanneer het voor compensatie in aanmerking komende aantal eieren of dieren hoger is dan het maximale aantal eieren of dieren per post als bedoeld in lid 1, kunnen de voor cofinanciering door de Unie in aanmerking komende uitgaven worden aangepast per post en verder gaan dan de bedragen die voortvloeien uit de toepassing van de maximale aantallen per post, op voorwaarde dat het totale bedrag aan aanpassingen lager blijft dan 10 % van het in lid 1 bedoelde maximumbedrag van de door de Unie gecofinancierde uitgaven. Artikel 4 Italië verricht de administratieve en fysieke controles overeenkomstig de artikelen 58 en 59 van Verordening (EU) nr. 1306/2013 van het Europees Parlement en de Raad ( 15 ) . Italië verifieert, met name: a) of de indiener van de steunaanvraag in aanmerking komt voor steun; b) voor elke in aanmerking komende aanvrager: de subsidiabiliteit, de hoeveelheid en de waarde van het werkelijke productieverlies; c) of de in aanmerking komende aanvragers geen financiering uit andere bronnen hebben ontvangen om de in artikel 2 van deze verordening bedoelde verliezen te compenseren. Voor de in aanmerking komende aanvragers voor wie de administratieve controles zijn afgerond, kan de steun worden betaald zonder te wachten totdat alle controles zijn verricht, met name die welke zullen worden verricht bij aanvragers die voor een controle ter plaatse zijn geselecteerd. In de gevallen waarin de subsidiabiliteit van een aanvrager niet wordt bevestigd, wordt de steun teruggevorderd en worden sancties toegepast. Artikel 5 Italië stelt de Commissie in kennis van de goedkeuring van de betalingen. Artikel 6 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 augustus 2019. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) Richtlijn 2005/94/EG van de Raad van 20 december 2005 betreffende communautaire maatregelen ter bestrijding van aviaire influenza en tot intrekking van Richtlijn 92/40/EEG ( PB L 10 van 14.1.2006, blz. 16 ). ( 3 ) Uitvoeringsbesluit (EU) 2017/1845 van de Commissie van 11 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 262 van 12.10.2017, blz. 7 ). ( 4 ) Uitvoeringsbesluit (EU) 2017/1930 van de Commissie van 20 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 272 van 21.10.2017, blz. 18 ). ( 5 ) Uitvoeringsbesluit (EU) 2017/1969 van de Commissie van 27 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 279 van 28.10.2017, blz. 56 ). ( 6 ) Uitvoeringsbesluit (EU) 2017/2000 van de Commissie van 6 november 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 289 van 8.11.2017, blz. 9 ). ( 7 ) Uitvoeringsbesluit (EU) 2017/2175 van de Commissie van 21 november 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 306 van 22.11.2017, blz. 31 ). ( 8 ) Uitvoeringsbesluit (EU) 2017/2289 van de Commissie van 11 december 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 328 van 12.12.2017, blz. 126 ). ( 9 ) Uitvoeringsbesluit (EU) 2017/2412 van de Commissie van 20 december 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 342 van 21.12.2017, blz. 29 ). ( 10 ) Uitvoeringsbesluit (EU) 2018/342 van de Commissie van 7 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 65 van 8.3.2018, blz. 43 ). ( 11 ) Uitvoeringsbesluit (EU) 2018/418 van de Commissie van 16 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 75 van 19.3.2018, blz. 27 ). ( 12 ) Uitvoeringsbesluit (EU) 2018/510 van de Commissie van 26 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 83 van 27.3.2018, blz. 16 ). ( 13 ) Verordening (EU) nr. 652/2014 van het Europees Parlement en de Raad van 15 mei 2014 tot vaststelling van bepalingen betreffende het beheer van de uitgaven in verband met de voedselketen, diergezondheid en dierenwelzijn, alsmede in verband met plantgezondheid en teeltmateriaal, tot wijziging van de Richtlijnen 98/56/EG, 2000/29/EG en 2008/90/EG van de Raad, de Verordeningen (EG) nr. 178/2002, (EG) nr. 882/2004 en (EG) nr. 396/2005 van het Europees Parlement en de Raad, Richtlijn 2009/128/EG van het Europees Parlement en de Raad en Verordening (EG) nr. 1107/2009 van het Europees Parlement en de Raad en tot intrekking van de Besluiten 66/399/EEG en 76/894/EEG en Beschikking 2009/470/EG van de Raad ( PB L 189 van 27.6.2014, blz. 1 ). ( 14 ) Gedelegeerde Verordening (EU) nr. 907/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft de betaalorganen en andere instanties, het financieel beheer, de goedkeuring van de rekeningen, de zekerheden en het gebruik van de euro ( PB L 255 van 28.8.2014, blz. 18 ). ( 15 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). BIJLAGE Gereglementeerde gebieden en perioden als bedoeld in artikel 2 De delen van Italië en de perioden die zijn vastgesteld overeenkomstig Richtlijn 2005/94/EG en zijn omschreven in: — Uitvoeringsbesluit (EU) 2017/1845 van de Commissie van 11 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 262 van 12.10.2017, blz. 7 ), — Uitvoeringsbesluit (EU) 2017/1930 van de Commissie van 20 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 272 van 21.10.2017, blz. 18 ), — Uitvoeringsbesluit (EU) 2017/1969 van de Commissie van 27 oktober 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 279 van 28.10.2017, blz. 56 ), — Uitvoeringsbesluit (EU) 2017/2000 van de Commissie van 6 november 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 289 van 8.11.2017, blz. 9 ), — Uitvoeringsbesluit (EU) 2017/2175 van de Commissie van 21 november 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 306 van 22.11.2017, blz. 31 ), — Uitvoeringsbesluit (EU) 2017/2289 van de Commissie van 11 december 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 328 van 12.12.2017, blz. 126 ), — Uitvoeringsbesluit (EU) 2017/2412 van de Commissie van 20 december 2017 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 342 van 21.12.2017, blz. 29 ), — Uitvoeringsbesluit (EU) 2018/342 van de Commissie van 7 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 65 van 8.3.2018, blz. 43 ), — Uitvoeringsbesluit (EU) 2018/418 van de Commissie van 16 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 75 van 19.3.2018, blz. 27 ), — Uitvoeringsbesluit (EU) 2018/510 van de Commissie van 26 maart 2018 tot wijziging van de bijlage bij Uitvoeringsbesluit (EU) 2017/247 betreffende beschermende maatregelen in verband met uitbraken van hoogpathogene aviaire influenza in bepaalde lidstaten ( PB L 83 van 27.3.2018, blz. 16 ), — Besluiten van het ministerie van Volksgezondheid houdende aangifte van besmetting betreffende de haarden van hoogpathogene aviaire influenza die tussen 1 oktober 2017 en 30 juni 2018 zijn bevestigd.",
  "source": "EUR LEX"
}