{
  "url": "http://www.w3.org/1999/xhtml\">",
  "content": "L_2015147NL.01002101.xml 12.6.2015 NL Publicatieblad van de Europese Unie L 147/21 BESLUIT (GBVB) 2015/901 VAN DE RAAD van 11 juni 2015 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo ( 1 ) (EULEX KOSOVO) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 4 februari 2008 heeft de Raad Gemeenschappelijk Optreden 2008/124/GBVB ( 2 ) vastgesteld. (2) Op 12 juni 2014 heeft de Raad Besluit 2014/349/GBVB ( 3 ) vastgesteld, waarbij Gemeenschappelijk Optreden 2008/124/GBVB werd gewijzigd en tot en met 14 juni 2016 werd verlengd. (3) Op 29 september 2014 heeft de Raad Besluit 2014/685/GBVB ( 4 ) tot wijziging van Gemeenschappelijk Optreden 2008/124/GBVB vastgesteld, met een financieel referentiebedrag voor de periode van 15 oktober 2014 tot en met 14 juni 2015. (4) Gemeenschappelijk Optreden 2008/124/GBVB moet worden gewijzigd om te voorzien in een nieuw financieel referentiebedrag voor de periode van 15 juni 2015 tot en met 14 juni 2016. (5) EULEX KOSOVO zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag kan hinderen. (6) Gemeenschappelijk Optreden 2008/124/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De laatste alinea van artikel 16, lid 1, van Gemeenschappelijk Optreden 2008/124/GBVB wordt vervangen door: „Het financiële referentiebedrag dat de uitgaven van EULEX KOSOVO van 15 juni 2015 tot en met 14 juni 2016 moet dekken, bedraagt 77 000 000 EUR.”. Artikel 2 Dit besluit treedt in werking op de dag waarop het wordt vastgesteld. Gedaan te Luxemburg, 11 juni 2015. Voor de Raad De voorzitter A. MATĪSS ( 1 ) Deze benaming laat de standpunten over de status van Kosovo onverlet, en is in overeenstemming met Resolutie 1244 (1999) van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 2 ) Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( PB L 42 van 16.2.2008, blz. 92 ). ( 3 ) Besluit 2014/349/GBVB van de Raad van 12 juni 2014 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo, EULEX KOSOVO ( PB L 174 van 13.6.2014, blz. 42 ). ( 4 ) Besluit 2014/685/GBVB van de Raad van 29 september 2014 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo, EULEX KOSOVO ( PB L 284 van 30.9.2014, blz. 51 ).",
  "source": "EUR LEX"
}