{
  "url": "http://www.w3.org/1999/xhtml\">",
  "content": "L_2015164NL.01000101.xml 30.6.2015 NL Publicatieblad van de Europese Unie L 164/1 BESLUIT (EU) 2015/997 VAN DE RAAD van 16 juni 2008 betreffende de ondertekening namens de Europese Gemeenschap van de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap, en met name artikel 310, in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) De onderhandelingen met Bosnië en Herzegovina over de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, zijn afgerond. (2) De in de overeenkomst vervatte handelsbepalingen zijn van uitzonderlijke aard en verbonden met het in het kader van het stabilisatie- en associatieproces gevoerde beleid, en scheppen voor de Europese Unie geen precedenten ten aanzien van de handelspolitiek van de Gemeenschap in de betrekkingen met andere derde landen dan die van de Westelijke Balkan. (3) De overeenkomst dient namens de Gemeenschap te worden ondertekend nder voorbehoud van de sluiting ervan op een later tijdstip, HEEFT HET VOLGENDE BESLUIT VASTGESTELD: Artikel 1 De ondertekening van de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, wordt namens de Gemeenschap goedgekeurd, onder voorbehoud van de sluiting ervan op een later tijdstip. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst namens de Europese Gemeenschap te ondertekenen, onder voorbehoud van de sluiting ervan. Gedaan te Luxemburg, 16 juni 2008. Voor de Raad De voorzitter D. RUPEL",
  "source": "EUR LEX"
}