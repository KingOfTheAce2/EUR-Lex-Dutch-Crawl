{
  "url": "http://www.w3.org/1999/xhtml\">",
  "content": "L_2008219NL.01005801.xml 14.8.2008 NL Publicatieblad van de Europese Unie L 219/58 BESLUIT VAN DE RAAD van 7 april 2008 betreffende de sluiting van de overeenkomst tussen het Europees Ruimteagentschap en de Europese Unie inzake de beveiliging en uitwisseling van gerubriceerde gegevens (2008/667/JBZ) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gelet op de aanbeveling van het voorzitterschap, Overwegende hetgeen volgt: (1) De Raad heeft in de zitting van 14 mei 2007 besloten het voorzitterschap, daarin bijgestaan door de secretaris-generaal/hoge vertegenwoordiger (SG/HV), en met volledige betrokkenheid van de Commissie, machtiging te verlenen voor het openen van onderhandelingen overeenkomstig artikel 24 van het Verdrag betreffende de Europese Unie met het Europees Ruimteagentschap met het oog op de sluiting van een volwaardige beveiligingsovereenkomst met het agentschap. (2) Ingevolge de machtiging om onderhandelingen aan te gaan heeft het voorzitterschap, bijgestaan door de SG/HV, overeenstemming bereikt over een overeenkomst met het Europees Ruimteagentschap inzake de beveiliging en uitwisseling van gerubriceerde gegevens. (3) Die overeenkomst dient te worden goedgekeurd, BESLUIT: Artikel 1 De overeenkomst tussen het Europees Ruimteagentschap en de Europese Unie inzake de beveiliging en uitwisseling van gerubriceerde gegevens wordt namens de Europese Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst te ondertekenen teneinde daardoor de Europese Unie te binden. Artikel 3 Dit besluit wordt van kracht op de datum van zijn aanneming. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Luxemburg, 7 april 2008. Voor de Raad De voorzitter R. Å½ERJAV",
  "source": "EUR LEX"
}