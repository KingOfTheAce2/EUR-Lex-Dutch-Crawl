{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0820(01):NL:HTML\">",
  "content": "EUR-Lex - 31994Y0820(01) - NL Avis juridique important | 31994Y0820(01) Resolutie van de Raad van 22 juni 1994 betreffende de bevordering van gelijke kansen voor mannen en vrouwen door middel van acties van de Europese Structuurfondsen Publicatieblad Nr. C 231 van 20/08/1994 blz. 0001 - 0002 RESOLUTIE VAN DE RAAD van 22 juni 1994 betreffende de bevordering van gelijke kansen voor mannen en vrouwen door middel van acties van de Europese Structuurfondsen (94/C 231/01) DE RAAD VAN DE EUROPESE UNIE, 1. HERINNERT ERAAN dat het beginsel van gelijke kansen voor mannen en vrouwen op de arbeidsmarkt een doelstelling van de Europese Unie is en dat de structurele acties moeten bijdragen aan de verwezenlijking van deze doelstelling in de zin van  Verordening (EEG) nr. 2052/88 van de Raad van 24 juni 1988 betreffende de taken van de Fondsen met structurele strekking, hun doeltreffendheid alsmede de cooerdinatie van hun bijstandsverlening onderling en met die van de Europese Investeringsbank en de  andere bestaande financieringsinstrumenten (1); 2. HERINNERT ERAAN dat de aanneming van maatregelen ter bevordering van gelijke kansen voor mannen en vrouwen op de arbeidsmarkt zal plaatsvinden met inachtneming van de bevoegdheden van de Lid-Staten die voortvloeien uit de van kracht zijnde regeling  inzake de Structuurfondsen; 3. HERINNERT ERAAN dat de bevordering van gelijke kansen voor mannen en vrouwen op de arbeidsmarkt in de gehele Europese Unie een van de vier onder doelstelling 3 vallende prioritaire acties vormt, zoals bepaald in artikel 1, lid 1, onder d), van  Verordening (EEG) nr. 4255/88 van de Raad van 19 december 1988 tot vaststelling van bepalingen voor de uitvoering van Verordening (EEG) nr. 2052/88 met betrekking tot het Europees Sociaal Fonds (2); 4. HERINNERT ERAAN dat vrouwen op de arbeidsmarkt met ernstige en bijzondere moeilijkheden te maken hebben; 5. BEVESTIGT zijn wil om het geproclameerde beginsel van gelijke kansen voor mannen en vrouwen te bevorderen, in het bijzonder via het samenspel van structurele acties die in de Lid-Staten worden gevoerd; 6. VERZOEKT de Lid-Staten: a) ertoe bij te dragen dat met de bevordering van het beginsel van gelijke kansen voor mannen en vrouwen op de arbeidsmarkt terdege rekening wordt gehouden in de door de Europese Structuurfondsen, met name het Europees Sociaal Fonds, gecofinancierde  acties; b) ertoe bij te dragen dat passende maatregelen worden genomen ter ondersteuning van de bevordering van gelijke kansen voor mannen en vrouwen op de arbeidsmarkt in de door de Europese Structuurfondsen gecofinancierde acties, opdat vrouwen in gelijke  mate als mannen van de verwachte voordelen kunnen profiteren; c) ertoe bij te dragen dat passende, op vrouwen gerichte acties worden opgezet die voor bepaalde financiÃ«le toewijzingen in aanmerking komen en strekken tot verbetering van de positie van vrouwen, en op plaatselijk, regionaal, nationaal en  transnationaal niveau de gelijke kansen voor mannen en vrouwen te bevorderen in alle sectoren van het bedrijfsleven, alsmede op alle gebieden die rechtstreeks of indirect met de arbeidsmarkt zijn verbonden, met name uitgaande van hetgeen bereikt is met  het communautaire initiatief NOW; d) de bevoegde instanties en de sociaal-economische partners in de zin van artikel 4, lid 1, van Verordening (EEG) nr. 2052/88 bewust te maken, te mobiliseren en te stimuleren, opdat met het aspect van gelijke kansen voor mannen en vrouwen terdege  rekening wordt gehouden in de door de Europese Structuurfondsen gecofinancierde acties; e) met alle passende middelen de maatregelen inzake bevordering van gelijke kansen voor mannen en vrouwen via de actie van de Europese Structuurfondsen beter en ruimer bekend te maken; f) ertoe bij te dragen dat dit punt in het kader van de bestaande nationale structuren voor toezicht en evaluatie ten uitvoer wordt gelegd; 7. VERZOEKT de Commissie: a) haar inspanningen met het oog op de verwezenlijking van het beleid inzake de bevordering van gelijke kansen voor mannen en vrouwen voort te zetten via de actie van de Europese Structuurfondsen, en in het bijzonder van het Europees Sociaal Fonds en de  communautaire initiatieven; b) de verwezenlijking van dit beleid via technische bijstand te vergemakkelijken, met name in het kader van het beginsel van het partnerschap; c) alle passende maatregelen ter bevordering van dit beleid te nemen; d) bij de tenuitvoerlegging van de communautaire initiatieven rekening te houden met de in punt 6 vermelde doelstellingen. (1) PB nr. L 185 van 15. 7. 1988, blz. 9. Verordening gewijzigd bij Verordening (EEG) nr. 2081/93 (PB nr. L 193 van 31. 7. 1993, blz. 5). (2) PB nr. L 374 van 31. 12. 1988, blz. 21. Verordening gewijzigd bij Verordening (EEG) nr. 2084/93 (PB nr. L 193 van 31. 7. 1993, blz. 39).",
  "source": "EUR LEX"
}