{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0050:NL:HTML\">",
  "content": "EUR-Lex - 31994D0050 - NL Avis juridique important | 31994D0050 94/50/EGKS: Besluit van de Commissie van 20 december 1993 betreffende sluiting namens de Europese Gemeenschap voor Kolen en Staal van het Aanvullend Protocol bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal en de Republiek Polen en bij de Europa-Overeenkomst tussen de Europese Gemeenschappen en hun Lid-Staten en de Republiek Polen Publicatieblad Nr. L 025 van 29/01/1994 blz. 0031 - 0032 Bijzondere uitgave in het Fins: Hoofdstuk 11 Deel 28 blz. 0042 Bijzondere uitgave in het Zweeds: Hoofdstuk 11 Deel 28 blz. 0042 BESLUIT VAN DE COMMISSIE van 20 december 1993 betreffende sluiting namens de Europese Gemeenschap voor Kolen en Staal van het Aanvullend Protocol bij de Interimovereenkomst betreffende de handel en aanverwante zaken tussen de Europese Economische  Gemeenschap en de Europese Gemeenschap voor Kolen en Staal en de Republiek Polen en bij de Europa-Overeenkomst tussen de Europese Gemeenschappen en hun Lid-Staten en de Republiek Polen (94/50/EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op de eerste paragraaf van artikel 95, Gezien de conclusies van de Europese Raad die plaatsvond in Kopenhagen op 21 en 22 juni 1993, Overwegende dat de Commissie namens de Gemeenschappen onderhandelingen heeft gevoerd over een Aanvullend Protocol bij de Interimovereenkomst betreffende de handel en aanverwante zaken en bij de Europa-Overeenkomst met de Republiek Polen; Overwegende dat dit Aanvullend Protocol dient te worden goedgekeurd; Overwegende dat de sluiting van het Aanvullend Protocol noodzakelijk is om de doelstellingen van de Gemeenschap, in het bijzonder als bedoeld in de artikelen 2 en 3 van het Verdrag tot oprichting van de Europese Gemeenschap voor Kolen en Staal, te  bereiken; Overwegende dat het Verdrag niet voorzag in alle gevallen waarop dit besluit betrekking heeft, Na raadpleging van het Raadgevend Comit√© en met eenstemmige goedkeuring van de Raad, BESLUIT: Artikel 1 Het Aanvullend Protocol bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en de Republiek Polen, anderzijds, en bij de  Europa-Overeenkomst tussen de Europese Gemeenschappen en hun Lid-Staten, enerzijds, en de Republiek Polen, anderzijds, wordt hierbij namens de Europese Gemeenschap voor Kolen en Staal goedgekeurd. De tekst van het Aanvullend Protocol is aan dit besluit (1) gehecht. Artikel 2 De Voorzitter van de Commissie verricht namens de Europese Gemeenschap voor Kolen en Staal de in artikel 8 van het Aanvullend Protocol bedoelde kennisgeving. Gedaan te Brussel, 20 december 1993. Voor de Commissie De Voorzitter Jacques DELORS (1) Zie bladzijde 2 van dit Publikatieblad.",
  "source": "EUR LEX"
}