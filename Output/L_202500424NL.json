{
  "url": "http://www.w3.org/1999/xhtml\">",
  "content": "L_202500424NL.000101.fmx.xml Publicatieblad van de Europese Unie NL L-serie 2025/424 6.3.2025 UITVOERINGSBESLUIT (EU) 2025/424 VAN DE COMMISSIE van 4 maart 2025 tot wijziging van Uitvoeringsbesluit (EU) 2023/2584 met betrekking tot een bijwerking van de referenties van normen en de toevoeging van nieuwe referenties van normen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 17 van Richtlijn (EU) 2016/797 van het Europees Parlement en de Raad ( 2 ) worden interoperabiliteitsonderdelen en subsystemen die conform zijn met geharmoniseerde normen of delen daarvan waarvan de referenties in het Publicatieblad van de Europese Unie zijn bekendgemaakt, geacht conform te zijn met de essentiële eisen die door die normen of delen daarvan worden bestreken. (2) Bij Uitvoeringsbesluit C(2023) 1057 ( 3 ) heeft de Commissie het Europees Comité voor normalisatie (CEN) en het Europees Comité voor elektrotechnische normalisatie (Cenelec) verzocht geharmoniseerde normen op te stellen en te herzien ter ondersteuning van Richtlijn (EU) 2016/797. (3) Samen met het CEN en het Cenelec heeft de Commissie beoordeeld of de door het CEN en het Cenelec opgestelde of herziene normen voldoen aan het in Uitvoeringsbesluit C(2023) 1057 geformuleerde verzoek. (4) De geharmoniseerde normen die op basis van Uitvoeringsbesluit C(2023) 1057 door het CEN en het Cenelec zijn opgesteld, herzien en gewijzigd, voldoen aan alle beoogde eisen, met uitzondering van de normen EN 15313:2024 en EN 16207:2024. Het is daarom passend de referenties van die normen bekend te maken in het Publicatieblad van de Europese Unie . (5) Norm EN 50716:2023 moet, binnen de grenzen van het toepassingsgebied ervan, een vermoeden van conformiteit met bepaalde eisen van Verordening (EU) 2016/919 van de Commissie ( 4 ) bieden, voor zover artikel 14 van Uitvoeringsverordening (EU) 2023/1695 van de Commissie ( 5 ) van toepassing is. Het is daarom passend de referenties van die norm bekend te maken in het Publicatieblad van de Europese Unie . (6) Met betrekking tot norm EN 16207:2024 heeft de Commissie geconcludeerd dat die norm aangaande Verordening (EU) nr. 1302/2014 alleen een vermoeden van conformiteit mag bieden voor punt 4.2.4.8.2, 2) en 4), van de bijlage bij die verordening overeenkomstig bijlage ZA bij de norm, en voor punt 4.2.4.8.2, 1), door toepassing van bepaling 8.1 van de norm. Het is daarom passend de referentie van die norm, met beperkingen, bekend te maken in het Publicatieblad van de Europese Unie . (7) Met betrekking tot norm EN 15313:2024 heeft de Commissie geconcludeerd dat aangaande de punten 4.2.3.5.2.1 en 4.2.3.5.2.2 van de bijlage bij Verordening (EU) nr. 1302/2014 en aangaande de punten 4.2.3.6.2 tot en met 4.2.3.6.5 van de bijlage bij Verordening (EU) nr. 321/2013, de toleranties die in de norm zijn opgegeven niet mogen worden gecumuleerd met de waarden in de bovengenoemde punten en dat de waarden in die punten als grenswaarden moeten worden beschouwd. Het is daarom passend de referentie van die norm, met beperkingen, bekend te maken in het Publicatieblad van de Europese Unie . (8) Uitvoeringsbesluit (EU) 2023/2584 van de Commissie ( 6 ) moet daarom dienovereenkomstig worden gewijzigd. (9) Door naleving van een geharmoniseerde norm wordt een vermoeden van conformiteit geboden met de overeenkomstige essentiële eisen die in de harmonisatiewetgeving van de Unie zijn opgenomen vanaf de datum van bekendmaking van de referentie van die norm in het Publicatieblad van de Europese Unie . Dit besluit moet daarom in werking treden op de datum van de bekendmaking ervan. Om alle betrokken belanghebbenden echter voldoende tijd te geven om zich op de toepassing van de herziene normen voor te bereiden, moet de schrapping van de referenties van de geharmoniseerde normen EN 14587-2:2009, EN 15313:2016, EN 15355:2019, EN 15624:2021, EN 16116-2:2021, EN 16286-1:2013, EN 45545-3:2013 en EN 45545-4:2013 worden uitgesteld met 18 maanden vanaf de datum van inwerkingtreding van dit besluit, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2023/2584 wordt gewijzigd overeenkomstig de bijlage bij het onderhavige besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . De punten 1), 4), 6), 8), 10), 13), 15) en 17) van de bijlage zijn van toepassing met ingang van 6 september 2026. Gedaan te Brussel, 4 maart 2025. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 , ELI: http://data.europa.eu/eli/reg/2012/1025/oj . ( 2 ) Richtlijn (EU) 2016/797 van het Europees Parlement en de Raad van 11 mei 2016 betreffende de interoperabiliteit van het spoorwegsysteem in de Europese Unie ( PB L 138 van 26.5.2016, blz. 44 , ELI: http://data.europa.eu/eli/dir/2016/797/oj ). ( 3 ) Commission Implementing Decision C(2023) 1057 final of 20.2.2023 on a standardisation request to the European Committee for Standardisation and the European Committee for Electrotechnical Standardisation as regards products in support of Directive (EU) 2016/797 of the European Parliament and of the Council. ( 4 ) Verordening (EU) 2016/919 van de Commissie van 27 mei 2016 betreffende de technische specificatie inzake interoperabiliteit van de subsystemen besturing en seingeving van het spoorwegsysteem in de Europese Unie ( PB L 158 van 15.6.2016, blz. 1 , ELI: http://data.europa.eu/eli/reg/2016/919/oj ). ( 5 ) Uitvoeringsverordening (EU) 2023/1695 van de Commissie van 10 augustus 2023 betreffende de technische specificatie inzake interoperabiliteit van de subsystemen besturing en seingeving van het spoorwegsysteem in de Europese Unie en tot intrekking van Verordening (EU) 2016/919 ( PB L 222 van 8.9.2023, blz. 380 , ELI: http://data.europa.eu/eli/reg_impl/2023/1695/oj ). ( 6 ) Uitvoeringsbesluit (EU) 2023/2584 van de Commissie van 15 november 2023 betreffende ter ondersteuning van Richtlijn (EU) 2016/797 van het Europees Parlement en de Raad opgestelde geharmoniseerde normen voor de interoperabiliteit van de spoorwegsystemen ( PB L, 2023/2584, 21.11.2023, ELI: http://data.europa.eu/eli/dec_impl/2023/2584/oj ). BIJLAGE Bijlage I bij Uitvoeringsbesluit (EU) 2023/2584 wordt als volgt gewijzigd: 1) Rij 29 wordt geschrapt. 2) De volgende rij 29 bis wordt ingevoegd: “29 bis. EN 14587-2:2024 Railtoepassingen — Spoor — Afbrandstuiklassen van spoorstaven — Deel 2: Afbrandstuiklassen van nieuwe spoorstaven van klassen R200, R220, R260, R260Mn, R320Cr, R350HT, R350LHT, R370CrHT en R400HT door mobiele lasmachines in het veld” 3) De volgende rijen 34 bis en 34 ter worden ingevoegd: “34 bis. EN 15085-4:2023 Railtoepassingen — Lassen van railvoertuigen en onderdelen — Deel 4: Productie-eisen 34 ter. EN 15085-5:2023 Railtoepassingen — Lassen van railvoertuigen en onderdelen — Deel 5: Inspectie, beproeven en documentatie” 4) Rij 39 wordt geschrapt. 5) De volgende rij 39 bis wordt ingevoegd: “39 bis. EN 15313:2024 Railtoepassingen — Wielenstellen en draaistellen — Onderhoud van wielstellen Beperking: aangaande Verordening (EU) nr. 1302/2014 van 18 november 2014 betreffende een technische specificatie inzake interoperabiliteit van het subsysteem “rollend materieel — locomotieven en reizigerstreinen” van het spoorwegsysteem in de Europese Unie, punten 4.2.3.5.2.1 en 4.2.3.5.2.2 van de bijlage, en Verordening (EU) nr. 321/2013 van de Commissie van 13 maart 2013 betreffende de technische specificatie inzake interoperabiliteit van het subsysteem “rollend materieel — goederenwagens” van het spoorwegsysteem in de Europese Unie en tot intrekking van Beschikking 2006/861/EG, punten 4.2.3.6.2 tot en met 4.2.3.6.5: de toleranties die in de norm zijn opgegeven, kunnen niet worden gecumuleerd met de waarden die in de bovengenoemde punten zijn opgegeven; de waarden in die punten moeten als grenswaarden worden beschouwd” 6) Rij 40 wordt geschrapt. 7) De volgende rij 40 bis wordt ingevoegd: “40 bis. EN 15355:2019+A1:2023 Railtoepassingen — Remmen — Regelkleppen en scheidingskranen” 8) Rij 48 wordt geschrapt. 9) De volgende rij 48 bis wordt ingevoegd: “48 bis. EN 15624:2021+A1:2024 Spoorwegtoepassingen — Remmen — Leeg-beladen omschakelapparatuur” 10) Rij 58 wordt geschrapt. 11) De volgende rij 58 bis wordt ingevoegd: “58 bis. EN 16116-2:2024 Railtoepassingen — Ontwerpeisen voor treden, leuningen en verwante personeelstoegangen — Deel 2: Goederenwagens” 12) De volgende rij 61 bis wordt ingevoegd: “61 bis. EN 16207:2024 Railtoepassingen — Remmen — Functionele criteria en prestatie-eisen voor magneetremmen in rollend spoorwegmaterieel Beperking: aangaande Verordening (EU) nr. 1302/2014 van de Commissie van 18 november 2014 betreffende een technische specificatie inzake interoperabiliteit van het subsysteem “rollend materieel — locomotieven en reizigerstreinen” van het spoorwegsysteem in de Europese Unie, biedt de norm een vermoeden van conformiteit voor punt 4.2.4.8.2, 2) en 4), van de bijlage bij die verordening overeenkomstig bijlage ZA van de norm en voor punt 4.2.4.8.2, 1), van de bijlage door toepassing van bepaling 8.1 van de norm” 13) Rij 64 wordt geschrapt. 14) De volgende rij 64 bis wordt ingevoegd: “64 bis. EN 16286-1:2024 Railtoepassingen — Overgangsinrichting tussen voertuigen — Deel 1: Belangrijkste toepassingen” 15) Rij 89 wordt geschrapt. 16) De volgende rij 89 bis wordt ingevoegd: “89 bis. EN 45545-3:2024 Railtoepassingen — Brandbescherming in railvoertuigen — Deel 3: Brandveiligheidseisen voor brandschotten” 17) Rij 90 wordt geschrapt. 18) De volgende rij 90 bis wordt ingevoegd: “90 bis. EN 45545-4:2024 Railtoepassingen — Brandbescherming in railvoertuigen — Deel 4: Brandveiligheidseisen voor railvoertuigontwerp” 19) De rijen 104, 105 en 106 worden vervangen door: “104. EN 50463-1:2017 Spoorwegen en soortgelijk geleid vervoer — Energiemeting aan boord van railvoertuigen — Deel 1: Algemeen EN 50463-1:2017/A1:2024 105. EN 50463-2:2017 Spoorwegen en soortgelijk geleid vervoer — Energiemeting aan boord van railvoertuigen — Deel 2: Energiemeting EN 50463-2:2017/A1:2024 106. EN 50463-3:2017 Spoorwegen en soortgelijk geleid vervoer — Energiemeting aan boord van railvoertuigen — Deel 3: Behandeling van data EN 50463-3:2017/A1:2024” 20) De volgende rij 114 bis wordt ingevoegd: “114 bis. EN 50716:2023 Spoorwegtoepassingen — Vereisten voor softwareontwikkeling” ELI: http://data.europa.eu/eli/dec_impl/2025/424/oj ISSN 1977-0758 (electronic edition)",
  "source": "EUR LEX"
}