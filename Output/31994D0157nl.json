{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0157:NL:HTML\">",
  "content": "EUR-Lex - 31994D0157 - NL Avis juridique important | 31994D0157 94/157/EG: Besluit van de Raad van 21 februari 1994 inzake de sluiting, namens de Gemeenschap, van het Verdrag ter bescherming van het mariene milieu in het Oostzeegebied (Verdrag van Helsinki als herzien in 1992) Publicatieblad Nr. L 073 van 16/03/1994 blz. 0019 - 0019 Bijzondere uitgave in het Fins: Hoofdstuk 11 Deel 29 blz. 0238 Bijzondere uitgave in het Zweeds: Hoofdstuk 11 Deel 29 blz. 0238 BESLUIT VAN DE RAAD van 21 februari 1994 betreffende de toetreding van de Gemeenschap tot het Verdrag ter bescherming van het mariene milieu in het Oostzeegebied (Verdrag van Helsinki van 1974) (94/156/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 130 S, lid 1, juncto artikel 228, lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal ComitÃ© (3), Overwegende dat, krachtens artikel 130 R van het Verdrag, het optreden van de Gemeenschap op milieugebied tot doel heeft de kwaliteit van het milieu te behouden, te beschermen en te verbeteren, bij te dragen tot de bescherming van de gezondheid van de  mens en zorg te dragen voor een behoedzaam en rationeel gebruik van de natuurlijke hulpbronnen, en dat de Gemeenschap en de Lid-Staten tevens in het kader van hun respectieve bevoegdheden samenwerken met derde landen en de bevoegde internationale  organisaties; Overwegende dat de Gemeenschap maatregelen heeft vastgesteld op het gebied dat door het Verdrag ter bescherming van het mariene milieu in het Oostzeegebied (Verdrag van Helsinki van 1974) wordt bestreken en dat zij derhalve de bevoegdheid heeft om in  deze aangelegenheden op internationaal niveau verplichtingen aan te gaan; Overwegende dat de Commissie sedert 19 februari 1991 als waarneemster aan de bijeenkomsten van de commissie voor de bescherming van de Oostzee heeft deelgenomen; Overwegende dat de Commissie eveneens heeft deelgenomen aan de bijeenkomsten van de werkgroep ad hoc die met de aanpassing van het Verdrag ter bescherming van de Oostzee is belast; Overwegende dat het Verdrag ter bescherming van de Oostzee werd gewijzigd ten einde de toetreding van de Gemeenschap mogelijk te maken, BESLUIT: Artikel 1 De Europese Gemeenschap treedt toe tot het Verdrag ter bescherming van het mariene milieu in het Oostzeegebied (Verdrag van Helsinki van 1974). De tekst van dit Verdrag is aan dit besluit gehecht. Artikel 2 De Voorzitter van de Raad is gemachtigd de persoon (personen) aan te wijzen die bevoegd is (zijn) om, overeenkomstig artikel 26 van het Verdrag, de akte van toetreding neder te leggen. Gedaan te Brussel, 21 februari 1994. Voor de Raad De Voorzitter Th. PANGALOS (1) PB nr. C 222 van 18. 8. 1993, blz. 13. (2) PB nr. C 315 van 22. 11. 1993. (3) PB nr. C 34 van 2. 2. 1994, blz. 5.",
  "source": "EUR LEX"
}