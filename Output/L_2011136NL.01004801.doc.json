{
  "url": "http://www.w3.org/1999/xhtml\">",
  "content": "L_2011136NL.01004801.xml 24.5.2011 NL Publicatieblad van de Europese Unie L 136/48 UITVOERINGSVERORDENING (EU) Nr. 505/2011 VAN DE RAAD van 23 mei 2011 tot uitvoering van Verordening (EG) nr. 765/2006 betreffende beperkende maatregelen tegen president Loekasjenko en bepaalde functionarissen van Belarus DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 765/2006 van de Raad van 18 mei 2006 betreffende beperkende maatregelen tegen president Loekasjenko en bepaalde functionarissen van Belarus ( 1 ) , en met name artikel 8 bis, lid 1, Overwegende hetgeen volgt: (1) Op 18 mei 2006 heeft de Raad Verordening (EG) nr. 765/2006 betreffende beperkende maatregelen tegen president Loekasjenko en bepaalde functionarissen van Belarus vastgesteld. (2) Gezien de ernst van de situatie in Belarus en overeenkomstig Uitvoeringsbesluit 2011/301/GBVB van de Raad van 23 mei 2011 tot uitvoering van Besluit 2010/639/GBVB betreffende beperkende maatregelen tegen bepaalde functionarissen van Belarus ( 2 ) dienen nog andere personen te worden opgenomen op de lijsten van aan beperkende maatregelen onderworpen personen vervat in bijlage I bis bij Verordening (EG) nr. 765/2006, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde personen worden toegevoegd aan de lijst in bijlage I bis bij Verordening (EG) nr. 765/2006. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 mei 2011. Voor de Raad De voorzitster C. ASHTON ( 1 ) PB L 134 van 20.5.2006, blz. 1 . ( 2 ) Zie bladzijde 87 van dit Publicatieblad. BIJLAGE DE PERSONEN BEDOELD IN ARTIKEL 1 Naam Nederlandse spelling Naam (Belarussische spelling) Naam (Russische spelling) Geboorteplaats- en datum Functie 1. Sjikarov, Vladislav Шыкароў Уладзiслаў Шикаров Владислав Rechter bij de rechtbank van het district Zjeleznodorozjni van Vitebsk. Hij veroordeelde verschillende betogers in beroep, ondanks het feit dat zij door het Hof van eerste aanleg niet schuldig waren bevonden. 2. Merkoel, Natalia Viktorovna Меркуль Наталля Вiктараўна Меркуль Наталья Викторовна 13.11.1964 Directeur van de middelbare school van de stad Talkov, district Puchovitsji. Zij ontsloeg op 27 januari 2011 Natalia Ilinitsj, een zeer gewaardeerde lerares aan de middelbare school, vanwege haar politieke denkbeelden en haar deelname aan de gebeurtenissen van 19 december 2010. 3. Okoelitsj, Svetlana Rostislavovna Акулiч Святлана Расцiславаўна Окулич Светлана Ростиславовна 27.8.1948 of 1949 Rechter bij de rechtbank van het district Puchovitsji. Zij verwierp op onwettige gronden het verzoek van Natalia Ilinitsj om haar weer aan te stellen als leraar aan de middelbare school van de stad Talkov. 4. Pykina, Natalia Пыкiна Наталля Пыкина Наталья Rechter bij de rechtbank van het district Partizanski, belast met de zaak Lichovid. Zij veroordeelde de heer Lichovid, een activist van de „beweging voor vrijheid”, tot drie en een half jaar verzwaarde gevangenisstraf. 5. Mazovka, Sergej/Mazovko, Sergej Мазоўка Сяргей Мазовка Сергей/Мазовко Сергей Openbare aanklager in de zaak Dasjkevitsj-Lobov. Dmitri Dasjkevitsj en Edoeard Lobov, activisten van „Jong Front”, werden veroordeeld tot meerdere jaren gevangenisstraf wegens „relschopperij”. De echte reden voor hun opsluiting is dat beiden actief betrokken waren bij de verkiezingscampagne van december 2010 en een van de kandidaten van de oppositie steunden. 6. Aleksandrov, Dmitrij Petrovitsj Аляксандраў Дзмiтрый Пятровiч Александров Дмитрий Петрович Rechter bij het Economisch Hooggerechtshof. Hij handhaafde het verbod van de onafhankelijke radiozender „Autoradio”. („Autoradio” werd verboden wegens „het uitzenden van oproepen tot massale oproer tijdens de presidentsverkiezing in december 2010”. Volgens een lopend contract zond de radio het verkiezingsprogramma uit van de heer Sannikov, een van de kandidaten van de oppositie, die zei dat „over de toekomst niet in de keukens zal worden beslist, maar op het plein!”). 7. Vakoeltsjik, Valerij Вакульчык Валерый Вакульчик Валерий Hoofd van het analysecentrum van de presidentiële administratie, verantwoordelijk voor telecommunicatie, inclusief het monitoren, filteren, afluisteren, controleren van en ingrijpen in verschillende communicatiekanalen, zoals internet. 8. Tsjetvertkova, Natalia Чатвярткова Наталля Четверткова Наталья Rechter bij de rechtbank van het district Partizanski van Minsk. Zij was belast met de berechting van ex-presidentskandidaat Andrej Sannikov, maatschappelijk activist Ilja Vasiljevitsj, Fedor Mirzojanov, Oleg Gnedtsjik en Vladimir Jerjomenok. De wijze waarop zij het proces heeft gevoerd, vormt een flagrante inbreuk op het Wetboek van Strafvordering. Zij heeft toegestaan dat irrelevant bewijsmateriaal en irrelevante getuigenissen tegen de beschuldigden werden gebruikt. 9. Boelasj Alla Булаш Ала Булаш Алла Rechter bij de rechtbank van het district Oktjabrski (Kastritsjnitski) van Minsk. Zij was belast met de zaak tegen Pavel Vinogradov, Dmitrij Drozd, Ales Kirkjevitsj, Andrej Protasenia en Vladimir Homitsjenko. De wijze waarop zij het proces heeft gevoerd, vormt een flagrante inbreuk op het Wetboek van Strafvordering. Zij heeft toegestaan dat irrelevant bewijsmateriaal en irrelevante getuigenissen tegen de beschuldigden werden gebruikt. 10. Borovski Aleksandr Gennadjevitsj Бароўскi Аляксандр Генадзевiч Боровский Александр Геннадиевич Openbaar aanklager bij de rechtbank van het district Oktjabrski (Kastritsjnitski) van Minsk. Hij heeft de zaak tegen Pavel Vinogradov, Dmitrij Drozd, Ales Kirkjevitsj en Vladimir Homitsjenko behandeld. De door hem aangevoerde beschuldiging is duidelijk politiek geïnspireerd en vormt een flagrante inbreuk op het Wetboek van Strafvordering. De beschuldiging is gebaseerd op een verkeerde strafrechtelijke kwalificatie van de gebeurtenissen van 19 december 2010 en wordt niet gestaafd door bewijsmateriaal en getuigenissen. 11. Simanovski Dmitrij Valerjevitsj Сiманоўскi Дмiтрый Валер'евiч Симановский Дмитрий Валериевич Openbaar aanklager bij de rechtbank van het district Pervomajski van Minsk, belast met de zaak tegen Dmitrij Bondarenko. De door hem aangevoerde beschuldiging is duidelijk politiek geïnspireerd en vormt een flagrante inbreuk op het Wetboek van Strafvordering. De beschuldiging is gebaseerd op een verkeerde strafrechtelijke kwalificatie van de gebeurtenissen van 19 december 2010 en wordt niet gestaafd door bewijsmateriaal en getuigenissen. 12. Brysina, Zjanna/Brisina, Zjanna Брысiна Жанна Брысина Жанна/Брисина Жанна Rechter bij de rechtbank van het district Zavodskoj van Minsk, belast met de zaak tegen Irina Chalip, Sergej Martselev en Pavel Severinets, eminente vertegenwoordigers van de civiele samenleving. De wijze waarop zij het proces heeft gevoerd, vormt een duidelijke inbreuk op het Wetboek van Strafvordering. Zij heeft toegestaan dat irrelevant bewijsmateriaal en irrelevante getuigenissen tegen de beschuldigden werden gebruikt. 13. Zjoekovski, Sergej Konstantinovitsj Жукоўскi Сяргей Канстанцiнавiч Жуковский, Сергей Константинович Openbaar aanklager bij de rechtbank van het district Zavodskoj van Minsk, belast met de zaak tegen Irina Chalip, Sergej Martselev en Pavel Severinets, eminente vertegenwoordigers van de civiele samenleving. De door hem aangevoerde beschuldiging is duidelijk politiek geïnspireerd en vormt een flagrante inbreuk op het Wetboek van Strafvordering. De beschuldiging is gebaseerd op een verkeerde strafrechtelijke kwalificatie van de gebeurtenissen van 19 december 2010 en wordt niet gestaafd door bewijsmateriaal en getuigenissen.",
  "source": "EUR LEX"
}