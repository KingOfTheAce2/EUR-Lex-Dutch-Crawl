{
  "url": "http://www.w3.org/1999/xhtml\">",
  "content": "L_202501107NL.000101.fmx.xml Publicatieblad van de Europese Unie NL L-serie 2025/1107 28.5.2025 BESLUIT (GBVB) 2025/1107 VAN DE RAAD van 27 mei 2025 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 46, lid 6, Gezien Besluit (GBVB) 2017/2315 van de Raad van 11 december 2017 tot instelling van de permanente gestructureerde samenwerking (PESCO) en tot opstelling van de lijst van deelnemende lidstaten ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 11 december 2017 Besluit (GBVB) 2017/2315 vastgesteld. (2) In artikel 4, lid 2, punt e), van Besluit (GBVB) 2017/2315 is bepaald dat de Raad de lijst van projecten vaststelt die in het kader van de permanente gestructureerde samenwerking (permanent structured cooperation — PESCO) zullen worden ontwikkeld en waarin blijk wordt gegeven van steun voor capaciteitsontwikkeling en het verlenen, binnen de grenzen van middelen en vermogens, van aanzienlijke steun voor operaties en missies in het kader van het gemeenschappelijk veiligheids- en defensiebeleid (GVDB). (3) De Raad heeft op 6 maart 2018 Besluit (GBVB) 2018/340 ( 2 ) vastgesteld, waarbij de lijst van projecten werd vastgesteld die in het kader van de PESCO zullen worden ontwikkeld. (4) De Raad heeft op 6 maart 2018 ook een aanbeveling gedaan betreffende een stappenplan voor de uitvoering van de PESCO ( 3 ) (de “aanbeveling”). (5) Volgens punt 9 van de aanbeveling moest de Raad de lijst van PESCO-projecten uiterlijk in november 2018 actualiseren door daarin de volgende reeks projecten op te nemen overeenkomstig de procedure van artikel 5 van Besluit (GBVB) 2017/2315, waarin met name is bepaald dat de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”), aan de hand van de beoordelingen die zijn verstrekt door het PESCO-secretariaat, een aanbeveling over de vaststelling en evaluatie van PESCO-projecten kan doen met het oog op een besluit van de Raad, na militair advies van het Militair Comité van de Europese Unie (EUMC). (6) De Raad heeft op 25 juni 2018 Besluit (GBVB) 2018/909 ( 4 ) vastgesteld, waarbij een gemeenschappelijke reeks governanceregels voor PESCO-projecten werd vastgesteld. (7) De Raad heeft op 19 november 2018 Besluit (GBVB) 2018/1797 ( 5 ) vastgesteld, waarbij Besluit (GBVB) 2018/340 werd gewijzigd en geactualiseerd. (8) De Raad heeft op 16 november 2021 Besluit (GBVB) 2021/2008 ( 6 ) vastgesteld, waarbij Besluit (GBVB) 2018/340 werd gewijzigd en geactualiseerd. (9) De Raad heeft op 22 mei 2023 Besluit (GBVB) 2023/995 ( 7 ) vastgesteld, waarbij Besluit (GBVB) 2018/340 werd gewijzigd en geactualiseerd. (10) De Raad heeft op 15 juli 2024 Besluit (GBVB) 2024/1972 ( 8 ) vastgesteld, waarbij Besluit (GBVB) 2018/340 werd gewijzigd en geactualiseerd. (11) Het PESCO-secretariaat heeft de Raad op 19 juli 2024 meegedeeld dat de leden van het project “Europese aanvalshelikopters TIGER Mark III” hadden besloten het project stop te zetten. (12) De Raad heeft op 18 november 2024 een aanbeveling gedaan ter evaluatie van de voortgang die door de deelnemende lidstaten is gemaakt bij het nakomen van de verbintenissen in het kader van de PESCO ( 9 ) . (13) De hoge vertegenwoordiger heeft op 25 maart 2025 een aanbeveling aan de Raad gedaan betreffende de vaststelling en evaluatie van projectvoorstellen in het kader van de PESCO. (14) Het PESCO-secretariaat heeft de Raad op 27 maart 2025 meegedeeld dat de leden van het project “Europees opleidingscertificeringscentrum voor Europese strijdkrachten” hadden besloten het project stop te zetten. (15) Het Politiek en Veiligheidscomité heeft op 29 april 2025 ingestemd met de aanbevelingen die zijn vervat in het militaire advies dat het EUMC heeft verstrekt over de aanbeveling van de hoge vertegenwoordiger betreffende de vaststelling en evaluatie van projectvoorstellen in het kader van de PESCO. (16) Besluit (GBVB) 2018/340 moet daarom worden gewijzigd en geactualiseerd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2018/340 wordt als volgt gewijzigd: 1) artikel 1 wordt als volgt gewijzigd: a) punt 6 (Europees opleidingscertificeringscentrum voor Europese strijdkrachten) wordt geschrapt; b) punt 25 (Europese aanvalshelikopters TIGER Mark III) wordt geschrapt; c) de volgende punten worden toegevoegd: “73. gezamenlijk Europees initiatief voor convergentie van elektromagnetische oorlogsvoering (Joint European Electromagnetic Warfare Convergence Initiative — JEEWCI); 74. vervanger voor lood in infanteriemunitie (Substitute for Lead in Infantry Ammunition — SLIA); 75. gewone draagbare “Optronic Interface” (Common Handheld Optronic Interface — CHOI); 76. infanterienavigatie zonder GNSS (Infantry Navigation w/o GNSS — InfNav w/o GNSS); 77. gerichte-energiewapensystemen (Directed Energy Systems — DES); 78. systeem van de volgende generatie voor te voet optredende soldaten (Next Generation Dismounted Soldier System — NGDSS); 79. modulair zeebodemvaartuig (Modular Seabed Vessel — MSV); 80. toekomstige (onbemande) capaciteit voor bijtanken in de lucht (Future (unmanned) Air-to-Air Refuelling Capability); 81. onbemand luchtvervoer van gewonde soldaten (Unmanned Air Transport of Injured Soldiers — UNATIS); 82. “quantum enablers” voor strategisch voordeel (Quantum Enablers for Strategic Advantage — QUEST); 83. Role 2 Forward-veldhospitaal — capaciteitsontwikkeling (Medical Treatment Facility Role 2 Forward — Capability Development — MTF R2F-CD);” ; 2) bijlage I wordt gewijzigd overeenkomstig bijlage I bij dit besluit; 3) bijlage II wordt vervangen door de tekst in bijlage II bij dit besluit. Artikel 2 Dit besluit treedt in werking op de datum van de vaststelling ervan. Gedaan te Brussel, 27 mei 2025. Voor de Raad De voorzitter A. SZŁAPKA ( 1 ) PB L 331 van 14.12.2017, blz. 57 , ELI: http://data.europa.eu/eli/dec/2017/2315/oj . ( 2 ) Besluit (GBVB) 2018/340 van de Raad van 6 maart 2018 tot vaststelling van de lijst van projecten die in het kader van de PESCO zullen worden ontwikkeld ( PB L 65 van 8.3.2018, blz. 24 , ELI: http://data.europa.eu/eli/dec/2018/340/oj) . ( 3 ) Aanbeveling van de Raad van 6 maart 2018 betreffende een stappenplan voor de uitvoering van de PESCO ( PB C 88 van 8.3.2018, blz. 1 ). ( 4 ) Besluit (GBVB) 2018/909 van de Raad van 25 juni 2018 tot vaststelling van een gemeenschappelijke reeks governanceregels voor PESCO-projecten ( PB L 161 van 26.6.2018, blz. 37 , ELI: http://data.europa.eu/eli/dec/2018/909/oj) . ( 5 ) Besluit (GBVB) 2018/1797 van de Raad van 19 november 2018 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 294 van 21.11.2018, blz. 18 , ELI: http://data.europa.eu/eli/dec/2018/1797/oj) . ( 6 ) Besluit (GBVB) 2021/2008 van de Raad van 16 november 2021 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 407 van 17.11.2021, blz. 37 , ELI: http://data.europa.eu/eli/dec/2021/2008/oj) . ( 7 ) Besluit (GBVB) 2023/995 van de Raad van 22 mei 2023 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 135 van 23.5.2023, blz. 123 , ELI: http://data.europa.eu/eli/dec/2023/995/oj) . ( 8 ) Besluit (GBVB) 2024/1972 van de Raad van 15 juli 2024 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L, 2024/1972, 16.7.2024, ELI: http://data.europa.eu/eli/dec/2024/1972/oj ). ( 9 ) Aanbeveling van de Raad van 18 november 2024 ter evaluatie van de vooruitgang die door de deelnemende lidstaten is gemaakt bij het nakomen van de verbintenissen in het kader van de permanente gestructureerde samenwerking (PESCO) ( PB C, C/2024/6982, 19.11.2024, ELI: http://data.europa.eu/eli/C/2024/6982/oj ). BIJLAGE I De volgende vermeldingen worden toegevoegd aan de lijst van de projectleden van elk afzonderlijk project in bijlage I bij Besluit (GBVB) 2018/340: Project Projectleden “73. Gezamenlijk Europees initiatief voor convergentie van elektromagnetische oorlogsvoering (Joint European Electromagnetic Warfare Convergence Initiative — JEEWCI) Duitsland, Nederland 74. Vervanger voor lood in infanteriemunitie (Substitute for Lead in Infantry Ammunition — SLIA) Duitsland, Tsjechië 75. Gewone draagbare “Optronic Interface” (Common Handheld Optronic Interface — CHOI) Duitsland, Nederland 76. Infanterienavigatie zonder GNSS (Infantry Navigation w/o GNSS — InfNav w/o GNSS) Duitsland, Italië, Nederland 77. Gerichte-energiewapensystemen (Directed Energy Systems — DES) Italië, Spanje 78. Systeem van de volgende generatie voor te voet optredende soldaten (Next Generation Dismounted Soldier System — NGDSS) Italië, Letland 79. Modulair zeebodemvaartuig (Modular Seabed Vessel — MSV) Frankrijk, Italië 80. Toekomstige (onbemande) capaciteit voor bijtanken in de lucht (Future (unmanned) Air-to-Air Refuelling Capability) Duitsland, Spanje 81. Onbemand luchtvervoer van gewonde soldaten (Unmanned Air Transport of Injured Soldiers — UNATIS) Duitsland, Nederland 82. “Quantum enablers” voor strategisch voordeel (Quantum Enablers for Strategic Advantage — QUEST) Finland, Denemarken, Duitsland, Italië, Letland 83. Role 2 Forward-veldhospitaal — capaciteitsontwikkeling (Medical Treatment Facility Role 2 Forward — Capability Development — MTF R2F-CD) Frankrijk, België, Finland” BIJLAGE II “BIJLAGE II GECONSOLIDEERDE GEACTUALISEERDE LIJST VAN DE PROJECTLEDEN VAN IEDER AFZONDERLIJK PROJECT Project Projectleden “1. Europese beveiligde softwaregedefinieerde radio (European Secure Software defined Radio — ESSOR) Frankrijk, Duitsland, Spanje, Italië, Nederland, Polen, Portugal, Finland 2. Netwerk van logistieke centra in Europa en ondersteuning van operaties (Network of Logistic Hubs in Europe and support to Operations — NetLogHubs) Duitsland, België, Bulgarije, Griekenland, Spanje, Frankrijk, Kroatië, Ierland, Italië, Cyprus, Litouwen, Luxemburg, Hongarije, Nederland, Polen, Roemenië, Slovenië, Slowakije, Finland 3. Militaire mobiliteit Nederland, België, Bulgarije, Tsjechië, Denemarken, Duitsland, Estland, Griekenland, Spanje, Frankrijk, Kroatië, Italië, Cyprus, Letland, Litouwen, Luxemburg, Hongarije, Oostenrijk, Polen, Portugal, Roemenië, Slovenië, Slowakije, Finland, Zweden 4. Operationele functie energie (Energy Operational Function — EOF) Frankrijk, België, Spanje, Italië, Slovenië 5. Inzetbaar militair vermogenspakket voor rampenhulpverlening (Deployable Military Disaster Relief Capability Package — DM-DRCP) Italië, Ierland, Griekenland, Kroatië, Oostenrijk 6. Maritieme (semi)autonome systemen voor mijnenbestrijding (Maritime (semi-) Autonomous Systems for Mine Countermeasures — MAS MCM) België, Ierland, Griekenland, Frankrijk, Letland, Nederland, Polen, Portugal, Roemenië, Zweden 7. Haven- en maritieme bewaking en bescherming (Harbour & Maritime Surveillance and Protection — HARMSPRO) Italië, Griekenland, Polen, Portugal 8. Verbetering van maritieme bewaking (Upgrade of Maritime Surveillance — UMS) Griekenland, Bulgarije, Ierland, Spanje, Frankrijk, Kroatië, Italië, Cyprus 9. Platform voor het delen van informatie over cyberdreigingen en respons op incidenten (Cyber Threats and Incident Response Information Sharing Platform — CTISP) Griekenland, Ierland, Italië, Cyprus, Hongarije, Portugal 10. Snellereactieteams bij cyberincidenten en wederzijdse bijstand op het gebied van cyberbeveiliging (Cyber Rapid Response Teams and Mutual Assistance in Cyber Security — CRRT) Litouwen, België, Denemarken, Estland, Kroatië, Italië, Letland, Nederland, Oostenrijk, Polen, Roemenië, Slovenië 11. Strategisch commando- en controlesysteem (C2) voor GVDB-missies en -operaties (EUMILCOM) Spanje, Duitsland, Frankrijk, Italië, Luxemburg, Portugal 12. Gepantserd infanteriegevechtsvoertuig/amfibieaanvalsvoertuig / licht pantservoertuig (Armoured Infantry Fighting Vehicle / Amphibious Assault Vehicle / Light Armoured Vehicle — AIFV/AAV/LAV) Italië, Griekenland, Slowakije 13. Hot-and-high-helikoptertraining (H3 Training) Griekenland, Italië, Roemenië 14. Gezamenlijke EU-inlichtingenschool (Joint EU Intelligence School — JEIS) Griekenland, Cyprus 15. Geïntegreerd onbemand grondsysteem (Integrated Unmanned Ground System — iUGS) Estland, België, Tsjechië, Duitsland, Spanje, Frankrijk, Letland, Nederland, Polen, Finland 16. EU-gevechtsraketsystemen te land voor doelen buiten zicht (Beyond Line Of Sight — BLOS) Frankrijk, België, Cyprus, Zweden 17. Inzetbaar modulair pakket van vermogens voor interventie onder water (DIVEPACK) Bulgarije, Griekenland, Frankrijk, Italië, Roemenië 18. Europese op afstand bestuurde luchtvaartuigsystemen voor middelgrote hoogte en lange vliegduur (European Medium Altitude Long Endurance Remotely Piloted Aircraft Systems — MALE RPAS) (Eurodrone) Duitsland, Tsjechië, Spanje, Frankrijk, Italië 19. Systeem ter bestrijding van onbemande luchtvaartuigen (Counter Unmanned Aerial System — C-UAS) Italië, Tsjechië, Zweden 20. Europees platform voor luchtschepen in de hoge atmosfeer (European High Atmosphere Airship Platform — EHAAP) met een continu vermogen op het gebied van inlichtingen, surveillance en verkenning (Intelligence, Surveillance and Reconnaissance — ISR) Italië, Frankrijk 21. Eén inzetbare commandopost (CP) voor tactisch commando en tactische controle (C2) over strijdkrachten voor bijzondere operaties (Special Operations Forces — SOF) voor kleine gezamenlijke operaties (Small Joint Operations — SJO) — (SOCC for SJO) Griekenland, Cyprus 22. Programma voor vermogens en interoperabiliteit op het gebied van elektromagnetische oorlogvoering, voor toekomstige samenwerking op het gebied van gezamenlijke inlichtingen, surveillance en verkenning (Joint Intelligence, Surveillance and Reconnaissance — JISR) Tsjechië, Duitsland, Letland, Litouwen 23. Chemische, biologische, radiologische en nucleaire surveillance als dienstverlening (CBRN Surveillance as a Service — CBRN SaaS) Oostenrijk, Frankrijk, Kroatië, Hongarije, Slovenië 24. Geo-meteorologisch en oceanografisch ondersteuningscoördinatie-element (GeoMETOC Support Coordination Element — GMSCE) Duitsland, België, Griekenland, Frankrijk, Luxemburg, Oostenrijk, Portugal, Roemenië 25. EU-oplossing voor radionavigatie (EU Radio Navigation Solution — EURAS) Frankrijk, België, Duitsland, Spanje, Italië, Nederland, Oostenrijk, Polen, Zweden 26. Europees militair netwerk voor ruimtebewaking (Space Surveillance Awareness Network — EU-SSA-N) Italië, Duitsland, Spanje, Frankrijk, Nederland 27. Geïntegreerd gemeenschappelijk Europees opleidings- en simulatiecentrum (Integrated European Joint Training and Simulation Centre — EuroSim) Hongarije, Duitsland, Frankrijk, Polen, Slovenië 28. EU-cyberacademie en innovatiehub (EU Cyber Academia and Innovation Hub — EU CAIH) Portugal, Bulgarije, Roemenië 29. Centrum voor medische opleiding van strijdkrachten voor bijzondere operaties (Special Operations Forces Medical Training Centre — SMTC) Polen, Hongarije 30. Opleidingsfaciliteit voor CBRN-defensie (CBRN Defence Training Range — CBRNDTR) Roemenië, Frankrijk, Italië 31. EU-netwerk van duikcentra (European Union Network of Diving Centres — EUNDC) Roemenië, Bulgarije, Duitsland, Frankrijk 32. Maritiem onbemand antionderzeebootsysteem (Maritime Unmanned Anti-Submarine System — MUSAS) Portugal, Spanje, Frankrijk, Zweden 33. Europees patrouillekorvet (European Patrol Corvette — EPC) Italië, Griekenland, Spanje, Frankrijk, Roemenië 34. Elektronische aanval vanuit de lucht (Airborne Electronic Attack — AEA) Spanje, Frankrijk, Zweden 35. Coördinatiecentrum voor het cyber- en informatiedomein (Cyber and Information Domain Coordination Centre — CIDCC) Duitsland, Frankrijk, Hongarije, Nederland 36. Tijdige waarschuwing en onderschepping met bewaking van het inzetgebied vanuit de ruimte (Timely Warning and Interception with Space-based TheatER surveillance — TWISTER) Frankrijk, Duitsland, Spanje, Italië, Nederland, Oostenrijk, Finland 37. Materialen en onderdelen voor het technologische concurrentievermogen van de EU (Materials and components for technological EU competitiveness — MAC-EU) Frankrijk, Duitsland, Spanje, Portugal, Roemenië 38. EU-vermogens voor gezamenlijke oorlogvoering (EU Collaborative Warfare Capabilities — ECoWAR) Frankrijk, België, Spanje, Polen, Roemenië, Zweden 39. Europees systeem voor mondiale inpassing van RPAS-architectuur (RPAS: op afstand bestuurd luchtvaartuigsysteem) (European Global RPAS Insertion Architecture System) (GLORIA) Italië, Frankrijk, Roemenië 40. Simulatie- en testcentrum voor gevechtstanks (Main Battle Tank Simulation and Testing Center — MBT-SIMTEC) Griekenland, Cyprus 41. Militair partnerschap EU (EU Military Partnership — EU MP) Frankrijk, Estland, Italië, Oostenrijk 42. Essentiële elementen van Europese escorte-oppervlaktevaartuigen (Essential Elements of European Escort — 4E) Spanje, Griekenland, Italië, Nederland, Portugal, Zweden 43. Middelgroot semi-autonoom oppervlaktevaartuig (Medium size Semi-Autonomous Surface Vehicle — M-SASV) Estland, Frankrijk, Letland, Roemenië, Zweden 44. Strategisch luchttransport voor bovenmaatse vracht (Strategic Air Transport for Outsized Cargo — SATOC) Duitsland, Tsjechië, Frankrijk, Nederland 45. Kleine op afstand bestuurde luchtvaartuigsystemen van de volgende generatie (Next Generation Small RPAS — NGSR) Spanje, Hongarije, Portugal, Roemenië, Slovenië 46. Hefschroefvliegtuig als moederschip voor drones (Rotorcraft Docking Station for Drones — RDSD) Italië, Frankrijk 47. Kleine schaalbare wapens (Small Scalable Weapons — SSW) Italië, Frankrijk 48. Grotere sterkte in de lucht (Air Power) Frankrijk, Griekenland, Kroatië, Zweden 49. Toekomstig middelgroot tactisch transportvliegtuig (Future Medium-size Tactical Cargo — FMTC) Frankrijk, Duitsland, Spanje, Italië, Zweden 50. Onderlinge koppelingen van cybertestvoorzieningen (Cyber Ranges Federations — CRF) Estland, België, Bulgarije, Frankrijk, Italië, Luxemburg, Oostenrijk, Finland 51. Geautomatiseerde modellering, identificatie en schadebeoordeling van verstedelijkt gebied (Automated Modelling, Identification and Damage Assessment of Urban Terrain — AMIDA-UT) Portugal, Spanje, Frankrijk, Oostenrijk 52. Gemeenschappelijke hub voor beeldmateriaal uit overheidsbronnen (Common Hub for Governmental Imagery — CoHGI) Duitsland, Spanje, Frankrijk, Litouwen, Luxemburg, Nederland, Oostenrijk, Roemenië 53. Verdediging van ruimteactiva (Defence of Space Assets — DoSA) Frankrijk, Duitsland, Spanje, Italië, Oostenrijk, Polen, Portugal, Roemenië 54. Luchttransport voor de Europese Defensie — Opleidingscentrum (European Defence Airlift — Training Academy — EDA-TA) Frankrijk, Spanje, Italië, Hongarije, Portugal 55. Geïntegreerde onbemande grondsystemen 2 (Integrated Unmanned Ground System — iUGS 2) Estland, Duitsland, Tsjechië, Frankrijk, Italië, Letland, Hongarije, Nederland, Finland, Zweden 56. Contrabatterij-sensoren (Counter Battery Sensors — CoBaS) Frankrijk, Nederland 57. Anti-torpedo-torpedo (ATT) Duitsland, Nederland 58. Bescherming van kritieke zeebodeminfrastructuur (Critical Seabed Infrastructure Protection — CSIP) Italië, België, Duitsland, Spanje, Frankrijk, Ierland, Portugal, Zweden 59. Toekomstig lucht-luchtraket voor de korte afstand (Future Short-Range Air to Air Missile — FSRM) Duitsland, Spanje, Italië, Hongarije, Zweden 60. Middelgrote helikopter van de volgende generatie (Next Generation Medium Helicopter —NGMH) Frankrijk, Duitsland, Spanje, Italië, Finland 61. Geïntegreerd meerlagig lucht- en raketafweersysteem (Integrated Multi-Layer Air and Missile Defence System — IMLAMD) Italië, Frankrijk, Hongarije, Zweden 62. Arctisch effector- en sensorsysteem voor commando en controle (Arctic Command & Control Effector and Sensor System — ACCESS) Finland, Estland, Frankrijk, Zweden 63. Robuuste communicatie-infrastructuur en -netwerken (ROCOMIN) Zweden, Duitsland, Estland 64. ROLE 2F Spanje, België, Bulgarije, Frankrijk, Portugal, Finland, Zweden 65. Gezamenlijk Europees initiatief voor convergentie van elektromagnetische oorlogsvoering (Joint European Electromagnetic Warfare Convergence Initiative — JEEWCI) Duitsland, Nederland 66. Vervanger voor lood in infanteriemunitie (Substitute for Lead in Infantry Ammunition — SLIA) Duitsland, Tsjechië 67. Gewone draagbare “Optronic Interface” (Common Handheld Optronic Interface — CHOI) Duitsland, Nederland 68. Infanterienavigatie zonder GNSS (Infantry Navigation w/o GNSS — InfNav w/o GNSS) Duitsland, Italië, Nederland 69. Gerichte-energiewapensystemen (Directed Energy Systems — DES) Italië, Spanje 70. Systeem van de volgende generatie voor te voet optredende soldaten (Next Generation Dismounted Soldier System — NGDSS) Italië, Letland 71. Modulair zeebodemvaartuig (Modular Seabed Vessel — MSV) Frankrijk, Italië 72. Toekomstige (onbemande) capaciteit voor bijtanken in de lucht (Future (unmanned) Air-to-Air Refuelling Capability) Duitsland, Spanje 73. Onbemand luchtvervoer van gewonde soldaten (Unmanned Air Transport of Injured Soldiers — UNATIS) Duitsland, Nederland 74. “Quantum enablers” voor strategisch voordeel (Quantum Enablers for Strategic Advantage — QUEST) Finland, Denemarken, Duitsland, Italië, Letland 75. Role 2 Forward-veldhospitaal — capaciteitsontwikkeling (Medical Treatment Facility Role 2 Forward - Capability Development — MTF R2F-CD) Frankrijk, België, Finland” ELI: http://data.europa.eu/eli/dec/2025/1107/oj ISSN 1977-0758 (electronic edition)",
  "source": "EUR LEX"
}