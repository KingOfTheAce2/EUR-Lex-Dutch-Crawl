{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31966D0033:NL:HTML\">",
  "content": "EUR-Lex - 31966D0033 - NL Belangrijke juridische mededeling | 31966D0033 66/33/EEG: Beschikking van de Commissie van 21 december 1965 betreffende het verzoek van de Bondsrepubliek Duitsland om op grond van artikel 115, eerste alinea van het Verdrag antimoonoxyden van post ex 28.28 M van het gemeenschappelijk douanetarief, die van oorsprong zijn uit derde landen en in de andere Lid-Staten in het vrije verkeer zijn gebracht, van de communautaire behandeling uit te sluiten Publicatieblad Nr. 006 van 14/01/1966 blz. 0081 - 0082 Beschikking van de Commissie van 21 december 1965 betreffende het verzoek van de Bondsrepubliek Duitsland om op grond van artikel 115, eerste alinea, van het Verdrag antimoonoxyden van post ex 28.28 M van het gemeenschappelijk douanetarief, die van oorsprong zijn uit derde landen en in de andere Lid-Staten in het vrije verkeer zijn gebracht, van de communautaire behandeling uit te sluiten (Slechts de tekst in de Duitse taal is authentiek) (66/33/EEG) DE COMMISSIE VAN DE EUROPESE ECONOMISCHE GEMEENSCHAP, Gelet op de bepalingen van het Verdrag, en met name op artikel 155 en artikel 115, eerste alinea, Gezien de beschikking van de Commissie van 29 april 1965 [1], waarbij aan de Bondsrepubliek Duitsland machtiging is verleend om antimoonoxyden van post ex 28.28 M van het gemeenschappelijk douanetarief van de communautaire behandeling uit te sluiten, voor zover zij van oorsprong zijn uit Bulgarije, de Chinese Volksrepubliek, Hongarije, Polen, Roemenië, Tsjechoslowakije en de U.S.S.R., in de andere Lid-Staten in het vrije verkeer zijn gebracht en naar de Bondsrepubliek Duitsland wederuitgevoerd worden, Gezien het verzoek om verlenging van die beschikking, dat de Bondsrepubliek Duitsland bij de Commissie heeft ingediend bij telexbericht van haar Permanente Vertegenwoordiging bij de Europese Gemeenschappen van 8 december 1965, Overwegende dat op de invoer van antimoonoxyden van oorsprong uit de genoemde landen in de Bondsrepubliek Duitsland kwantitatieve beperkingen zijn gelegd in het kader van een ten behoeve van die landen beschikbaar gesteld globaal contingent, en dat die regeling niet in al de Lid-Staten wordt toegepast ; Overwegende dat de invoer van antimoonoxyden in de Bondsrepubliek Duitsland via andere Lid-Staten zou neerkomen op een verlegging van het handelsverkeer, die de uitvoering zou verhinderen van de handelspolitieke maatregelen welke de Bondsrepubliek Duitsland overeenkomstig het Verdrag ten opzichte van de beschouwde landen heeft genomen ; Overwegende dat het dienstig is de periode van geldigheid van de bij de beschikking van 29 april 1965 toegestane vrijwaringsmaatregel te verlengen, doch dat de Commissie, voordat zij tot een definitief besluit komt, aanvullende gegevens dient te verzamelen ter beoordeling van de situatie, HEEFT DE VOLGENDE BESCHIKKING GEGEVEN: Artikel 1 De periode van geldigheid van de beschikking van de Commissie van 29 april 1965, waarbij de Bondsrepubliek Duitsland wordt gemachtigd geen communautaire behandeling toe te passen ten aanzien van antimoonoxyden van post ex 28.28 M van het gemeenschappelijk douanetarief, voor zover deze produkten van oorsprong zijn uit Bulgarije, de Chinese Volksrepubliek, Hongarije, Polen, Roemenië, Tsjechoslowakije en de U.S.S.R., in de andere Lid-Staten in het vrije verkeer zijn gebracht en naar de Bondsrepubliek Duitsland wederuitgevoerd worden, wordt bij wijze van con-servatoire vrijwaringsmaatregel verlengd. Artikel 2 Deze beschikking geldt tot het tijdstip van inwerkingtreding van een definitieve beschikking van de Commissie ter zake. Artikel 3 Deze beschikking is gericht tot de Bondsrepubliek Duitsland. Brussel, 21 december 1965. Voor de Commissie De Voorzitter Walter Hallstein [1] PB no. 83 van 13. 5. 1965, blz. 1419/65. --------------------------------------------------",
  "source": "EUR LEX"
}