{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0226:NL:HTML\">",
  "content": "EUR-Lex - 31997R0226 - NL Avis juridique important | 31997R0226 Verordening (EG) nr. 226/97 van de Commissie van 6 februari 1997 houdende bepalingen ter uitvoering van Verordening (EG) nr. 2443/96 van de Raad tot vaststelling van aanvullende maatregelen voor rechtstreekse ondersteuning van het producenteninkomen of van de rundvleessector Publicatieblad Nr. L 037 van 07/02/1997 blz. 0002 - 0002 VERORDENING (EG) Nr. 226/97 VAN DE COMMISSIE van 6 februari 1997 houdende bepalingen ter uitvoering van Verordening (EG) nr. 2443/96 van de Raad tot vaststelling van aanvullende maatregelen voor rechtstreekse ondersteuning van het producenteninkomen of van de rundvleessector DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2443/96 van de Raad van 17 december 1996 tot vaststelling van aanvullende maatregelen voor rechtstreekse ondersteuning van het producenteninkomen of van de rundvleessector (1), en met name op artikel 4, Overwegende dat, met het oog op de transparantie tussen de Lid-Staten en op het toezicht op en het goede beheer van de aanvullende betalingen waarin is voorzien bij Verordening (EG) nr. 2443/96, de Lid-Staten de Commissie op de hoogte moeten brengen van de gekozen wijze van toekenning, van de nationale uitvoeringsbepalingen voor de toepassing van de in de genoemde verordening vastgestelde maatregelen en van de eindbalans; Overwegende dat, om ervoor te zorgen dat de Lid-Staten de bepalingen van Verordening (EG) nr. 2443/96 zo spoedig mogelijk toepassen, deze verordening onverwijld in werking moet treden; Overwegende dat de in deze verordening vervatte maatregelen in overeenstemming zijn met het advies van het Comit√© voor beheer van rundvlees, HEEFT DE VOLGENDE VERORDENING VASTGESTELD: Artikel 1 Met betrekking tot de aanvullende steun waarin is voorzien bij artikel 1 van Verordening (EG) nr. 2443/96 delen de Lid-Staten de Commissie de volgende gegevens mee: a) onverwijld een beschrijving van de regeling om verstoring van de markt te voorkomen en van de objectieve criteria waarvan is uitgegaan om de wijze van toekenning van de steun te bepalen: - voor de rechtstreekse ondersteuning van het producenteninkomen, en met name de vastgestelde steunbedragen, de grondslag voor de berekening van die bedragen en de geplande betalingsdata, - voor de rechtstreekse ondersteuning van de rundvleessector, en met name het type maatregelen die zijn genomen, de grondslag voor de berekening van de steun en de geplande betalingsdata; b) uiterlijk op 15 november 1997, de totale uitgekeerde steunbedragen en het aantal en de categorie betrokken begunstigden en maatregelen. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 6 februari 1997. Voor de Commissie Franz FISCHLER Lid van de Commissie (1) PB nr. L 333 van 21. 12. 1996, blz. 2.",
  "source": "EUR LEX"
}