{
  "url": "http://www.w3.org/1999/xhtml\">",
  "content": "L_2005292NL.01001101.xml 8.11.2005 NL Publicatieblad van de Europese Unie L 292/11 BESCHIKKING VAN DE COMMISSIE van 4 november 2005 tot wijziging van Beschikking 2002/499/EG houdende machtiging om voor op natuurlijke of kunstmatige wijze opgekweekte miniatuurplanten van Chamaecyparis Spach, Juniperus L. en Pinus L., van oorsprong uit de Republiek Korea, afwijking van sommige bepalingen van Richtlijn 2000/29/EG van de Raad toe te staan (Kennisgeving geschied onder nummer C(2005) 4235) (2005/775/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 1 ) , en met name op artikel 15, lid 1, Overwegende hetgeen volgt: (1) Krachtens Richtlijn 2000/29/EG mogen planten van Chamaecyparis Spach, Juniperus L. en Pinus L., met uitzondering van vruchten en zaden, van oorsprong uit niet-Europese landen in beginsel niet in de Gemeenschap worden binnengebracht. Op grond van Richtlijn 2000/29/EG kunnen echter afwijkingen van deze regel worden toegestaan als vaststaat dat er geen gevaar is voor het binnenbrengen van schadelijke organismen. (2) Beschikking 2002/499/EG van de Commissie ( 2 ) voorziet in een afwijking voor de invoer, onder bepaalde voorwaarden, van planten van Chamaecyparis Spach, Juniperus L. en Pinus L., met uitzondering van vruchten en zaden, van oorsprong uit de Republiek Korea. (3) Het Verenigd Koninkrijk heeft verzocht om verlenging van de geldigheidsduur van die afwijking. (4) De situatie op grond waarvan die afwijking is toegestaan, is onveranderd gebleven en daarom moet de afwijking van kracht blijven. (5) Beschikking 2002/499/EG moet derhalve dienovereenkomstig worden gewijzigd. (6) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 Beschikking 2002/499/EG wordt als volgt gewijzigd: 1) Artikel 2 wordt vervangen door: „Artikel 2 De lidstaten doen de Commissie en de andere lidstaten vóór 1 augustus van elk jaar vanaf 2005 tot en met 2008 de gegevens toekomen betreffende de op grond van deze beschikking in het jaar vóór die datum ingevoerde hoeveelheden, alsmede een gedetailleerd technisch verslag over het onderzoek dat en/of de tests die bij de betrokken planten is/zijn verricht tijdens de in punt 10 van de bijlage bedoelde quarantaine. Alle lidstaten waar de planten worden binnengebracht, maar die deze planten niet hebben ingevoerd, doen de Commissie en de overige lidstaten vóór 1 augustus van elk jaar vanaf 2005 tot en met 2008 een gedetailleerd technisch verslag toekomen over het onderzoek dat en/of de tests die bij de in het jaar vóór die datum binnengebrachte planten is/zijn verricht tijdens de in punt 10 van de bijlage bedoelde quarantaine.”. 2) Artikel 4 wordt vervangen door: „Artikel 4 De lidstaten mogen de in artikel 1 bedoelde afwijkingen toepassen voor planten die in de volgende perioden in de Gemeenschap zijn ingevoerd: Plant Periode Chamaecyparis: 1.6.2004 tot en met 31.12.2007 Juniperus: 1.11.2004 tot en met 31.3.2005, 1.11.2005 tot en met 31.3.2006 en 1.11.2006 tot en met 31.3.2007 Pinus: 1.6.2004 tot en met 31.12.2007” 3) In de tweede zin van punt 3 van de bijlage wordt „2004” vervangen door „van elk jaar”. Artikel 2 Deze beschikking is gericht tot de lidstaten. Gedaan te Brussel, 4 november 2005. Voor de Commissie Markos KYPRIANOU Lid van de Commissie ( 1 ) PB L 169 van 10.7.2000, blz. 1 . Richtlijn laatstelijk gewijzigd bij Richtlijn 2005/16/EG van de Commissie ( PB L 57 van 3.3.2005, blz. 19 ). ( 2 ) PB L 168 van 27.6.2002, blz. 53 .",
  "source": "EUR LEX"
}