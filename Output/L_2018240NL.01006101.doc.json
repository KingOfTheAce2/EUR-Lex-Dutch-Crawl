{
  "url": "http://www.w3.org/1999/xhtml\">",
  "content": "L_2018240NL.01006101.xml 25.9.2018 NL Publicatieblad van de Europese Unie L 240/61 UITVOERINGSBESLUIT (GBVB) 2018/1289 VAN DE RAAD van 24 september 2018 tot uitvoering van Besluit (GBVB) 2016/849 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( 1 ) , en met name artikel 33, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 mei 2016 Besluit (GBVB) 2016/849 vastgesteld. (2) Op 14 september 2018 heeft het Comité van de Veiligheidsraad van de Verenigde Naties („VN-Veiligheidsraad”), ingesteld krachtens Resolutie 1718 (2006) van de VN-Veiligheidsraad de vermelding van één vaartuig op de lijst van vaartuigen die aan beperkende maatregelen onderworpen zijn, gewijzigd. (3) Bijlage IV bij Besluit (GBVB) 2016/849 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage IV bij Besluit (GBVB) 2016/849 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 24 september 2018. Voor de Raad De voorzitter J. BOGNER-STRAUSS ( 1 ) PB L 141 van 28.5.2016, blz. 79 . BIJLAGE 1. In bijlage IV bij Besluit (GBVB) 2016/849 wordt vermelding 11 onder rubriek „A. Schepen die geen vlag meer voeren” vervangen door: „11. Naam : WAN HENG 11 Aanvullende informatie IMO-nummer: 8791667 M/V WAN HENG 11 was op 13 februari 2018 betrokken bij een schip-tot-schiptransfer, vermoedelijk voor olie, met M/V RYE SONG GANG 1. Wan Heng 11, een vaartuig dat voorheen de vlag van Belize voerde, opereert nu onder de vlag van de DVK onder de naam KUMJINGANG3 of Kum Jin Gang 3.”. 2.) In bijlage IV bij Besluit (GBVB) 2016/849 wordt vermelding 32 onder rubriek „D. Schepen waaraan de toegang tot een haven is ontzegd” vervangen door: „32. Naam : WAN HENG 11 Aanvullende informatie IMO-nummer: 8791667 M/V WAN HENG 11 was op 13 februari 2018 betrokken bij een schip-tot-schiptransfer, vermoedelijk voor olie, met M/V RYE SONG GANG 1. Wan Heng 11, een vaartuig dat voorheen de vlag van Belize voerde, opereert nu onder de vlag van de DVK onder de naam KUMJINGANG3 of Kum Jin Gang 3.”.",
  "source": "EUR LEX"
}