{
  "url": "http://www.w3.org/1999/xhtml\">",
  "content": "L_2012071NL.01000301.xml 9.3.2012 NL Publicatieblad van de Europese Unie L 71/3 BESLUIT VAN DE RAAD van 14 februari 2012 betreffende het standpunt van de Europese Unie over het ontwerpreglement van de Economische Commissie voor Europa van de Verenigde Naties inzake voetgangersveiligheid en het ontwerpreglement van de Economische Commissie voor Europa van de Verenigde Naties inzake lichtbronnen met lichtdioden (leds) (2012/143/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Besluit 97/836/EG van de Raad van 27 november 1997 inzake de toetreding van de Europese Gemeenschap tot de overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (herziene overeenkomst van 1958) ( 1 ) , en met name artikel 4, lid 2, tweede streepje, Gezien het voorstel van de Europese Commissie, Gezien de instemming van het Europees Parlement ( 2 ) , Overwegende hetgeen volgt: (1) De gestandaardiseerde voorschriften van het ontwerpreglement van de Economische Commissie voor Europa van de Verenigde Naties (VN/ECE) betreffende eenvormige bepalingen voor de goedkeuring van motorvoertuigen wat de prestaties op het gebied van voetgangersveiligheid betreft ( 3 ) en het ontwerpreglement van de VN/ECE betreffende eenvormige bepalingen voor de goedkeuring van lichtbronnen met lichtdioden (leds) voor gebruik in goedgekeurde signaallichten op motorvoertuigen en aanhangwagens daarvan ( 4 ) zijn bedoeld om technische belemmeringen voor de handel in motorvoertuigen tussen de partijen bij de herziene overeenkomst van 1958 op te heffen en ervoor te zorgen dat die voertuigen een hoog veiligheids- en beschermingsniveau bieden. (2) Het is aangewezen het standpunt van de Europese Unie over die ontwerpreglementen te bepalen en zo de Unie, vertegenwoordigd door de Commissie, in staat te stellen voor die ontwerpen te stemmen. (3) De ontwerpreglementen over zowel voetgangersveiligheid als lichtbronnen met lichtdioden (leds) moeten in het EU-systeem voor typegoedkeuring van motorvoertuigen worden opgenomen, HEEFT HET VOLGENDE BESLUIT VASTGESTELD: Artikel 1 Het ontwerpreglement van de Economische Commissie voor Europa van de Verenigde Naties (VN/ECE) betreffende eenvormige bepalingen voor de goedkeuring van motorvoertuigen wat de prestaties op het gebied van voetgangersveiligheid betreft, zoals vervat in document ECE TRANS/WP.29/2010/127, wordt goedgekeurd. Artikel 2 Het ontwerpreglement van de VN/ECE betreffende eenvormige bepalingen voor de goedkeuring van lichtbronnen met lichtdioden (leds) voor gebruik in goedgekeurde signaallichten op motorvoertuigen en aanhangwagens daarvan, zoals vervat in document ECE TRANS/WP.29/2010/44, wordt samen met de corrigenda ervan goedgekeurd. Artikel 3 Op een van de volgende zittingen van het Comit√© van beheer van het VN/ECE-Wereldforum voor de harmonisatie van voertuigreglementen stemt de Unie, vertegenwoordigd door de Commissie, voor de in de artikelen 1 en 2 bedoelde ontwerpreglementen van de VN/ECE. Artikel 4 Overeenkomstig de artikelen 35 en 36 van Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd ( 5 ) , wordt de gelijkwaardigheid erkend van de voorschriften van het ontwerpreglement van de VN/ECE betreffende eenvormige bepalingen voor de goedkeuring van motorvoertuigen wat de prestaties op het gebied van voetgangersveiligheid betreft en die in bijlage I, punten 3.1, 3.3, 3.4 en 3.5, van Verordening (EG) nr. 78/2009 van het Europees Parlement en de Raad van 14 januari 2009 inzake de typegoedkeuring van motorvoertuigen wat de bescherming van voetgangers en andere kwetsbare weggebruikers betreft ( 6 ) . Artikel 5 De in de artikelen 1 en 2 bedoelde ontwerpreglementen van de VN/ECE worden in het EU-systeem voor typegoedkeuring van motorvoertuigen opgenomen. Artikel 6 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 14 februari 2012. Voor de Raad De voorzitter M. LIDEGAARD ( 1 ) PB L 346 van 17.12.1997, blz. 78 . ( 2 ) Instemming van 19 januari 2012 (nog niet gepubliceerd in het Publicatieblad). ( 3 ) VN/ECE-document ECE TRANS/WP.29/2010/127. ( 4 ) VN/ECE-document ECE TRANS/WP.29/2010/44. ( 5 ) PB L 263 van 9.10.2007, blz. 1 . ( 6 ) PB L 35 van 4.2.2009, blz. 1 .",
  "source": "EUR LEX"
}