{
  "url": "http://www.w3.org/1999/xhtml\">",
  "content": "C_202403391NL.000101.fmx.xml Publicatieblad van de Europese Unie NL C-serie C/2024/3391 24.5.2024 UITVOERINGSBESLUIT (EU) VAN DE RAAD van 29 april 2024 betreffende de benoeming van een voltijds lid van de Gemeenschappelijke Afwikkelingsraad (C/2024/3391) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 806/2014 van het Europees Parlement en de Raad van 15 juli 2014 tot vaststelling van eenvormige regels en een eenvormige procedure voor de afwikkeling van kredietinstellingen en bepaalde beleggingsondernemingen in het kader van een gemeenschappelijk afwikkelingsmechanisme en een gemeenschappelijk afwikkelingsfonds en tot wijziging van Verordening (EU) nr. 1093/2010 ( 1 ) , en met name artikel 56, lid 6, Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Op 21 februari 2024 heeft de Commissie, na de Gemeenschappelijke Afwikkelingsraad in zijn plenaire vergadering te hebben gehoord, een shortlist van kandidaten voor de benoeming van een voltijds lid van de Gemeenschappelijke Afwikkelingsraad vastgesteld en aan het Europees Parlement toegezonden. Ook de Raad werd van die shortlist in kennis gesteld. (2) Op grond van artikel 56, lid 5, van Verordening (EU) nr. 806/2014 bedraagt de ambtstermijn van voltijdse leden van de Gemeenschappelijke Afwikkelingsraad vijf jaar. (3) Op 12 maart 2024 heeft de Commissie een voorstel voor de benoeming van mevrouw Karen BRAUN-MUNZINGER tot voltijds lid van de Gemeenschappelijke Afwikkelingsraad (het “voorstel”) aangenomen en ter goedkeuring aan het Europees Parlement voorgelegd. (4) Op 23 april 2024 heeft het Europees Parlement het voorstel goedgekeurd, HEEFT HET VOLGENDE BESLUIT VASTGESTELD: Artikel 1 Mevrouw Karen BRAUN-MUNZINGER wordt tot voltijds lid van de Gemeenschappelijke Afwikkelingsraad benoemd voor een ambtstermijn van vijf jaar met ingang van 13 mei 2024. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Luxemburg, 29 april 2024. Voor de Raad De voorzitter D. CLARINVAL ( 1 ) PB L 225 van 30.7.2014, blz. 1 . ELI: http://data.europa.eu/eli/C/2024/3391/oj ISSN 1977-0995 (electronic edition)",
  "source": "EUR LEX"
}