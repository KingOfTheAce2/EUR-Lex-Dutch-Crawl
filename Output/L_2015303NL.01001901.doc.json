{
  "url": "http://www.w3.org/1999/xhtml\"><!--",
  "content": "L_2015303NL.01001901.xml 20.11.2015 NL Publicatieblad van de Europese Unie L 303/19 UITVOERINGSBESLUIT (EU) 2015/2097 VAN DE COMMISSIE van 26 oktober 2015 tot oprichting van het Consortium voor een Europese onderzoeksinfrastructuur voor een geïntegreerd koolstofobservatiesysteem (ICOS ERIC) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 723/2009 van de Raad van 25 juni 2009 betreffende een communautair rechtskader voor een Consortium voor een Europese onderzoeksinfrastructuur (ERIC) ( 1 ) , en met name artikel 6, lid 1, onder a), Overwegende hetgeen volgt: (1) Het Koninkrijk België, de Bondsrepubliek Duitsland, de Franse Republiek, de Italiaanse Republiek, de Republiek Finland, het Koninkrijk der Nederlanden, het Koninkrijk Noorwegen en het Koninkrijk Zweden hebben de Commissie verzocht het Consortium voor een Europese onderzoeksinfrastructuur voor een geïntegreerd koolstofobservatiesysteem (ICOS ERIC) op te richten. De Zwitserse Bondsstaat zal als waarnemer aan ICOS ERIC deelnemen. (2) Het Koninkrijk België, de Bondsrepubliek Duitsland, de Franse Republiek, de Italiaanse Republiek, het Koninkrijk der Nederlanden, het Koninkrijk Noorwegen en het Koninkrijk Zweden zijn overeengekomen dat de Republiek Finland als gastlidstaat voor ICOS ERIC zal fungeren. (3) De Commissie heeft, overeenkomstig artikel 5, lid 2, van Verordening (EG) nr. 723/2009, het verzoek beoordeeld en is tot de conclusie gekomen dat aan de voorschriften van die verordening is voldaan. (4) De in dit besluit vervatte maatregelen zijn in overeenstemming met het advies van het bij artikel 20 van Verordening (EG) nr. 723/2009 ingestelde comité, HEEFT HET VOLGENDE BESLUIT VASTGESTELD: Artikel 1 1.   Het Consortium voor een Europese onderzoeksinfrastructuur voor een geïntegreerd koolstofobservatiesysteem, ICOS ERIC genaamd, wordt opgericht. 2.   De statuten van ICOS ERIC zijn opgenomen in de bijlage. De statuten worden actueel gehouden en worden ter beschikking gesteld van het publiek op de website van ICOS ERIC en op zijn statutaire zetel. 3.   De essentiële elementen van de statuten die overeenkomstig artikel 11, lid 1, van Verordening (EG) nr. 723/2009 slechts kunnen worden gewijzigd na goedkeuring door de Commissie, zijn opgenomen in de artikelen 1, 2, 16, 18, 19, 22, 23 en 24. Artikel 2 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 26 oktober 2015. Voor de Commissie De voorzitter Jean-Claude JUNCKER ( 1 ) PB L 206 van 8.8.2009, blz. 1 . BIJLAGE STATUTEN VAN HET CONSORTIUM VOOR EEN EUROPESE ONDERZOEKSINFRASTRUCTUUR VOOR EEN GEÏNTEGREERD KOOLSTOFOBSERVATIESYSTEEM (ICOS ERIC) HET KONINKRIJK BELGIË DE BONDSREPUBLIEK DUITSLAND DE FRANSE REPUBLIEK DE ITALIAANSE REPUBLIEK DE REPUBLIEK FINLAND HET KONINKRIJK DER NEDERLANDEN HET KONINKRIJK NOORWEGEN HET KONINKRIJK ZWEDEN Hierna „de leden” genoemd, en DE ZWITSERSE BONDSSTAAT Hierna „de waarnemer” genoemd, OVERWEGENDE dat de leden ervan overtuigd zijn dat het aanpakken van de klimaatverandering als gevolg van antropogene emissies van broeikasgassen (BKG) een wereldwijde uitdaging is en dat onderzoek en voortdurende observatie op lange termijn vereist zijn voor een beter begrip van (BKG-) emissies en putten, de gevolgen ervan voor aardsystemen, en de beheersopties; IN AANMERKING NEMEND dat de observatie van essentiële klimaatvariabelen, met inbegrip van BKG, nodig is ter ondersteuning van de werkzaamheden van het Raamverdrag van de Verenigde Naties inzake klimaatverandering (UNFCCC) en het Intergouvernementeel Panel over klimaatverandering (IPCC); ER MET NADRUK OP WIJZEND dat het UNFCCC zijn partijen verzoekt de systematische observatie van BKG te bevorderen en daarbij samen te werken via samenwerking met het mondiale klimaatobservatiesysteem (GCOS), de klimaatobservatiecomponent van het wereldwijde systeem van systemen voor aardobservatie (GEOSS); GEZIEN het belang van het nationale BKG-onderzoek en de observatiecapaciteiten ervan, en de noodzaak van de totstandbrenging van coördinatie op Europees niveau, in de vorm van een onderzoeksinfrastructuur voor een geïntegreerd koolstofobservatiesysteem (ICOS); OVERWEGENDE dat de leden onderzoek mogelijk willen maken ter verbetering van het begrip van de regionale begrotingen van BKG-bronnen en -putten, de menselijke en natuurlijke drijvende factoren daarachter en de controlemechanismen, door zeer nauwkeurige BKG-observatie op lange termijn te ontwikkelen; OVERWEGENDE dat de leden grote gebruikersgemeenschappen toegang tot de ICOS-gegevens willen verschaffen, onderzoek, onderwijs en innovatie met elkaar willen verbinden om technologische ontwikkelingen te bevorderen, en onafhankelijke gegevens willen verstrekken om bij te dragen aan de analyse van emissie-inventarissen; MET HET VERZOEK aan de Europese Commissie om de infrastructuur ICOS op te richten als een Consortium voor een Europese onderzoeksinfrastructuur (ICOS ERIC), ZIJN HET VOLGENDE OVEREENGEKOMEN: HOOFDSTUK 1 ALGEMENE BEPALINGEN Artikel 1 Naam, statutaire zetel en werktaal 1.   Er wordt een Consortium voor onderzoeksinfrastructuur voor een geïntegreerd koolstofobservatiesysteem, „ICOS ERIC”, tot stand gebracht. 2.   ICOS ERIC heeft zijn statutaire zetel in Helsinki, Finland (de „gaststaat”). 3.   De werktaal van ICOS ERIC is het Engels. Artikel 2 Taken en activiteiten 1.   De hoofdtaak van ICOS ERIC bestaat erin een gedistribueerde onderzoeksinfrastructuur voor een geïntegreerd koolstofobservatiesysteem (ICOS RI) tot stand te brengen, de werkzaamheden van ICOS RI te coördineren, informatie van ICOS RI te verspreiden onder gebruikersgemeenschappen, en aan de hand van BKG-observatiesystemen geïntegreerde gegevens en analyses vast te stellen. 2.   ICOS ERIC verstrekt effectieve toegang tot coherente en nauwkeurige gegevens om onderzoek op het gebied van de meerschalige analyse van BKG-emissies en -putten en de drijvende processen daarachter te vergemakkelijken door meetprotocollen, langetermijngegevens en gegevensproducten beschikbaar te stellen. Technologische ontwikkelingen en demonstraties met betrekking tot BKG worden bevorderd door onderzoek, onderwijs en innovatie met elkaar te verbinden. Daartoe onderneemt en coördineert ICOS ERIC activiteiten, waaronder (niet-limitatieve lijst): a) kwantificering van atmosferische BKG-concentraties en van terrestrische en oceanische stromen over Europa en belangrijke regio's van Europees belang, met inbegrip van de Noordelijke Atlantische Oceaan; b) facilitering van Europese onderzoekprogramma's en -projecten; c) bevordering van de mobiliteit van kennis en/of onderzoekers in de Europese Onderzoeksruimte (EOR) en intensivering van het gebruik van het intellectuele potentieel in heel Europa; d) coördinatie en ondersteuning van de ontwikkeling van technologie en protocollen voor hoogwaardige en kostenefficiënte metingen van BKG-concentraties en -stromen, die ook buiten Europa moeten worden bevorderd; e) verstrekking van tijdige informatie die relevant is voor de beleids- en besluitvorming inzake BKG; f) facilitering van de analyse van activiteiten op het gebied van koolstofvastlegging en/of vermindering van de BKG-uitstoot op mondiaal niveau wat de samenstelling van de atmosfeer betreft, met inbegrip van de toewijzing van bronnen en putten naar geografische regio's en bedrijfstakken; g) facilitering van de doelstellingen van ICOS RI teneinde een model op te stellen voor de toekomstige ontwikkeling van soortgelijke geïntegreerde en operationele BKG-observatienetwerken buiten Europa; h) wetenschappelijke en beheerstechnische beoordeling van de activiteiten, de strategische oriëntatie en de werking van alle componenten van ICOS RI door externe beoordelaars. 3.   ICOS ERIC opereert op niet-economische basis. Om innovatie en de overdracht van kennis en technologie verder te bevorderen, kunnen beperkte economische activiteiten worden uitgevoerd, mits zij nauw verband houden met de hoofdtaak en zij de volbrenging ervan niet in gevaar brengen. HOOFDSTUK 2 LEDEN EN WAARNEMERS Artikel 3 Lidmaatschap, waarnemer en vertegenwoordigende entiteit 1.   De volgende entiteiten kunnen lid of waarnemer van ICOS ERIC worden: a) lidstaten van de Unie; b) geassocieerde landen; c) derde landen die geen geassocieerd land zijn; d) intergouvernementele organisaties. 2.   De in lid 1 bedoelde entiteiten kunnen lid van ICOS ERIC worden als zij bijdragen aan de werking van ICOS ERIC en/of als gastheer optreden voor de centrale faciliteit van ICOS en/of nationale netwerken van ICOS. 3.   ICOS ERIC heeft als leden ten minste een lidstaat en twee andere landen die hetzij lidstaat, hetzij een geassocieerd land zijn. 4.   Lidstaten of geassocieerde landen hebben samen de meerderheid van de stemrechten in de algemene vergadering. Wijzigingen in de stemrechten die nodig zijn om ervoor te zorgen dat ICOS ERIC te allen tijde aan die vereiste voldoet, worden door de algemene vergadering vastgesteld. 5.   Een lid of een waarnemer kan zich laten vertegenwoordigen door één of meer publiekrechtelijke entiteiten, inclusief regio's of privaatrechtelijke entiteiten met een publieke taak, die hij zelf heeft gekozen en overeenkomstig zijn eigen regels en procedures heeft aangewezen. Een lid of een waarnemer stelt de voorzitter van de algemene vergadering in kennis van elke wijziging met betrekking tot de vertegenwoordigende entiteit. 6.   De lijst van de leden en waarnemers en hun vertegenwoordigende entiteiten is opgenomen in bijlage 1. Bijlage 1 wordt actueel gehouden door de voorzitter van de algemene vergadering of een door hem gemachtigde persoon. Artikel 4 Toelating van leden en waarnemers 1.   Voor de toelating van leden gelden de volgende voorwaarden: a) de in artikel 3, lid 2, bedoelde entiteiten dienen een schriftelijke aanvraag in bij de voorzitter van de algemene vergadering; b) in de aanvraag wordt beschreven hoe de aanvrager bij ICOS RI zal worden betrokken, hoe hij zal deelnemen aan de uitvoering van de in artikel 2 omschreven taken en activiteiten van ICOS ERIC, en hoe hij de in artikel 6, lid 2, vermelde verplichtingen zal nakomen; c) voor de toelating van nieuwe leden is de goedkeuring van de algemene vergadering vereist. 2.   Voor de toelating van waarnemers gelden de volgende voorwaarden: a) de in artikel 3, lid 3, bedoelde entiteiten dienen een schriftelijke aanvraag in bij de voorzitter van de algemene vergadering; b) in de aanvraag wordt beschreven hoe de aanvrager bij ICOS RI zal worden betrokken, of hij zal deelnemen aan de uitvoering van de in artikel 2 omschreven doelstellingen en taken van ICOS ERIC, en hoe hij de in artikel 6, lid 4, vermelde verplichtingen van waarnemers zal nakomen; c) voor de toelating van een waarnemer is de goedkeuring van de algemene vergadering vereist. 3.   Een waarnemer kan voor een termijn van maximaal drie jaar worden toegelaten. De algemene vergadering kan die eerste termijn op verzoek van de waarnemer eenmaal met dezelfde duur verlengen. In uitzonderlijke gevallen kan de algemene vergadering meer dan één verlenging van de status van waarnemer aanvaarden. Artikel 5 Uittreding van een lid of waarnemer/Beëindiging van het lidmaatschap of de status van waarnemer 1.   Binnen vijf jaar na de inwerkingtreding van het besluit van de Commissie tot oprichting van ICOS ERIC mag een lid niet uittreden, tenzij de algemene vergadering het verzoek van het lid om vroeger uit te treden inwilligt. 2.   Na de in lid 1 bedoelde termijn mag een lid aan het eind van een begrotingsjaar uittreden, mits het kennis geeft van zijn voornemen om uit te treden door twaalf maanden van tevoren een officieel verzoek te richten tot de voorzitter van de algemene vergadering. 3.   Een waarnemer kan aan het eind van een begrotingsjaar uittreden, mits hij kennis geeft van zijn voornemen om uit te treden door zes maanden van tevoren een officieel verzoek te richten tot de voorzitter van de algemene vergadering. 4.   Een uittredend lid of uittredende waarnemer komt alle verplichtingen na, met inbegrip van financiële verplichtingen, die hij vóór zijn uittreding heeft aangegaan. 5.   De algemene vergadering kan het lidmaatschap of de status van waarnemer beëindigen als aan elk van de volgende voorwaarden is voldaan: a) het lid of de waarnemer schiet ernstig tekort in de nakoming van een of meer van zijn verplichtingen op grond van deze statuten; b) het lid of de waarnemer heeft nagelaten een dergelijke tekortkoming binnen een termijn van zes maanden na ontvangst van de schriftelijke kennisgeving ervan te verhelpen, en c) het lid of de waarnemer is in de gelegenheid gesteld om tegenover de algemene vergadering zijn standpunt betreffende een eventueel besluit tot beëindiging uiteen te zetten. Artikel 6 Rechten en verplichtingen van leden en waarnemers 1.   Leden hebben het recht: a) vertegenwoordigende entiteiten aan te wijzen; b) deel te nemen aan en te stemmen in de algemene vergadering; c) toegang te verkrijgen tot de diensten en activiteiten die ICOS ERIC voor zijn onderzoeksgemeenschap coördineert. 2.   Ieder lid: a) betaalt de jaarlijkse ledencontributie zoals gespecificeerd in bijlage 2; b) verleent zijn vertegenwoordigers die aan de algemene vergadering deelnemen, volledige bevoegdheid om hem te vertegenwoordigen; c) zorgt voor de toepassing van relevante normen en instrumenten in de activiteiten van de nationale netwerken van ICOS; d) voorziet in de nodige infrastructuur en middelen voor de activiteiten van de nationale netwerken van ICOS en de centrale faciliteiten van ICOS waarvoor het als gastheer optreedt; e) bevordert het gebruik van door ICOS ERIC gecoördineerde gegevens en diensten bij onderzoekers in zijn land, verzamelt feedback van gebruikers en brengt hun behoeften in kaart. 3.   Waarnemers hebben het recht: a) vertegenwoordigende entiteiten aan te wijzen; b) aan de algemene vergadering deel te nemen zonder stemrecht. Een waarnemer kan nog andere rechten hebben die de algemene vergadering hem overeenkomstig de in de interne voorschriften vastgestelde procedure heeft verleend. 4.   Iedere waarnemer: a) betaalt de jaarlijkse waarnemerscontributie zoals gespecificeerd in bijlage 2; b) vervult elke andere verplichting die tussen hem en ICOS ERIC is overeengekomen en die door de algemene vergadering is goedgekeurd. HOOFDSTUK 3 BESTUUR EN BEHEER VAN ICOS ERIC Artikel 7 Bestuur 1.   ICOS ERIC omvat de volgende organen: de algemene vergadering, de wetenschappelijke adviesraad, de ethische adviesraad, en de directeur-generaal, met ondersteuning van het comité voor de ICOS-onderzoeksinfrastructuur. De algemene vergadering kan nog andere adviesorganen oprichten die het passend acht. 2.   Tussen ICOS ERIC en de entiteiten die verantwoordelijk zijn voor het beheer van de centrale faciliteiten en de nationale netwerken van ICOS worden specifieke overeenkomsten gesloten waarin de taken en verantwoordelijkheden, met inbegrip van de financiële verplichtingen, worden omschreven. Artikel 8 Algemene vergadering: samenstelling, vergaderingen en procedures 1.   De algemene vergadering is het bestuurslichaam van ICOS ERIC en is samengesteld uit vertegenwoordigers van de leden en waarnemers van ICOS ERIC. Elk lid mag ten hoogste drie vertegenwoordigers hebben. Een waarnemer mag één vertegenwoordiger in de algemene vergadering hebben. 2.   De algemene vergadering kiest uit de vertegenwoordigers een voorzitter en een vicevoorzitter voor een termijn van twee jaar, die tweemaal kan worden verlengd. 3.   De algemene vergadering wordt bijeengeroepen en voorgezeten door de voorzitter. Bij diens afwezigheid wordt de algemene vergadering voorgezeten door de vicevoorzitter. 4.   De algemene vergadering komt ten minste eenmaal per jaar bijeen, is verantwoordelijk voor de algemene leiding en supervisie van ICOS ERIC, en beslist over de strategische oriëntatie en de structuur van ICOS RI. 5.   Er kan om een buitengewone zitting van de algemene vergadering worden verzocht door ten minste een derde van de leden. 6.   Een lid kan door een ander lid worden vertegenwoordigd als de voorzitter van de algemene vergadering daarvan schriftelijk in kennis wordt gesteld. Een lid kan niet meer dan één ander lid vertegenwoordigen. 7.   Besluiten van de algemene vergadering kunnen ook via een schriftelijke procedure worden genomen. 8.   De algemene vergadering stelt haar reglement van orde vast. Artikel 9 Stemrechten 1.   Elk lid heeft ten minste één stem die wordt aangevuld met een extra stem voor een lid dat als gastheer optreedt voor een centrale faciliteit van ICOS, het Carbon Portal of het hoofdkantoor, en een extra stem voor een lid dat als gastheer optreedt voor vier ICOS-stations van klasse 1 van ten minste twee verschillende soorten (atmosfeer, ecosysteem, oceaan). Een lid heeft maximaal drie stemmen. 2.   Leden met meer dan één stem kunnen hun stemmen niet splitsen. 3.   De voorzitter, of bij diens afwezigheid de vicevoorzitter, heeft geen stemrecht. Het lid dat de voorzitter/vicevoorzitter levert, kan een andere vertegenwoordiger aanwijzen. Artikel 10 Besluiten 1.   Om het quorum te halen, moet twee derde van alle leden vertegenwoordigd zijn. 2.   De algemene vergadering neemt met eenparigheid van stemmen van de vertegenwoordigde leden besluiten over de volgende aangelegenheden: a) voorstellen tot wijziging van de statuten van ICOS ERIC; b) liquidatie en afwikkeling van ICOS ERIC. 3.   De algemene vergadering neemt met een meerderheid van twee derde van de stemmen van de vertegenwoordigde leden besluiten over de volgende aangelegenheden: a) goedkeuring van de jaarrekening van ICOS ERIC; b) aanvaarding van het jaarlijkse activiteitenverslag van ICOS RI; c) goedkeuring van de jaarlijkse werkprogramma's en kennisneming van de begrotingen en de indicatieve financiële vijfjarenplannen van de centrale faciliteiten van ICOS; d) goedkeuring van de jaarlijkse begroting; e) goedkeuring van de strategie van ICOS ERIC; f) vaststelling van haar reglement van orde; g) vaststelling van de interne voorschriften; h) benoeming en ontslag van de directeur-generaal, en benoeming en ontslag van de leden van het comité voor de ICOS-onderzoeksinfrastructuur; i) benoeming en ontslag van de wetenschappelijke adviesraad van ICOS ERIC; j) goedkeuring van de nieuwe leden en waarnemers; k) beëindiging van lidmaatschap of status van waarnemer; l) goedkeuring van belangrijke overeenkomsten die van aanzienlijk belang zijn voor de werkzaamheden van ICOS RI; m) oprichting van adviesorganen; n) verlenging van de bestaansduur van ICOS ERIC. 4.   Besluiten van de algemene vergadering over de volgende aangelegenheden vereisen a) een meerderheid van twee derde van de stemmen van de vertegenwoordigde leden, en b) een meerderheid van twee derde van de jaarlijkse ledencontributies die voor het laatste volledige begrotingsjaar zijn betaald: a) de hoogte van de jaarlijkse ledencontributies. Elke wijziging in de contributiestructuur die resulteert in een hogere contributie ter ondersteuning van een van de volgende componenten van ICOS RI: hoofdkantoor, Carbon Portal of een centrale faciliteit van ICOS, moet worden goedgekeurd door het lid/de leden dat/die als gastheer optreedt/optreden voor de desbetreffende faciliteit; b) het besluit om centrale faciliteiten van ICOS als cruciaal voor de werkzaamheden van ICOS RI te erkennen; c) de goedkeuring van de vervroegde uittreding van een lid als bedoeld in artikel 5, lid 1. 5.   Alle andere besluiten van de algemene vergadering worden genomen bij gewone meerderheid van stemmen van de vertegenwoordigde leden. Artikel 11 Directeur-generaal 1.   De directeur-generaal van ICOS ERIC wordt door de algemene vergadering benoemd volgens een door de algemene vergadering vastgestelde procedure. De ambtstermijn van de directeur-generaal bedraagt vijf jaar en kan tweemaal worden verlengd. 2.   De directeur-generaal vertegenwoordigt ICOS ERIC in rechte. 3.   De directeur-generaal is belast met het dagelijkse beheer van ICOS ERIC en is verantwoordelijk voor de uitvoering van de door de algemene vergadering genomen besluiten, met inbegrip van het jaarlijkse werkprogramma en de jaarlijkse begroting, alsook voor het toezicht op en de coördinatie van de activiteiten van ICOS RI. 4.   De directeur-generaal, wiens kantoor is gevestigd op de statutaire zetel van ICOS, is verantwoordelijk voor het beheer van het personeel en de activiteiten van het hoofdkantoor en het Carbon Portal overeenkomstig de begroting van ICOS ERIC. Artikel 12 Wetenschappelijke adviesraad 1.   De algemene vergadering richt een onafhankelijke wetenschappelijke adviesraad op. 2.   Het lidmaatschap en het reglement van orde van de wetenschappelijke adviesraad worden bij besluiten van de algemene vergadering vastgesteld en in de interne voorschriften opgenomen. 3.   De wetenschappelijke adviesraad: a) ziet toe op de wetenschappelijke kwaliteit van de activiteiten van ICOS RI; b) geeft feedback en doet aanbevelingen ter ontwikkeling van de activiteiten van ICOS RI; c) legt jaarlijks aanbevelingen voor aan de algemene vergadering. Artikel 13 Ethische adviesraad 1.   De algemene vergadering richt een onafhankelijke ethische adviesraad op die advies en periodieke verslagen over ethische kwesties uitbrengt. De ethische adviesraad bestaat uit drie tot vijf onafhankelijke personen. 2.   Het lidmaatschap en het reglement van orde van de ethische adviesraad worden bij besluiten van de algemene vergadering vastgesteld en in de interne voorschriften opgenomen. Artikel 14 Comité voor de ICOS-onderzoeksinfrastructuur 1.   Ten behoeve van ICOS ERIC wordt een comité voor de ICOS-onderzoeksinfrastructuur (ICOS RI-comité) opgericht. Het ICOS RI-comité bestaat uit één vertegenwoordiger van het hoofdkantoor, één van het Carbon Portal, één van elke centrale faciliteit van ICOS en één van elke monitoringstationgroep; een dergelijke groep bestaat uit wetenschappelijke en technische deskundigen van de nationale netwerken van ICOS. 2.   Het ICOS RI-comité stelt zijn reglement van orde vast. 3.   De directeur-generaal raadpleegt het ICOS RI-comité over alle algemene aangelegenheden, onder meer over het opstellen van voorstellen voor de algemene vergadering tot vaststelling en wijziging van jaarlijkse werkprogramma's betreffende ICOS RI, teneinde de consistentie, de samenhang en de stabiliteit van de diensten van de onderzoeksinfrastructuur te waarborgen. 4.   De vergaderingen van het ICOS RI-comité worden door de directeur-generaal bijeengeroepen. HOOFDSTUK 4 CONTRIBUTIES, AANSPRAKELIJKHEID, VERZEKERING EN RAPPORTAGE Artikel 15 Contributies en financieringsprincipes 1.   De leden en waarnemers betalen jaarlijkse contributies zoals beschreven in bijlage 2. 2.   De jaarlijkse leden- en waarnemerscontributies zijn contante contributies. De contributieprincipes worden in bijlage 2 aangegeven en zullen in de interne voorschriften nader worden omschreven. 3.   Andere contributies dan de jaarlijkse contributie aan ICOS ERIC kunnen door leden en waarnemers individueel of in samenwerking met andere leden, waarnemers of derden worden verstrekt. 4.   ICOS ERIC kan na goedkeuring door de algemene vergadering ook donaties, schenkingen en andere contributies ontvangen. 5.   De middelen van ICOS ERIC worden gebruikt voor de in deze statuten bepaalde doelstellingen. 6.   Het begrotingsjaar van ICOS ERIC begint elk jaar op 1 januari en eindigt op 31 december. 7.   De rekeningen van ICOS ERIC gaan vergezeld van een verslag over het beheer op financieel en begrotingsgebied in het betrokken begrotingsjaar. 8.   Wat de opstelling, neerlegging, controle en openbaarmaking van de jaarrekening betreft, valt ICOS ERIC onder het toepasselijke recht. Artikel 16 Aansprakelijkheid en verzekering 1.   ICOS ERIC is aansprakelijk voor zijn schulden. 2.   De financiële aansprakelijkheid van de leden voor de schulden van ICOS ERIC is beperkt tot hun respectieve jaarlijkse contributie. 3.   ICOS ERIC sluit de nodige verzekeringen af om de risico's van zijn activiteiten te dekken. Artikel 17 Rapportage 1.   ICOS ERIC brengt een jaarlijks activiteitenverslag uit waarin met name de wetenschappelijke, operationele en financiële aspecten van zijn activiteiten worden behandeld. Het verslag wordt door de algemene vergadering goedgekeurd en binnen zes maanden na afloop van het overeenkomstige begrotingsjaar bij de Commissie en de betrokken overheidsinstanties ingediend. Het verslag wordt openbaar gemaakt. 2.   ICOS ERIC stelt de Commissie in kennis van elke omstandigheid die de volbrenging van de taken van ICOS ERIC ernstig in gevaar dreigt te brengen of dreigt te verhinderen dat ICOS ERIC de voorschriften van Verordening (EG) nr. 723/2009 naleeft. HOOFDSTUK 5 BELEID Artikel 18 Gegevensbeleid en beleid inzake intellectuele-eigendomsrechten 1.   De gegevens van ICOS RI alsook de intellectuele-eigendomsrechten en andere kennis die verband houden met de gegevens van ICOS RI en die in het kader van ICOS RI worden geproduceerd en ontwikkeld, behoren toe aan de entiteit of de persoon die ze heeft gegenereerd. Het gebruik van de gegevens van ICOS RI wordt door de gegevensverstrekkers aan ICOS ERIC toegestaan overeenkomstig de in het ICOS-gegevensbeleidsdocument omschreven voorwaarden. 2.   ICOS ERIC stelt gemeenschappelijke beginselen en regels vast om de toegang tot de wetenschappelijke kennis van ICOS RI te waarborgen. De gegevensverstrekkers en auteurs worden op passende wijze erkend. Artikel 19 Toegangsbeleid voor gebruikers en verspreidingsbeleid 1.   ICOS ERIC stelt veilige, eerlijke en transparante procedures vast om alle gegevensgebruikers toegang tot de ICOS-gegevens te verlenen. 2.   Indien de toegang van onderzoekers tot de faciliteiten en diensten van ICOS RI om capaciteitsredenen moet worden beperkt, worden de selectiecriteria volgens de in de interne voorschriften beschreven procedure gebaseerd op de wetenschappelijke excellentie van de voorstellen. 3.   De gegevensverstrekkers en ICOS ERIC moedigen onderzoekers aan hun onderzoeksresultaten openbaar te maken en verzoeken onderzoekers uit de aangesloten landen hun resultaten via ICOS ERIC beschikbaar te stellen. 4.   Teneinde diverse doelgroepen te bereiken, maakt ICOS ERIC gebruik van verschillende kanalen, zoals een internetportaal, nieuwsbrieven, workshops, aanwezigheid op conferenties, en artikelen in tijdschriften en dagbladen. Artikel 20 Evaluatie 1.   Om de vijf jaar voert een onafhankelijk panel van internationale externe beoordelaars van de hoogste kwaliteit, die door de algemene vergadering worden aangewezen, de volgende beoordelingen uit: a) wetenschappelijke en beheerstechnische beoordeling van de activiteiten van ICOS ERIC; b) beoordeling van de activiteiten van ICOS RI, zijn wetenschappelijke en strategische oriëntatie en de werking van alle componenten van ICOS RI. Het panel gaat zorgvuldig na of aan de behoeften van de gebruikers wordt voldaan. 2.   Over de resultaten van de in lid 1 bedoelde beoordelingen wordt aan de algemene vergadering verslag uitgebracht. Artikel 21 Werkgelegenheid ICOS ERIC past als werkgever het beginsel van gelijke kansen toe. Alle vacatures bij ICOS ERIC worden openbaar aangekondigd. Artikel 22 Aanbestedingsbeleid en belastingvrijstelling 1.   ICOS ERIC behandelt gegadigden voor en inschrijvers op aanbestedingen gelijk en zonder te discrimineren, ongeacht of ze al dan niet in de Europese Unie gevestigd zijn. In het aanbestedingsbeleid van ICOS ERIC worden de beginselen van transparantie, non-discriminatie en mededinging toegepast. 2.   De directeur-generaal is verantwoordelijk voor alle aanbestedingen van ICOS ERIC. De aanbestedingen worden bekendgemaakt op de website van ICOS ERIC en in de landen van de leden en waarnemers. Het besluit tot gunning van een opdracht wordt bekendgemaakt en omvat een volledige motivering. ICOS ERIC stelt zijn eigen aanbestedingsbeleid vast. 3.   Bij aanbestedingen door leden en waarnemers met betrekking tot de activiteiten van ICOS ERIC wordt de nodige aandacht besteed aan de door de desbetreffende instanties voor ICOS ERIC aangegeven behoeften, technische vereisten en specificaties. 4.   Het aanbestedingsbeleid van ICOS ERIC wordt, waar dit mogelijk is, voor de gehele ICOS RI toegepast. 5.   Belastingvrijstellingen op basis van artikel 143, lid 1, onder g), en artikel 151, lid 1, onder b), van Richtlijn 2006/112/EG van de Raad ( 1 ) en overeenkomstig de artikelen 50 en 51 van Uitvoeringsverordening (EU) nr. 282/2011 van de Raad ( 2 ) zijn niet hoger dan de belasting over de toegevoegde waarde voor de goederen en diensten die voor officieel gebruik door ICOS ERIC bestemd zijn, waarvan de waarde meer bedraagt dan 250 EUR en die volledig worden betaald en verkregen door ICOS ERIC. De belastingvrijstellingen gelden voor niet-economische activiteiten. Zij gelden niet voor economische activiteiten. Deze vrijstellingen gelden niet voor aanbestedingen door individuele leden. Verder zijn er geen beperkingen van toepassing. HOOFDSTUK 6 DUUR, LIQUIDATIE, GESCHILLEN, OPRICHTINGSBEPALINGEN Artikel 23 Duur ICOS ERIC wordt opgericht voor een periode van aanvankelijk twintig jaar, die bij besluit van de algemene vergadering kan worden verlengd. Artikel 24 Liquidatie en insolventie 1.   Voor de liquidatie van ICOS ERIC is overeenkomstig artikel 10, lid 2, onder b), een besluit van de algemene vergadering vereist; de liquidatie wordt binnen tien dagen na vaststelling ervan ter kennis van de Europese Commissie gebracht. 2.   Activa die resteren na betaling van de schulden van ICOS ERIC, worden over de leden verdeeld naar rato van hun gecumuleerde contributie aan ICOS ERIC over de vijf opeenvolgende jaren vóór de liquidatie. 3.   Na afsluiting van de liquidatieprocedure stelt ICOS ERIC de Commissie daarvan onverwijld en in ieder geval binnen tien dagen in kennis. 4.   ICOS ERIC houdt op te bestaan op de dag waarop de Europese Commissie het bericht dienaangaande in het Publicatieblad van de Europese Unie bekendmaakt. 5.   Indien ICOS ERIC op enig moment niet in staat is zijn schulden te betalen, stelt het de Commissie daarvan onverwijld in kennis. Artikel 25 Interne voorschriften Deze statuten worden ten uitvoer gelegd door middel van door de algemene vergadering vast te stellen interne voorschriften. Artikel 26 Wijziging van de statuten 1.   Wijzigingen kunnen door elk lid of door de directeur-generaal aan de algemene vergadering worden voorgesteld. 2.   Voorstellen tot wijziging van deze statuten kunnen door de algemene vergadering worden vastgesteld en overeenkomstig artikel 11 van Verordening (EG) nr. 723/2009 aan de Commissie worden voorgelegd. Artikel 27 Toepasselijk recht De oprichting en interne werking van ICOS ERIC vallen onder: a) het recht van de Unie, en met name Verordening (EG) nr. 723/2009; b) het recht van de gaststaat voor aangelegenheden die niet (of slechts gedeeltelijk) door het recht van de Unie worden geregeld; c) deze statuten en de bijbehorende uitvoeringsvoorschriften. Artikel 28 Geschillen 1.   Het Hof van Justitie van de Europese Unie is bevoegd inzake geschillen tussen de leden met betrekking tot ICOS ERIC, inzake geschillen tussen leden en ICOS ERIC, en inzake alle geschillen waarbij de Unie partij is. 2.   De wetgeving van de Unie inzake rechterlijke bevoegdheid is van toepassing op geschillen tussen ICOS ERIC en derden. Voor geschillen die niet onder de wetgeving van de Unie vallen, wordt overeenkomstig het recht van de gaststaat bepaald welk gerecht bevoegd is voor de beslechting van het geschil in kwestie. Artikel 29 Beschikbaarheid van de statuten De statuten worden actueel gehouden en openbaar gemaakt op de website van ICOS ERIC en op de statutaire zetel. Artikel 30 Oprichtingsbepalingen 1.   Zo spoedig mogelijk na de inwerkingtreding van het besluit van de Commissie tot oprichting van ICOS ERIC roept de gaststaat de algemene vergadering bijeen voor een oprichtingsvergadering. 2.   Voordat de oprichtingsvergadering wordt gehouden en uiterlijk vijfenveertig kalenderdagen na de inwerkingtreding van het besluit van de Commissie tot oprichting van ICOS ERIC stelt de gaststaat de oprichtende leden en waarnemers, zoals vermeld in bijlage 1, in kennis van eventuele specifieke urgente juridische stappen die namens ICOS ERIC moeten worden ondernomen. De juridische stappen worden ondernomen door een persoon die daartoe naar behoren door de gaststaat is gemachtigd, tenzij een lid daartegen bezwaar maakt binnen vijf werkdagen na ontvangst van de desbetreffende kennisgeving. ( 1 ) Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( PB L 347 van 11.12.2006, blz. 1 ). ( 2 ) Uitvoeringsverordening (EU) nr. 282/2011 van de Raad van 15 maart 2011 houdende vaststelling van maatregelen ter uitvoering van Richtlijn 2006/112/EG betreffende het gemeenschappelijke stelsel van belasting over de toegevoegde waarde ( PB L 77 van 23.3.2011, blz. 1 ). BIJLAGE 1 LEDEN EN WAARNEMERS EN HUN HUIDIGE VERTEGENWOORDIGENDE ENTITEITEN Deze bijlage bevat een lijst van de leden en waarnemers en van de entiteiten die hen vertegenwoordigen. LEDEN Land of intergouvernementele organisatie Vertegenwoordigende entiteit HET KONINKRIJK BELGIË BELGIAN SCIENCE POLICY OFFICE (BELSPO) DE REPUBLIEK FINLAND MINISTRY OF EDUCATION AND CULTURE; MINISTRY OF TRANSPORT AND COMMUNICATIONS DE FRANSE REPUBLIEK FRENCH ALTERNATIVE ENERGIES AND ATOMIC ENERGY COMMISSION (CEA); NATIONAL CENTRE FOR SCIENTIFIC RESEARCH (CNRS); FRENCH NATIONAL INSTITUTE FOR AGRICULTURAL RESEARCH (INRA) DE BONDSREPUBLIEK DUITSLAND FEDERAL MINISTRY OF TRANSPORT (BMVI) DE ITALIAANSE REPUBLIEK CONSIGLIO NATIONALE DELLE RISERCHE — DIPARTIMENTO DI SCIENZE DEL SISTEMA TERRA E TECNOLOGIE AMBIENTALI (CNR-DTA); CENTRO EURO-MEDITERRANEO SUI CAMBIAMENTI CLIMATICI (CMCC); ICOS-IT, JOINT RESEARCH UNIT HET KONINKRIJK DER NEDERLANDEN NEDERLANDSE ORGANISATIE VOOR WETENSCHAPPELIJK ONDERZOEK (NWO) HET KONINKRIJK NOORWEGEN THE RESEARCH COUNCIL OF NORWAY HET KONINKRIJK ZWEDEN SWEDISH RESEARCH COUNCIL WAARNEMERS Land of intergouvernementele organisatie Vertegenwoordigende entiteit DE ZWITSERSE BONDSSTAAT ETH ZURICH BIJLAGE 2 JAARLIJKSE CONTRIBUTIES WOORD VOORAF De financiering van de nationale netwerken van ICOS wordt nationaal georganiseerd en maakt geen deel uit van de contributies van de gastlanden. De centrale faciliteiten van ICOS, die buiten ICOS ERIC functioneren, hetzij als nationale of als multinationale consortia, worden grotendeels gefinancierd door de gastlanden en in mindere mate door ICOS ERIC via hertoewijzing van jaarlijkse contributies. De geïntegreerde activiteiten van ICOS ERIC worden gefinancierd met jaarlijkse contributies en extra gastlandcontributies. BEGINSELEN De jaarlijkse ledencontributie aan ICOS ERIC is gebaseerd op de volgende variabelen: — gewone basiscontributie (50 % van de gewone contributies), — gewone contributie op basis van het bni (50 % van de gewone contributies), — contributies op basis van de stations. De gastlanden dienen aan ICOS ERIC een extra gastlandcontributie te betalen (HK, CP). Een waarnemer betaalt een jaarlijkse waarnemerscontributie die op dezelfde wijze berekend wordt als de ledencontributie. Leden of waarnemers die tot ICOS ERIC toetreden, betalen de volledige jaarlijkse contributie voor het jaar waarin zij toetreden. De jaarlijkse contributies van intergouvernementele organisaties worden bij besluit van de algemene vergadering vastgesteld. De begroting en de activiteiten van ICOS ERIC zullen worden aangepast aan de inkomsten. Initiële toezeggingen Voor het einde van de eerste periode van vijf jaar neemt de algemene vergadering een besluit over de berekeningsmethode voor volgende perioden. a) De initiële toezegging voor leden bedraagt vijf jaar (behoudens andersluidend besluit van de AV). Er is geen initiële toezegging voor waarnemers. b) De indicatieve inkomstenstructuur van ICOS ERIC voor vijf jaar wordt hierna weergegeven (tabel 1) en is gebaseerd op een geraamde deelname van de landen die de intentieverklaring hebben ondertekend. c) De maximale relatieve extra gastlandcontributie voor de eerste vijfjarenbegroting van het hoofdkantoor of het Carbon Portal bedraagt maximaal 80 % van de jaarlijkse begroting van elke component. d) De initiële totale vijfjarenbegroting van ICOS RI wordt gedetailleerd weergegeven in het financiële plan (locatie nog te bepalen). e) De jaarlijkse contributies zijn vermeld in tabel 2. Opmerking: de begroting is een raming op basis van de in 2013 door landen te kennen gegeven intentie om tot ICOS ERIC toe te treden. Zij zal door de eerste AV worden herzien op basis van het definitieve ledental. Tabel 1 Overzicht van de inkomsten- en uitgavenstructuur van ICOS ERIC voor de eerste vijf jaar, berekend op basis van de ramingen in tabel 2 Inkomsten (duizend EUR) 2015 2016 2017 2018 2019 Gewone basiscontributie 166 154 154 154 154 Gewone contributie op basis van het bni 176 171 171 171 171 Contributie op basis van de stations 616 859 859 859 859 Extra gastlandcontributie (HK) 950 950 950 950 950 Extra gastlandcontributie (CP) 859 859 859 859 859 Totaal 2 767 2 993 2 993 2 993 2 993 Uitgaven (duizend EUR) 2015 2016 2017 2018 2019 Hoofdkantoor en gemeenschappelijke activiteiten 1 135 1 126 1 126 1 126 1 126 Acitiviteiten van het Carbon Portal 1 016 1 008 1 008 1 008 1 008 Activiteiten van centrale faciliteiten 616 859 859 859 859 Totaal 2 767 2 993 2 993 2 993 2 993 Tabel 2 Geraamde jaarlijkse contributies en extra gastlandcontributies aan ICOS ERIC voor de eerste vijf operationele jaren Landen die lid/waarnemer (*) zijn Jaarlijkse contributie 2015 2016 2017 2018 2019 België — TOTAAL 57 836 95 199 95 199 95 199 95 199 — Gewone basiscontributie 18 462 17 143 17 143 17 143 17 143 — Gewone contributie op basis van het bni 7 625 7 407 7 407 7 407 7 407 — Contributie op basis van de stations 31 750 70 650 70 650 70 650 70 650 Duitsland — TOTAAL 205 424 288 461 288 461 288 461 288 461 — Gewone basiscontributie 18 462 17 143 17 143 17 143 17 143 — Gewone contributie op basis van het bni 54 012 52 468 52 468 52 468 52 468 — Contributie op basis van de stations 132 950 218 850 218 850 218 850 218 850 Finland — TOTAAL 112 938 133 009 133 009 133 009 133 009 — Gewone basiscontributie 18 462 17 143 17 143 17 143 17 143 — Gewone contributie op basis van het bni 3 877 3 766 3 766 3 766 3 766 — Contributie op basis van de stations 90 600 112 100 112 100 112 100 112 100 — Extra gastlandcontributie 900 000 900 000 900 000 900 000 900 000 Frankrijk — TOTAAL 163 087 182 067 182 067 182 067 182 067 — Gewone basiscontributie 18 462 17 143 17 143 17 143 17 143 — Gewone contributie op basis van het bni 42 026 40 825 40 825 40 825 40 825 — Contributie op basis van de stations 102 600 124 100 124 100 124 100 124 100 — Extra gastlandcontributie 50 000 50 000 50 000 50 000 50 000 Italië — TOTAAL 95 052 92 796 92 796 92 796 92 796 — Gewone basiscontributie 18 462 17 143 17 143 17 143 17 143 — Gewone contributie op basis van het bni 32 790 31 853 31 853 31 853 31 853 — Contributie op basis van de stations 43 800 43 800 43 800 43 800 43 800 Nederland — TOTAAL 57 237 66 314 66 314 66 314 66 314 — Gewone basiscontributie 18 462 17 143 17 143 17 143 17 143 — Gewone contributie op basis van het bni 12 375 12 021 12 021 12 021 12 021 — Contributie op basis van de stations 26 400 37 150 37 150 37 150 37 150 — Extra gastlandcontributie 139 338 139 338 139 338 139 338 139 338 Noorwegen — TOTAAL 89 285 109 272 109 272 109 272 109 272 — Gewone basiscontributie 18 462 17 143 17 143 17 143 17 143 — Gewone contributie op basis van het bni 6 773 6 579 6 579 6 579 6 579 — Contributie op basis van de stations 64 050 85 550 85 550 85 550 85 550 Zweden ( 1 ) — TOTAAL 123 133 153 851 153 851 153 851 153 851 — Gewone basiscontributie 18 462 17 143 17 143 17 143 17 143 — Gewone contributie op basis van het bni 7 472 7 258 7 258 7 258 7 258 — Contributie op basis van de stations 97 200 129 450 129 450 129 450 129 450 — Extra gastlandcontributie 719 259 719 259 719 259 719 259 719 259 Zwitserland (*) — TOTAAL 54 114 63 281 63 281 63 281 63 281 — Gewone basiscontributie 18 462 17 143 17 143 17 143 17 143 — Gewone contributie op basis van het bni 9 253 8 988 8 988 8 988 8 988 — Contributie op basis van de stations 26 400 37 150 37 150 37 150 37 150 TOTAAL-GENERAAL 2 766 703 2 992 848 2 992 848 2 992 848 2 992 848 ( 1 ) De totale jaarlijkse contributie voor Zweden zal maximaal 7 750 000 SEK bedragen.",
  "source": "EUR LEX"
}