{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0637:NL:HTML\">",
  "content": "EUR-Lex - 31983D0637 - NL Avis juridique important | 31983D0637 83/637/EEG: Beschikking van de Commissie van 12 december 1983 tot wijziging van Beschikking 81/135/EEG van de Commissie waarbij wordt vastgesteld dat de invoer van het apparaat genaamd ,,EG and G PAR-OMA 2 System\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 357 van 21/12/1983 blz. 0041 - 0041 ***** BESCHIKKING  VAN DE COMMISSIE van 12 december 1983 tot wijziging van Beschikking 81/135/EEG van de Commissie waarbij wordt vastgesteld dat de invoer van het apparaat genaamd »EG and G PAR-OMA 2 System\" niet met vrijstelling van de rechten van het gemeenschappelijk douanetarief mag worden ingevoerd (83/637/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat de Commissie bij Beschikking 81/135/EEG van 18 februari 1981 (4) besloten heeft dat het apparaat genaamd »EG and G PAR-OMA 2 System\", waarop de aanvraag van het Verenigd Koninkrijk van 22 september 1980 betrekking heeft, niet met vrijstelling van de rechten van het gemeenschappelijk douanetarief mag worden ingevoerd aangezien genoemd apparaat niet als een wetenschappelijk apparaat kan worden beschouwd; Overwegende dat voornoemde beschikking is vastgesteld na raadpleging van de groep deskundigen zoals voorzien in artikel 7, lid 5, van Verordening (EEG) nr. 2784/79; dat nieuwe inlichtingen ter kennis van eerdergenoemde groep zijn gebracht ter gelegenheid van het onderzoek van een aanvraag tot vrijstelling voor een apparaat dat zeer veel gelijkt op dat welk het onderwerp uitmaakt van Beschikking 81/135/EEG; dat daaruit is gebleken dat op de datum van bestelling het bovengedoeld apparaat genaamd »EG and G PAR-OMA 2 System\" gezien zijn objectieve technische kenmerken, alsmede het gebruik waarvoor het was bestemd, als een wetenschappelijk apparaat moest worden beschouwd; dat apparaten geschikt voor hetzelfde gebruik niet in de Gemeenschap werden gemaakt; dat het dientengevolge gerechtvaardigd was het bedoelde apparaat met vrijstelling toe te laten; Overwegende dat bijgevolg Beschikking 81/135/EEG veranderd dient te worden ten einde rekening te houden met de elementen die na het aannemen ervan bekend geworden zijn. HEEFT DE VOLGENDE BESCHIKKING GEGEVEN: Artikel 1 De tekst van artikel 1 van Beschikking 81/135/EEG van de Commissie wordt vervangen door de volgende tekst: »Het apparaat genaamd »EG and G PAR-OMA 2 System\", waarop de aanvraag van het Verenigd Koninkrijk van 22 september 1980 betrekking heeft, mag met vrijstelling van de rechten van het gemeenschappelijk douanetarief worden ingevoerd.\". Artikel 2 Deze beschikking is gericht tot de Lid-Staten. Gedaan te Brussel, 12 december 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32. (4) PB nr. L 69 van 14. 3. 1981, blz. 34.",
  "source": "EUR LEX"
}