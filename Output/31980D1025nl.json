{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1025:NL:HTML\">",
  "content": "EUR-Lex - 31980D1025 - NL Avis juridique important | 31980D1025 80/1025/EEG: Beschikking van de Commissie van 20 oktober 1980 inzake de controle ter plaatse op de uitvoering van de nationale programma's voor de uitroeiing van brucellose, tuberculose en leukose bij runderen Publicatieblad Nr. L 304 van 13/11/1980 blz. 0035 - 0036 Bijzondere uitgave in het Fins: Hoofdstuk 3 Deel 12 blz. 0191 Bijzondere uitgave in het Spaans: Hoofdstuk 03 Deel 19 blz. 0164 Bijzondere uitgave in het Zweeds: Hoofdstuk 3 Deel 12 blz. 0191 Bijzondere uitgave in het Portugees: Hoofdstuk 03 Deel 19 blz. 0164 BESCHIKKING VAN DE COMMISSIE  van 20 oktober 1980  inzake de controle ter plaatse op de uitvoering van de nationale programma's voor de uitroeiing van brucellose, tuberculose en leukose bij runderen  (80/1025/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op artikel 10 van Richtlijn 77/391/EEG betreffende een gemeenschappelijke actie met het oog op de uitroeiing van brucellose, tuberculose en leukose bij runderen (1), Overwegende dat de Raad, ten einde met name de gezondheidstoestand van de communautaire veestapel te verbeteren en het handelsverkeer in runderen te vergemakkelijken, bij Richtlijn 77/391/EEG een gemeenschappelijke actie heeft ingesteld om de uitroeiing van brucellose en tuberculose te versnellen of te intensiveren en om leukose uit te roeien; Overwegende dat de Raad krachtens artikel 13 van genoemde richtlijn bij Richtlijn 78/52/EEG (2) de communautaire criteria heeft vastgesteld voor de nationale programma's voor de versnelde uitroeiing van brucellose, tuberculose en leukose bij runderen; Overwegende dat de Commissie overeenkomstig artikel 9 van Richtlijn 77/391/EEG een goedkeuringsbeschikking heeft gegeven met betrekking tot de nationale programma's voor de versnelde uitroeiing van brucellose, ingediend door het Verenigd Koninkrijk, en van leukose, ingediend door Denemarken (3) ; van brucellose en tuberculose, ingediend door Frankrijk (4) ; van brucellose en tuberculose, ingediend door Ierland (5); van leukose ingediend door de Bondsrepubliek Duitsland (6) ; van brucellose ingediend door België (7) en van brucellose en tuberculose, ingediend door Italië (8); Overwegende dat in artikel 10 van Richtlijn 77/391/EEG is voorzien in de instelling van regelmatige controles ter plaatse om zich uit veterinair oogpunt van de uitvoering van de nationale uitroeiingsprogramma's te vergewissen ; dat voor de toepassing van dat artikel moet worden bepaald op welke wijze deze controles moeten worden verricht ; dat het dienstig is het Permanent Veterinair Comité in kennis te stellen van de resultaten van de controles ter plaatse met betrekking tot de programma's waarover dat Comité advies heeft uitgebracht; Overwegende dat de in deze beschikking vastgestelde maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De controles ter plaatse om zich uit veterinair oogpunt van de uitvoering van de nationale programma's voor de uitroeiing van brucellose, tuberculose en leukose bij runderen te vergewissen, moeten in iedere betrokken Lid-Staat voor de eerste keer worden verricht vóór 31 december 1980 en vervolgens ieder jaar. Artikel 2 1. De Commissie wijst telkens de deskundigen aan die belast worden met de in artikel 1 bedoelde controles. 2. De Lid-Staten moeten er ten minste dertig dagen vooraf van in kennis worden gesteld dat een dergelijke controle zal worden verricht zodat zij de nodige hulp kunnen verschaffen als bedoeld in artikel 10 van Richtlijn 77/391/EEG. 3. Voor de uitvoering van deze controles dienen de aangewezen deskundigen zich te wenden tot de nationale centrale of regionale instanties die belast zijn met de uitvoering van de uitroeiingsprogramma's. Voor zover nodig en op hun verzoek kunnen de deskundigen tevens een bezoek brengen aan alle veestapels, slachthuizen, destructiebedrijven, laboratoria of andere daarvoor in aanmerking komende plaatsen en lokalen.  (1)PB nr. L 145 van 13.6.1977, blz. 44. (2)PB nr. L 15 van 19.1.1978, blz. 34. (3)PB nr. L 152 van 8.6.1978, blz. 22 en 23 (Beschikkingen 78/480/EEG en 78/481/EEG). (4)PB nr. L 164 van 21.6.1978, blz. 22 (Beschikking 78/539/EEG). (5)PB nr. L 227 van 18.8.1978, blz. 28 (Beschikking 78/682/EEG). (6)PB nr. L 13 van 19.1.1979, blz. 63 (Beschikking 79/48/EEG). (7)PB nr. L 17 van 24.1.1979, blz. 16 (Beschikking 79/75/EEG). (8)PB nr. L 29 van 6.2.1980, blz. 27 (Beschikking 80/122/EEG). Artikel 3 Het rapport dat wordt opgesteld naar aanleiding van de in artikel 1 bedoelde controles wordt aan het Permanent Veterinair Comité medegedeeld. Artikel 4 Deze beschikking is gericht tot de Lid-Staten. Gedaan te Brussel, 20 oktober 1980. Voor de Commissie Finn GUNDELACH Vice-Voorzitter",
  "source": "EUR LEX"
}