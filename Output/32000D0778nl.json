{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0778:NL:HTML\">",
  "content": "EUR-Lex - 32000D0778 - NL Avis juridique important | 32000D0778 2000/778/EG: Besluit van de Raad van 20 november 2000 inzake de sluiting van een briefwisseling tussen de Europese Gemeenschap en de Voormalige Joegoslavische Republiek Macedonië betreffende de opschorting van Titel II houdende bepalingen inzake de handel en aanverwante zaken van de Samenwerkingsovereenkomst tussen de Europese Gemeenschap en de Voormalige Joegoslavische Republiek Macedonië Publicatieblad Nr. L 309 van 09/12/2000 blz. 0029 - 0029 Besluit van de Raad van 20 november 2000 inzake de sluiting van een briefwisseling tussen de Europese Gemeenschap en de Voormalige Joegoslavische Republiek Macedonië betreffende de opschorting van Titel II houdende bepalingen inzake de handel en aanverwante zaken van de Samenwerkingsovereenkomst tussen de Europese Gemeenschap en de Voormalige Joegoslavische Republiek Macedonië (2000/778/EG) DE RAAD VAN DE EUROPESE UNIE Gelet op het Verdrag tot oprichting van de Europese Gemeenschap, inzonderheid artikel 133, in samenhang met artikel 300, lid 2, tweede alinea, Gezien het voorstel van de Commissie, Overwegende hetgeen volgt: (1) Een Samenwerkingsovereenkomst tussen de Europese Gemeenschap en de Voormalige Joegoslavische Republiek Macedonië(1) werd op 29 april 1997 door middel van een briefwisseling ondertekend, en trad op 1 januari 1998 in werking. (2) Verordening (EG) nr. 2007/2000 van de Raad van 18 september 2000 tot vaststelling van uitzonderlijke handelsmaatregelen ten behoeve van de landen en gebieden die deelnemen aan of verbonden zijn met het stabilisatie- en associatieproces van de Europese Unie(2), is niet van toepassing op de invoer in de Gemeenschap van producten van oorsprong uit de Voormalige Joegoslavische Republiek Macedonië, met uitzondering van de wijninvoer. (3) Krachtens Verordening (EG) nr. 2563/2000 van de Raad(3) is het equivalent van verbeterde autonome handelspreferenties krachtens Verordening (EG) nr. 2007/2000 toegekend aan de Voormalige Joegoslavische Republiek Macedonië. (4) De handelsbepalingen en verwante bijlagen van de Samenwerkingsovereenkomst moeten dan ook worden opgeschort om de verbeterde autonome handelspreferenties krachtens Verordening (EG) nr. 2007/2000 te kunnen toepassen op de Voormalige Joegoslavische Republiek Macedonië, BESLUIT: Artikel 1 De briefwisseling tussen de Europese Gemeenschap en de Voormalige Joegoslavische Republiek Macedonië betreffende de opschorting van Titel II houdende bepalingen inzake de handel en aanverwante zaken tussen de Europese Gemeenschap en de Voormalige Joegoslavische Republiek Macedonië wordt namens de Europese Gemeenschap goedgekeurd. De opschorting is van toepassing met ingang van de dag waarop Verordening (EG) nr. 2563/2000 tot wijziging van Verordening (EG) nr. 2007/2000 van toepassing wordt. De tekst van de briefwisseling is aan dit besluit gehecht. Artikel 2 De voorzitter van de Raad wordt hierbij gemachtigd de personen aan te wijzen die bevoegd zijn de briefwisseling te tekenen teneinde de Gemeenschap te binden. Artikel 3 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 20 november 2000. Voor de Raad De voorzitter H. Védrine (1) PB L 348 van 18.12.1997, blz. 2. (2) PB L 240 van 23.9.2000, blz. 1. (3) PB L 295 van 23.11.2000, blz. 1.",
  "source": "EUR LEX"
}