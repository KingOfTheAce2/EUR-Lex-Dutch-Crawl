{
  "url": "http://www.w3.org/1999/xhtml\">",
  "content": "L_2011343NL.01008601.xml 23.12.2011 NL Publicatieblad van de Europese Unie L 343/86 BESLUIT VAN DE COMMISSIE van 19 december 2011 tot vrijstelling van bepaalde partijen van de uitbreiding tot bepaalde onderdelen van rijwielen van het antidumpingrecht op rijwielen van oorsprong uit de Volksrepubliek China dat is ingesteld bij Verordening (EEG) nr. 2474/93 van de Raad en tot opheffing van de schorsing en tot intrekking van de vrijstelling van de betaling van het tot bepaalde onderdelen van rijwielen van oorsprong uit de Volksrepubliek China uitgebreide antidumpingrecht die bij Verordening (EG) nr. 88/97 van de Commissie aan bepaalde partijen zijn toegekend (Kennisgeving geschied onder nummer C(2011) 9473) (2011/876/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1225/2009 van de Raad van 30 november 2009 betreffende beschermende maatregelen tegen invoer met dumping uit landen die geen lid zijn van de Europese Gemeenschap ( 1 ) (de „basisverordening”), Gezien Verordening (EG) nr. 71/97 van de Raad ( 2 ) (de „uitbreidingsverordening”) tot uitbreiding van het definitieve antidumpingrecht, ingesteld bij Verordening (EEG) nr. 2474/93 van de Raad ( 3 ) voor rijwielen van oorsprong uit de Volksrepubliek China, tot de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 van de Commissie ( 4 ) geregistreerde invoer, Gezien Verordening (EG) nr. 88/97 van de Commissie ( 5 ) (de „vrijstellingsverordening”) tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van het bij Verordening (EEG) nr. 2474/93 ingestelde antidumpingrecht, en met name artikel 7, Na raadpleging van het Raadgevend Comité, Overwegende hetgeen volgt: (1) Na de inwerkingtreding van de vrijstellingsverordening heeft een aantal rijwielassemblagebedrijven op grond van artikel 3 van die verordening een aanvraag ingediend om vrijstelling van het antidumpingrecht dat bij Verordening (EG) nr. 71/97 was uitgebreid tot de invoer van bepaalde onderdelen van rijwielen uit de Volksrepubliek China („het uitgebreide antidumpingrecht”). De Commissie heeft in het Publicatieblad van de Europese Unie meermaals lijsten van rijwielassemblagebedrijven ( 6 ) bekendgemaakt waarvoor de betaling van het uitgebreide antidumpingrecht op voor het vrije verkeer aangegeven hoofdbestanddelen van rijwielen was geschorst op grond van artikel 5, lid 1, van de vrijstellingsverordening. (2) Na de laatste bekendmaking van de lijst van partijen waarvan de aanvraag werd onderzocht ( 7 ) , werd een hoofdonderzoektijdvak gekozen. Die periode loopt van 1 januari 2011 tot en met 31 juli 2011. Er is ook verzocht om aanvullende informatie over 2009 en 2010. Aan alle ondernemingen waarop het onderzoek betrekking had, werd een lijst toegezonden met vragen over hun assemblageactiviteiten tijdens de desbetreffende periode. (3) De Commissie is ook ingelicht over de vereffening van één onderneming die was vrijgesteld van het uitgebreide antidumpingrecht op onderdelen van rijwielen. Voorts heeft een onderneming de Commissie laten weten dat zij haar assemblageactiviteiten had stopgezet. A. VRIJSTELLINGSAANVRAGEN WAARVOOR EERDER SCHORSING WERD VERLEEND A.1. Ontvankelijke vrijstellingsaanvragen (4) De Commissie heeft van de in tabel 1 hierna vermelde partijen alle informatie ontvangen die nodig is om over de ontvankelijkheid van hun aanvragen te oordelen. Deze partijen was reeds schorsing verleend met ingang van de dag waarop de Commissie een eerste volledige aanvraag had ontvangen. De Commissie kwam op basis van deze informatie tot de bevinding dat de aanvragen van de in tabel 1 genoemde partijen op grond van artikel 4, lid 1, van de vrijstellingsverordening ontvankelijk zijn. Tabel 1 Naam Adres Land Aanvullende Taric-code Blue Factory Team S.L. CL Torres y Villaroel 6, Elche Parque Industrial, 03320 Alicante Spanje A984 CODE X Sp. z o.o. Olszanka 109, 33-386 Podegrodzie Polen A966 JETLANE SAS (initially JET’LEAN SAS) 4, boulevard de Mons, 59650 Villeneuve-d’Ascq Frankrijk A968 Kwasny & Diekhöner GmbH Herforder Strasse 331, 33609 Bielefeld Duitsland A993 Maxtec Ltd 1 Golyamokonarsko shose Str., 4204 Tsaratsovo, Plovdiv Bulgarije A991 Metelli di Staffoni Mario & C.S.A.S. Via Trento 68, 25030 Trenzano (BS) Italië A979 Müller GmbH Riedlerweg 7, 8054 Graz Oostenrijk A978 (oorspronkelijk A977) Unicykel AB Aröds Industriväg 14, 422 43 Hisings Backa Zweden A967 (5) Tijdens het onderzoek is vastgesteld dat de waarde van de onderdelen van oorsprong uit de Volksrepubliek China die alle indieners van een aanvraag bij hun assemblageactiviteiten gebruikten, minder dan 60 % bedroeg van de totale waarde van de onderdelen die zij bij deze activiteiten gebruikten. Zij vallen bijgevolg buiten het toepassingsgebied van artikel 13, lid 2, van de basisverordening. (6) Om deze reden en overeenkomstig artikel 7, lid 1, van de vrijstellingsverordening moeten de in tabel 1 hierboven vermelde partijen van het uitgebreide antidumpingrecht worden vrijgesteld. (7) Overeenkomstig artikel 7, lid 2, van de vrijstellingsverordening moeten de in tabel 1 hierboven vermelde partijen met ingang van de datum van ontvangst van hun aanvraag van het uitgebreide antidumpingrecht worden vrijgesteld. Bovendien moet hun douaneschuld uit hoofde van het uitgebreide antidumpingrecht als nietig worden beschouwd vanaf de datum van ontvangst van hun vrijstellingsaanvraag. (8) Onderneming Code X Sp. z o.o. heeft tijdens de onderzoeksprocedure haar adres gewijzigd. Aan de onderneming is schorsing verleend onder het adres ul. Królewska 16, 00-103 Warszawa, Polen. Tijdens de schorsingsperiode is het adres veranderd in Olszanka 109, 33-386 Podegrodzie, Polen. Deze adreswijziging heeft geen gevolgen voor de oorspronkelijke aanvraag tot schorsing noch voor het besluit betreffende de vrijstelling. (9) De onderneming JETLANE SAS veranderde tijdens de onderzoeksprocedure van naam. Aan de onderneming is de oorspronkelijke schorsing verleend onder de naam JET’LEAN SAS. Tijdens de schorsingsperiode heeft de onderneming haar naam veranderd in JETLANE SAS. Deze naamswijziging heeft geen gevolgen voor de oorspronkelijke aanvraag tot schorsing noch voor het besluit betreffende de vrijstelling. (10) De aanvullende Taric-code A977, die oorspronkelijk aan de onderneming Müller GmbH werd toegekend, werd verkeerdelijk tweemaal toegekend en moest worden ingetrokken. Op 3 juni 2010 werd aan de onderneming aanvullende Taric-code A978 toegekend. Deze codewijziging heeft geen gevolgen voor de oorspronkelijke aanvraag tot schorsing noch voor het besluit betreffende de vrijstelling. A.2. Verworpen vrijstellingsaanvragen (11) De in tabel 2 hierna vermelde partij heeft ook een aanvraag ingediend om van het uitgebreide antidumpingrecht te worden vrijgesteld. Tabel 2 Naam Adres Land Aanvullende Taric-code Bikeworks AC GmbH Ernst-Abbe-Strasse 28, 52249 Eschweiler Duitsland A980 (12) De desbetreffende partij assembleerde rijwielen als subcontractant en niet in eigen naam. De onderneming kocht geen onderdelen aan en er kon niet worden beoordeeld of de assemblageactiviteiten beantwoordden aan de voorwaarden van artikel 7, lid 1, van de vrijstellingsverordening. (13) Om deze redenen moet de Commissie de aanvraag overeenkomstig artikel 7, lid 3, van de vrijstellingsverordening verwerpen. Bijgevolg moet de in artikel 5 van de vrijstellingsverordening bedoelde schorsing van betaling van het uitgebreide antidumpingrecht worden opgeheven en moet het uitgebreide antidumpingrecht worden geheven vanaf de datum van ontvangst van de vrijstellingsaanvraag van deze partij, namelijk de datum waarop de schorsing van kracht werd. A.3. Intrekkingen (14) Voor de partijen in tabel 3 hieronder moet de vrijstelling worden ingetrokken. Tabel 3 Naam Adres Land Aanvullende Taric-code Bicicletas de Alava SL C/Arcacha 1, 01006 Vitoria Spanje 8963 Fundador-Sociedade Importadora de Sangalhos, Lda. Apartado, 26, P-3781-908 Sangalhos Portugal 8244 (15) Deze partijen waren vrijgesteld van het uitgebreide antidumpingrecht op onderdelen van rijwielen. Een onderneming heeft de Commissie nu laten weten dat zij haar assemblageactiviteiten heeft stopgezet. Na het onderzoek heeft een Portugese rechtbank de Commissie geïnformeerd dat de andere partij was vereffend. Voor beide partijen moet de vrijstelling worden ingetrokken. B. VRIJSTELLINGSAANVRAGEN WAARVOOR EERDER GEEN SCHORSING WERD VERLEEND B.1. Onontvankelijke vrijstellingsaanvragen (16) De in tabel 4 genoemde partijen hebben ook een aanvraag ingediend om van het uitgebreide antidumpingrecht te worden vrijgesteld. Tabel 4 Naam Adres Land Apollo Electric Bikes bv Leemstraat 6, 4705 RH Roosendaal Nederland IN CYCLES, Montagem e Comércio de Bicicletas Lda. Zona Industrial de Oiã, Lote A e B, Apartado 175, 3770-059 Oiã Portugal Kleinebenne GmbH Hansastrasse 22, 33818 Leopoldshöhe Duitsland MOBIKY-TECH 675, Promenade des Ports, 50000 Saint-Lô Frankrijk MOVITEC SRL Jud. Brasov, Aeroportului Street 2, 507075 Ghimbav Roemenië Sun Baby Jacek Gabruś ul. Jana Styki 12, 64-920 Piła Polen TORPADO S.R.L. Viale Enzo Ferrari 11, 30014 Cavarzere (VE) Italië (17) Een van deze partijen is een assembleur van elektrische rijwielen die niet onderworpen is aan een antidumpingrecht op onderdelen van rijwielen overeenkomstig Verordening (EG) nr. 71/97. Deze partij komt niet in aanmerking voor een vrijstelling. Voor een aantal partijen valt de levering van onderdelen voor de productie van rijwielen waarop de maatregelen van Verordening (EG) nr. 71/97 van toepassing zijn binnen de de-minimisdrempel van minder van 300 eenheden per maand, zoals gespecificeerd in artikel 14, onder c), van de vrijstellingsverordening. Deze partijen voldeden bijgevolg niet aan de voorwaarden van artikel 4, lid 1, onder a), van de vrijstellingsverordening, zodat geen vrijstelling kon worden verleend. Een aantal andere partijen was nog niet begonnen met de productie van rijwielen; aan hen kon dan ook geen schorsing worden verleend. (18) Alle ondernemingen die in de tabellen 1-4 hierboven zijn opgenomen, zijn geïnformeerd en kregen de kans opmerkingen te maken. Geen van de ontvangen opmerkingen leidde evenwel tot een wijziging van de in dit besluit uiteengezette conclusies, HEEFT HET VOLGENDE BESLUIT VASTGESTELD: Artikel 1 De in tabel 1 hieronder vermelde partijen worden vrijgesteld van de uitbreiding bij Verordening (EG) nr. 71/97 van het definitieve antidumpingrecht dat bij Verordening (EEG) nr. 2474/93, laatstelijk gewijzigd en gehandhaafd bij Verordening (EG) nr. 1095/2005, werd ingesteld op rijwielen van oorsprong uit de Volksrepubliek China, tot bepaalde onderdelen van rijwielen uit de Volksrepubliek China. De vrijstelling gaat in op de dag die voor elke partij is vermeld in de kolom „datum van inwerkingtreding”. Tabel 1 Vrijgestelde partijen Naam Adres Land Vrijstelling op grond van Verordening (EG) nr. 88/97 Datum van inwerkingtreding Aanvullende Taric-code Blue Factory Team S.L. CL Torres y Villaroel 6, Elche Parque Industrial, 03320 Alicante Spanje Artikel 7 16.7.2010 A984 CODE X Sp. z o.o. Olszanka 109, 33-386 Podegrodzie (initially ul. Królewska 16, 00-103 Warszawa) Polen Artikel 7 22.1.2010 A966 JETLANE SAS (initially JET’LEAN SAS) 4, boulevard de Mons, 59650 Villeneuve-d’Ascq Frankrijk Artikel 7 18.2.2010 A968 Kwasny & Diekhöner GmbH Herforder Strasse 331, 33609 Bielefeld Duitsland Artikel 7 5.7.2011 A993 Maxtec Ltd 1 Golyamokonarsko shose Str., 4204 Tsaratsovo, Plovdiv Bulgarije Artikel 7 15.10.2010 A991 Metelli di Staffoni Mario & C.S.A.S. Via Trento 68, 25030 Trenzano (BS) Italië Artikel 7 13.4.2010 A979 Müller GmbH Riedlerweg 7, 8054 Graz Oostenrijk Artikel 7 30.3.2010 A978 (oorspronkelijk A977) Unicykel AB Aröds Industriväg 14, 422 43 Hisings Backa Zweden Artikel 7 11.1.2010 A967 Artikel 2 De aanvraag voor vrijstelling van het uitgebreide antidumpingrecht die op grond van artikel 3 van Verordening (EG) nr. 88/97 werd ingediend door de in tabel 2 hieronder vermelde partij, wordt afgewezen. De schorsing van de betaling van het uitgebreide antidumpingrecht op grond van artikel 5 van Verordening (EG) nr. 88/97 wordt voor de desbetreffende partij opgeheven vanaf de datum die is vermeld in de kolom „datum van inwerkingtreding”. Tabel 2 Partijen waarvoor de schorsing wordt opgeheven Naam Adres Land Schorsing op grond van Verordening (EG) nr. 88/97 Datum van inwerkingtreding Aanvullende Taric-code Bikeworks AC GmbH Ernst-Abbe-Strasse 28, 52249 Eschweiler Duitsland Artikel 5 11.6.2010 A980 Artikel 3 De vrijstellingen van de betaling van het uitgebreide antidumpingrecht overeenkomstig artikel 7 van Verordening (EG) nr. 88/97 voor de partijen die in tabel 3 hieronder zijn vermeld, worden ingetrokken overeenkomstig artikel 10 van de vrijstellingsverordening. De vrijstelling van de betaling van het uitgebreide antidumpingrecht wordt voor de desbetreffende partijen opgeheven vanaf de datum die is vermeld in de kolom „datum van inwerkingtreding”. Tabel 3 Partijen waarvoor de vrijstelling wordt opgeheven Naam Adres Land Vrijstelling op grond van Verordening (EG) nr. 88/97 Datum van inwerkingtreding Aanvullende Taric-code Bicicletas de Alava SL C/Arcacha 1, 01006 Vitoria Spanje Artikel 7 1 dag na de bekendmaking van dit besluit 8963 Fundador-Sociedade Importadora de Sangalhos, Lda. Apartado, 26, P-3781-908 Sangalhos Portugal Artikel 7 1 dag na de bekendmaking van dit besluit 8244 Artikel 4 De aanvragen voor vrijstelling van het uitgebreide antidumpingrecht die zijn ingediend door de in tabel 4 vermelde partijen worden afgewezen. Tabel 4 Partijen waarvan de vrijstellingsaanvraag wordt afgewezen Naam Adres Land Apollo Electric Bikes bv Leemstraat 6, 4705 RH Roosendaal Nederland IN CYCLES, Montagem e Comércio de Bicicletas Lda. Zona Industrial de Oiã, Lote A e B, Apartado 175, 3770-059 Oiã Portugal Kleinebenne GmbH Hansastrasse 22, 33818 Leopoldshöhe Duitsland MOBIKY-TECH 675, Promenade des Ports, 50000 Saint-Lô Frankrijk MOVITEC SRL Jud. Brasov, Aeroportului Street 2, 507075 Ghimbav Roemenië Sun Baby Jacek Gabruś ul. Jana Styki 12, 64-920 Piła Polen TORPADO S.R.L. Viale Enzo Ferrari 11, 30014 Cavarzere (VE) Italië Artikel 5 Dit besluit is gericht tot de lidstaten en tot de in de artikelen 1, 2, 3 en 4 genoemde partijen. Het wordt eveneens bekendgemaakt in het Publicatieblad van de Europese Unie . Gedaan te Brussel, 19 december 2011. Voor de Commissie Karel DE GUCHT Lid van de Commissie ( 1 ) PB L 343 van 22.12.2009, blz. 51 . ( 2 ) PB L 16 van 18.1.1997, blz. 55 . ( 3 ) PB L 228 van 9.9.1993, blz. 1 . Verordening gehandhaafd bij Verordening (EG) nr. 1524/2000 ( PB L 175 van 14.7.2000, blz. 39 ) en gewijzigd bij Verordening (EG) nr. 1095/2005 ( PB L 183 van 14.7.2005, blz. 1 ). ( 4 ) PB L 98 van 19.4.1996, blz. 3 . ( 5 ) PB L 17 van 21.1.1997, blz. 17 . ( 6 ) PB C 45 van 13.2.1997, blz. 3 , PB C 112 van 10.4.1997, blz. 9 , PB C 220 van 19.7.1997, blz. 6 , PB C 378 van 13.12.1997, blz. 2 , PB C 217 van 11.7.1998, blz. 9 , PB C 37 van 11.2.1999, blz. 3 , PB C 186 van 2.7.1999, blz. 6 , PB C 216 van 28.7.2000, blz. 8 , PB C 170 van 14.6.2001, blz. 5 , PB C 103 van 30.4.2002, blz. 2 , PB C 35 van 14.2.2003, blz. 3 , PB C 43 van 22.2.2003, blz. 5 , PB C 54 van 2.3.2004, blz. 2 , PB C 299 van 4.12.2004, blz. 4 , PB L 17 van 21.1.2006, blz. 16 , PB L 313 van 14.11.2006, blz. 5 , PB L 81 van 20.3.2008, blz. 73 , PB C 310 van 5.12.2008, blz. 19 , PB L 19 van 23.1.2009, blz. 62 , PB L 314 van 1.12.2009, blz. 106 , en PB L 136 van 24.5.2011, blz. 99 . ( 7 ) PB L 136 van 24.5.2011, blz. 99 .",
  "source": "EUR LEX"
}