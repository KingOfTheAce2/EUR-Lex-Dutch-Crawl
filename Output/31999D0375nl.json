{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0375:NL:HTML\">",
  "content": "EUR-Lex - 31999D0375 - NL Avis juridique important | 31999D0375 1999/375/EG: Beschikking van de Commissie van 19 mei 1999 houdende erkenning dat de Luxemburgse databank voor runderen volledig operationeel is (kennisgeving geschied onder nummer C(1999) 1270) (Slechts de tekst in de Franse taal is authentiek) Publicatieblad Nr. L 144 van 09/06/1999 blz. 0034 - 0034 BESCHIKKING VAN DE COMMISSIE van 19 mei 1999 houdende erkenning dat de Luxemburgse databank voor runderen volledig operationeel is (kennisgeving geschied onder nummer C(1999) 1270) (Slechts de tekst in de Franse taal is authentiek) (1999/375/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 820/97 van de Raad van 21 april 1997 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten(1), en met name op artikel 6, lid 3, eerste streepje, Gelet op het door Luxemburg ingediende verzoek, (1) Overwegende dat de Luxemburgse autoriteiten op 14 augustus 1998 de Commissie hebben verzocht te erkennen dat hun databank, die een onderdeel is van het Luxemburgse systeem voor de identificatie en registratie van runderen, volledig operationeel is; dat dit verzoek vergezeld ging van adequate informatie, die op 12 maart 1999 is bijgewerkt; (2) Overwegende dat de Luxemburgse autoriteiten zich ertoe hebben verbonden deze databank betrouwbaarder te maken door er met name voor te zorgen dat i) de bevoegde autoriteit onmiddellijk elke fout of tekortkoming die automatisch of na de passende controles ter plaatse wordt geconstateerd, kan corrigeren, ii) de termijnen voor de melding van verplaatsingen, geboortes en sterftes worden verkort tot zeven dagen, en iii) zo nodig, maatregelen worden genomen voor uitvoering van Verordening (EG) nr. 2630/97 van de Commissie(2); dat de Luxemburgse autoriteiten zich er bovendien toe hebben verbonden de huidige voorschriften voor heridentificatie van runderen bij verlies van het oormerk in overeenstemming te brengen met het bepaalde in Verordening (EG) nr. 820/97; dat de Luxemburgse autoriteiten zich ertoe hebben verbonden deze verbeteringsmaatregelen uiterlijk tegen 30 juli 1999 in te voeren; (3) Overwegende dat het, gezien de situatie in Luxemburg, dienstig is te erkennen dat de databank voor runderen volledig operationeel is, HEEFT DE VOLGENDE BESCHIKKING GEGEVEN: Artikel 1 De Luxemburgse databank voor runderen wordt met ingang van 1 augustus 1999 als volledig operationeel erkend. Artikel 2 Deze beschikking is gericht tot het Groothertogdom Luxemburg. Gedaan te Brussel, 19 mei 1999. Voor de Commissie Franz FISCHLER Lid van de Commissie (1) PB L 117 van 7.5.1997, blz. 1. (2) PB L 354 van 30.12.1997, blz. 23.",
  "source": "EUR LEX"
}