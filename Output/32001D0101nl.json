{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0101:NL:HTML\">",
  "content": "EUR-Lex - 32001D0101 - NL Avis juridique important | 32001D0101 2001/101/EG: Besluit van de Raad van 5 december 2000 houdende goedkeuring van een overeenkomst in de vorm van een briefwisseling tussen de Europese Gemeenschap en elk van de EVA-landen die tariefpreferenties verlenen in het kader van het Stelsel van algemene preferenties (Noorwegen en Zwitserland), volgens welke goederen waarin bestanddelen van oorsprong uit Noorwegen of Zwitserland zĳn gebruikt, bĳ binnenkomst in het douanegebied van de Gemeenschap worden behandeld als goederen die een component van communautaire oorsprong bevatten (wederkerige overeenkomst) Publicatieblad Nr. L 038 van 08/02/2001 blz. 0024 - 0024 Besluit van de Raad van 5 december 2000 houdende goedkeuring van een overeenkomst in de vorm van een briefwisseling tussen de Europese Gemeenschap en elk van de EVA-landen die tariefpreferenties verlenen in het kader van het Stelsel van algemene preferenties (Noorwegen en Zwitserland), volgens welke goederen waarin bestanddelen van oorsprong uit Noorwegen of Zwitserland zijn gebruikt, bij binnenkomst in het douanegebied van de Gemeenschap worden behandeld als goederen die een component van communautaire oorsprong bevatten (wederkerige overeenkomst) (2001/101/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133, Gelet op artikel 66, leden 4 en 5, van Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek(1), Overwegende hetgeen volgt: (1) Teneinde de afgifte van vervangingscertificaten van oorsprong formulier A door de douaneautoriteiten van de Europese Gemeenschap, Zwitserland en Noorwegen mogelijk te maken en, zodoende, het verkeer te vereenvoudigen van goederen van oorsprong uit de ontwikkelingslanden waaraan de Europese Gemeenschap, Zwitserland en Noorwegen algemene preferenties verlenen, is het noodzakelijk dat de Europese Gemeenschap, Zwitserland en Noorwegen een overeenkomst sluiten die erin voorziet dat de partijen de op hun grondgebied vervaardigde componenten in het kader van de bilaterale cumulatie van de oorsprong wederzijds als van oorsprong uit de betrokken ontwikkelingslanden erkennen. (2) Nadat de Raad de Commissie op 29 maart 1996 machtiging had verleend, werden te dien einde tussen de Europese Gemeenschap, Zwitserland en Noorwegen onderhandelingen geopend die tot een overeenkomst in de vorm van een briefwisseling hebben geleid. Het is in het belang van de Gemeenschap dat deze overeenkomst wordt goedgekeurd, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en elk van de EVA-landen die tariefpreferenties verlenen in het kader van het Stelsel van algemene preferenties (Noorwegen en Zwitserland), volgens welke goederen waarin bestanddelen van oorsprong uit Noorwegen of Zwitserland zijn gebruikt, bij binnenkomst in het douanegebied van de Gemeenschap worden behandeld als goederen die een component van communautaire oorsprong bevatten (wederkerige overeenkomst) wordt namens de Gemeenschap goedgekeurd. De tekst van de overeenkomst in de vorm van een briefwisseling is aan dit besluit gehecht. Artikel 2 De voorzitter van de Raad is gemachtigd de personen aan te wijzen die gemachtigd zijn de overeenkomst in de vorm van een briefwisseling te ondertekenen, teneinde daardoor de Gemeenschap te binden. Artikel 3 De voorzitter van de Raad doet namens de Gemeenschap de in de overeenkomst in de vorm van een briefwisseling bedoelde kennisgeving. Gedaan te Brussel, 5 december 2000. Voor de Raad De voorzitter C. Pierret (1) PB L 253 van 11.10.1993, blz. 1. Verordening laatstelijk gewijzigd bij Verordening (EG) nr. 1602/2000 (PB L 188 van 26.7.2000, blz. 1).",
  "source": "EUR LEX"
}