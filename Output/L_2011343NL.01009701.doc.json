{
  "url": "http://www.w3.org/1999/xhtml\">",
  "content": "L_2011343NL.01009701.xml 23.12.2011 NL Publicatieblad van de Europese Unie L 343/97 UITVOERINGSBESLUIT VAN DE COMMISSIE van 20 december 2011 ter bevestiging van de voorlopige berekening van de gemiddelde specifieke CO 2 -emissies en specifieke emissiedoelstellingen voor fabrikanten van personenauto’s voor het kalenderjaar 2010 overeenkomstig Verordening (EG) nr. 443/2009 van het Europees Parlement en de Raad (Voor de EER relevante tekst) (2011/878/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 443/2009 van het Europees Parlement en de Raad van 23 april 2009 tot vaststelling van emissienormen voor nieuwe personenauto’s, in het kader van de communautaire geïntegreerde benadering om de CO 2 -emissies van lichte voertuigen te beperken ( 1 ) , en met name artikel 8, lid 5, tweede alinea, en artikel 10, lid 1, Overwegende hetgeen volgt: (1) Overeenkomstig artikel 8, lid 5, van Verordening (EG) nr. 443/2009 moet de Commissie ieder jaar de gemiddelde specifieke CO 2 -emissies en de specifieke emissiedoelstellingen bevestigen voor alle fabrikanten van personenauto’s in de Unie alsmede voor alle overeenkomstig artikel 7, lid 7, van die verordening gevormde groepen van fabrikanten. Op basis van die bevestiging moet de Commissie vaststellen of de fabrikanten en groepen van fabrikanten hebben voldaan aan de eisen van artikel 4 van die verordening. Wanneer blijkt dat een fabrikant of een groep van fabrikanten niet aan zijn specifieke emissiedoelstelling heeft voldaan, moet de Commissie, overeenkomstig artikel 9, lid 1, van die verordening, door middel van afzonderlijke besluiten, een bijdrage voor overtollige emissies opleggen aan de fabrikant of, in het geval van een groep, aan de beheerder van de groep. (2) Overeenkomstig artikel 4 van Verordening (EG) nr. 443/2009 zijn de doelstellingen met ingang van 2012 bindend voor fabrikanten en groepen van fabrikanten. Voor de kalenderjaren 2010 en 2011 moet de Commissie evenwel indicatieve emissiedoelstellingen berekenen en overeenkomstig artikel 8, lid 6, van die verordening de fabrikanten of groepen fabrikanten ervan in kennis stellen als hun gemiddelde specifieke emissiedoelstelling hoger ligt dan hun indicatieve doelstelling. Aangezien die doelstellingen voor 2010 en 2011 voor de fabrikanten als indicatie dienen voor de inspanningen die zij nog moeten leveren om de verplichte doelstelling in 2012 te bereiken, dient de gemiddelde specifieke emissie van fabrikanten voor 2010 en 2011 te worden berekend overeenkomstig de voorwaarden van artikel 4, lid 2, van die verordening en voor elke fabrikant slechts 65 % van de voertuigen met de laagste emissies in aanmerking te worden genomen. (3) De gegevens die moeten worden gebruikt voor de berekening van de gemiddelde specifieke emissies en de specifieke emissiedoelstellingen zijn te vinden in deel C van bijlage II bij Verordening (EG) nr. 443/2009 en zijn gebaseerd op de registraties van nieuwe personenauto’s in de lidstaten gedurende het voorgaande kalenderjaar. De gegevens zijn afkomstig van de door de fabrikanten afgegeven certificaten van overeenstemming of van documenten die soortgelijke informatie verschaffen, overeenkomstig artikel 3, lid 1, van Verordening (EU) nr. 1014/2010 van de Commissie van 10 november 2010 inzake de monitoring en rapportering van registratiegegevens van nieuwe personenauto’s overeenkomstig Verordening (EG) nr. 443/2009 van het Europees Parlement en de Raad ( 2 ) . (4) De meeste lidstaten hebben de Commissie hun gegevens voor 2010 overeenkomstig de in artikel 8, lid 2, van Verordening (EG) nr. 443/2009 gestelde termijn voor 28 februari 2011 medegedeeld. De Commissie kon evenwel pas half april over de volledige gegevensbestanden voor alle lidstaten beschikken en deze vervolgens controleren. (5) Indien uit de eerste controle bleek dat bepaalde gegevens ontbraken of onjuist waren, heeft de Commissie contact opgenomen met de betreffende lidstaten en, met de toestemming van deze lidstaten, de gegevens aangepast of gecorrigeerd. Indien geen overeenstemming kon worden bereikt met een lidstaat, werden de voorlopige gegevens niet in aanmerking genomen. (6) Op 29 juni 2011 heeft de Commissie overeenkomstig artikel 8, lid 4, van Verordening (EG) nr. 443/2009 de voorlopige gegevens gepubliceerd en 89 fabrikanten in kennis gesteld van de voorlopige berekeningen van hun gemiddelde specifieke emissies in 2010 en hun specifieke emissiedoelstellingen. De fabrikanten werd gevraagd de gegevens te controleren en de Commissie overeenkomstig artikel 8, lid 5, eerste alinea, van die verordening binnen drie maanden na ontvangst van de kennisgeving op de hoogte te stellen van eventuele fouten in de gegevens. (7) Op 12 augustus zijn op de website van de Commissie richtsnoeren gepubliceerd voor de mededeling van fouten bij de CO 2 -gegevens van voertuigen. De richtsnoeren geven aan in welke vorm de kennisgeving moet gebeuren en welke informatie van de fabrikanten de Commissie nodig heeft om deze fouten in aanmerking te kunnen nemen. (8) Binnen de termijn van drie maanden hebben vijftien fabrikanten de Commissie in kennis gesteld van fouten in de gegevens. Eén fabrikant heeft na afloop van de termijn een volledige kennisgeving ingediend. Zeven van die vijftien fabrikanten gaven in hun kennisgeving gedetailleerde informatie over de fouten en motiveringen van de voorgestelde correcties. De overige acht fabrikanten gaven beknopte kennisgevingen die slechts voor een deel voldeden aan de aanbevelingen van de Commissie ten aanzien van de vorm en de inhoud van de kennisgevingen. Naast de fabrikanten die kennisgevingen indienden betreffende fouten in de gegevens, waren er ook acht fabrikanten die de Commissie signaleerden dat er fouten waren in de gegevensbestanden zonder verdere informatie of bewijzen te verschaffen over het soort fouten of de redenen voor deze fouten. (9) Voor de 73 fabrikanten die geen fouten in de gegevensbestanden hebben gemeld of die de Commissie alleen in kennis hebben gesteld van fouten in de gegevensbestanden zonder het vereiste bewijsmateriaal te leveren, moeten de voorlopige gegevens en de voorlopige berekeningen van de gemiddelde specifieke emissies en de specifieke emissiedoelstellingen ongewijzigd worden bevestigd. (10) Indien de fabrikanten de vereiste informatie hebben verschaft en bewijsmateriaal hebben geleverd met betrekking tot fouten in de gegevensbestanden, moet de Commissie deze kennisgevingen controleren en indien nodig de voorlopige berekeningen van de gemiddelde specifieke emissies en de emissiedoelstellingen wijzigen. (11) Alleen de voertuigregistratiediensten van de lidstaten zijn verantwoordelijk voor het aantal aan de Commissie gerapporteerde registraties. Aangezien de verkoopsgegevens van de fabrikanten niet noodzakelijkerwijze een nauwkeurig beeld geven van het aantal registraties in een bepaalde lidstaat gedurende een bepaalde periode, kunnen fouten met betrekking tot het aantal registraties bij de berekening van de gemiddelde specifieke emissies niet in aanmerking worden genomen. Daarom kunnen alleen de fouten in aanmerking worden genomen die betrekking hebben op de inhoud van de gegevensbestanden voor geregistreerde voertuigen. In enkele gevallen hebben de fabrikanten echter medegedeeld dat bepaalde registraties aan een andere fabrikant moeten worden toegewezen. Deze nieuwe toewijzingen moeten bij de definitieve bevestigde gegevensbestanden in aanmerking worden genomen. (12) Uit de volledige kennisgevingen blijkt dat de fabrikanten een deel van de gegevensbestanden correct vonden en voor de delen van de gegevensbestanden die gecontroleerd konden worden, correcties hebben voorgesteld. Tussen 4 en 15 procent van de gegevensbestanden heeft echter betrekking op registraties van niet-geïdentificeerde voertuigen waarvoor de fabrikant waarden als de CO 2 -emissies of de massa niet kon controleren. Dit kwam gewoonlijk doordat de fabrikant de benodigde informatie miste voor het identificeren van de afzonderlijke voertuigen, in het bijzonder de identificatiecode voor type, variant en uitvoering. In een klein aantal gevallen konden de registraties weliswaar aan fabrikanten worden toegewezen, maar ontbraken belangrijke gegevens over de CO 2 -emissies en de massa. (13) De Commissie heeft de door de fabrikanten voorgestelde correcties en het bewijsmateriaal gecontroleerd. Voor de registraties die door de fabrikant gecontroleerd kunnen worden en waarbij de gegevens door het invoeren van een ontbrekende waarde of het vervangen van een incorrecte waarde zijn gecorrigeerd en de gecorrigeerde waarden overeenstemmen met waarden uit referentiebestanden, zoals gegevens van typegoedkeuringsdocumenten, zijn de correcties gerechtvaardigd. De fouten die een fabrikant signaleert zonder daarvoor correcties voor te stellen terwijl het wel mogelijk zou zijn geweest deze fouten te controleren en te corrigeren, en waarvoor hij niet voldoende bewijs heeft geleverd dat deze correcties niet binnen de verificatietermijn van drie maanden konden worden uitgevoerd, worden bij de definitieve berekening niet in aanmerking genomen. (14) Voor de registraties die aan de fabrikanten kunnen worden toegewezen maar niet door hen kunnen worden gecontroleerd, moeten de in de registraties aangegeven waarden voor de CO 2 -emissies en de massa verder worden gebruikt voor de berekening van de gemiddelde CO 2 -emissies en de specifieke emissiedoelstelling. Hierbij moet echter wel rekening worden gehouden met het feit dat de fabrikanten deze waarden niet kunnen controleren en niet kunnen garanderen dat deze geen negatieve gevolgen hebben op de definitieve waarden die voor de betreffende fabrikant worden vastgesteld. Daarom moet bij die berekening een foutmarge worden toegepast die rekening houdt met de individuele situatie van de fabrikant, zoals beschreven en verantwoord in de kennisgeving van de fouten. Dit geldt in het bijzonder voor de berekening van de gemiddelde specifieke emissies en de gemiddelde massa, aangezien deze twee parameters de afstand tot de specifieke emissiedoelstelling van elke fabrikant bepalen, m.a.w. hoever een fabrikant verwijderd is van zijn specifieke emissiedoelstelling. (15) De als het verschil tussen de afstanden tot de specifieke emissiedoelstelling bepaalde foutmarge moet worden vastgesteld door de gemiddelde emissies, met uitzondering van de registraties die door de fabrikant niet gecontroleerd konden worden, af te trekken van de specifieke emissiedoelstellingen. De foutmarge moet de afstand tot de emissiedoelstelling van de fabrikant altijd verminderen, ongeacht of dit verschil positief of negatief is. (16) De registraties waarbij de gegevens over de CO 2 -emissies of de massa of de identificatiecode ontbreken, mogen bij de definitieve berekening van de gemiddelde emissies niet in aanmerking worden genomen. (17) Daar de verificatie van de gegevens over 2010 de eerste toetsing is die overeenkomstig Verordening (EG) nr. 443/2009 wordt uitgevoerd, moeten bij wijze van uitzondering ook de kennisgevingen in aanmerking worden genomen die niet alle informatie bevatten die de Commissie nodig had om volledig rekening te houden met de fouten. De foutmarges die moeten worden toegepast op de in deze kennisgevingen genoemde definitieve berekeningen moeten evenwel worden berekend op basis van de door de Commissie uitgevoerde beoordeling van het aantal registraties die niet door de fabrikanten kunnen worden gecontroleerd. Verder moet bij wijze van uitzondering voor de bevestiging van de gegevens over 2010 ook de kennisgeving van fouten in aanmerking worden genomen die kort na het verstrijken van de termijn is ingediend. (18) De gemiddelde specifieke CO 2 -emissies van in 2010 geregistreerde nieuwe personenauto’s, de specifieke emissiedoelstellingen en het verschil tussen deze twee waarden moeten dienovereenkomstig worden bevestigd, HEEFT HET VOLGENDE BESLUIT VASTGESTELD: Artikel 1 De volgende in de bijlage gespecificeerde waarden worden bevestigd voor elke fabrikant van passagiersvoertuigen en voor elke groep van fabrikanten met betrekking tot het kalenderjaar 2010: a) de specifieke emissiedoelstelling; b) de gemiddelde specifieke CO 2 -emissies, in voorkomend geval aangepast met de toepasselijke foutmarge; c) het verschil tussen de in de punten a) en b) genoemde waarden; d) de gemiddelde specifieke CO 2 -emissies voor alle nieuwe personenauto’s; e) de gemiddelde massa voor alle nieuwe personenauto’s in de Unie. Artikel 2 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 20 december 2011. Voor de Commissie De voorzitter José Manuel BARROSO ( 1 ) PB L 140 van 5.6.2009, blz. 1 . ( 2 ) PB L 293 van 11.11.2010, blz. 15 . BIJLAGE Tabel 1 Overeenkomstig artikel 10, lid 1, van Verordening (EG) nr. 443/2009 bevestigde waarden van de prestaties van fabrikanten A B C D E F G H I Naam van de fabrikant Groepen van fabrikanten en afwijkingen Aantal registraties Gecorrigeerd gemiddeld CO 2 (65 %) Specifieke emissiedoelstelling Afstand tot de doelstelling Aangepaste afstand tot de doelstelling Gemiddelde massa Gemiddeld CO 2 (100 %) ALPINA Burkard Bovensiepen GmbH + Co. KG 173 187,795 147,429 40,366 40,366 1 753,38 210,341 Artega Automobil GmbH & Co. KG 2 220,000 132,194 87,806 87,806 1 420,00 220,000 Aston Martin Lagonda Ltd A 1 415 333,482 320,000 13,482 12,657 1 860,72 348,372 Audi AG 589 855 133,883 140,365 –6,482 –6,557 1 598,80 151,832 Automobiles Citroën 815 936 118,764 127,361 –8,597 –8,597 1 314,26 131,418 Automobiles Peugeot 974 248 119,208 127,704 –8,496 –8,496 1 321,76 131,021 Autovaz 3 911 212,171 126,410 85,761 85,761 1 293,44 219,516 Bayerische Motoren Werke AG 640 021 129,253 137,409 –8,156 –8,210 1 534,13 146,355 Bentley Motors Ltd 1 187 391,423 181,363 210,060 210,060 2 495,92 395,925 BMW M GmbH 77 120 133,513 142,836 –9,323 –13,535 1 652,88 156,242 Bugatti Automobiles S.A.S. 8 584,600 159,225 425,375 425,375 2 011,50 589,250 Caterham Cars Limited A 135 166,920 210,000 –43,080 –43,080 712,15 179,826 Chevrolet Italia 25 442 113,042 116,356 –3,314 –3,359 1 073,45 117,607 Chrysler Group LLC 31 121 192,081 157,480 34,601 34,601 1 973,32 215,200 CNG Technik G1 583 225,000 134,782 90,218 89,953 1 476,64 226,252 Automobile Dacia SA 251 938 133,865 123,831 10,034 9,631 1 237,01 144,989 Daihatsu Motor Co. Ltd 18 972 128,351 117,975 10,376 10,376 1 108,86 145,374 Daimler AG, Stuttgart G2 646 067 137,762 137,323 0,439 0,349 1 532,24 160,166 Dr Motor Company Srl 4 943 122,413 120,642 1,771 1,771 1 167,22 138,566 Ferrari A 2 361 300,718 303,000 –2,282 –2,282 1 751,12 322,468 FIAT Group Automobiles SpA. 975 822 115,285 119,240 –3,955 –3,955 1 136,56 125,013 Ford-Werke GmbH G1 1 076 887 121,128 126,226 –5,098 –5,605 1 289,42 136,552 Fuji Heavy Industries Ltd NA 30 655 165,182 164,616 0,566 0,520 1 608,03 179,332 Geely Europe Ltd 918 115,916 140,077 –24,161 –24,161 1 592,50 131,466 General Motors Company 1 490 270,134 151,750 118,384 113,988 1 847,93 296,400 GM Daewoo Auto u. Tech. Comp. 146 117 125,759 124,606 1,153 1,138 1 253,96 143,544 GM Italia Srl 37 670 119,750 125,467 –5,717 –5,717 1 272,82 124,405 Great Wall Motor Company Limited A 344 222,000 195,000 27,000 27,000 1 919,52 224,314 Gumpert Sportwagenmanufaktur GmbH 2 310,000 132,879 177,121 177,121 1 435,00 310,000 Honda Automobile China CO G3 20 876 125,023 119,099 5,924 5,911 1 133,46 126,094 Honda Automobile Thailand CO G3 1 444 142,000 120,816 21,184 21,184 1 171,03 142,615 Honda Motor CO G3 102 890 124,841 128,710 –3,869 –4,083 1 343,77 143,823 Honda of the UK Manufacturing G3 47 840 145,932 133,391 12,541 12,234 1 446,21 162,280 Honda Turkiye AS G3 1 587 155,953 125,560 30,393 30,393 1 274,84 156,624 Hyundai Motor Europe GmBH 325 603 120,858 126,725 –5,867 –5,867 1 300,33 134,244 Iveco SpA 49 213,548 180,265 33,283 33,283 2 471,90 216,694 Jaguar Cars Ltd A 23 740 178,656 178,025 0,631 0,631 1 900,33 199,016 Kia Motors Europe GmbH 253 706 126,251 131,248 –4,997 –4,997 1 399,30 143,272 KTM-Sportmotorcycle AG A 57 173,432 200,000 –26,568 –26,568 882,89 179,000 Automobili Lamborghini SpA 265 323,977 141,293 182,684 182,506 1 619,11 357,362 Land Rover A 65 534 209,295 178,025 31,270 31,270 2 351,43 231,494 Lotus Cars Limited A 825 189,108 280,000 –90,892 –90,892 1 159,21 196,596 The London Taxi Company 1 662 225,087 154,227 70,860 70,860 1 902,13 227,739 Magyar Suzuki Corporation Ltd 87 204 130,004 121,130 8,874 8,843 1 177,91 136,665 Mahindra Europe Srl 48 246,839 160,042 86,797 86,797 2 029,38 251,500 Maruti Suzuki India Ltd 19 577 103,000 109,908 –6,908 –6,908 932,36 104,287 Maserati SpA 1 626 353,473 159,119 194,354 194,354 2 009,18 362,557 Mazda Motor Corporation 170 007 133,729 128,523 5,206 4,831 1 339,67 149,458 Mercedes-AMG GmbH, Affalterbach G2 1 503 308,000 144,857 163,143 163,138 1 697,10 308,000 MG Motor UK Limited A 264 184,871 184,000 0,871 0,871 1 180,16 184,717 Micro-Vett SpA 4 0,000 133,507 – 133,507 – 133,507 1 448,75 0,000 Mitsubishi Motors Corporation (MMC) G4 72 594 145,036 138,601 6,435 6,377 1 560,20 165,144 Mitsubishi Motor R&D Europe GmbH G4 16 530 119,878 114,793 5,085 5,084 1 039,25 127,284 Morgan Motor Co. Ltd A 415 164,342 180,000 –15,658 –15,658 1 113,67 189,278 Nissan International SA 389 818 132,131 128,875 3,256 3,256 1 347,39 147,197 O.M.C.I. Srl 46 156,862 120,759 36,103 36,103 1 169,78 167,848 Adam Opel AG 935 499 126,920 130,483 –3,563 –3,767 1 382,56 139,529 OSV — Opel Special Vehicles GmbH 67 135,512 140,208 –4,696 –4,696 1 595,36 136,836 Perodua Manufacturing Sdn Bhd 690 136,480 113,634 22,846 22,846 1 013,88 140,230 Pgo Ingenierie 29 185,000 115,657 69,343 69,343 1 058,14 189,828 Dr.Ing.h.c.F. Porsche AG 34 512 220,872 152,089 68,783 68,783 1 855,34 238,859 Potenza Sports Cars 31 178,000 99,975 78,025 78,025 715,00 178,000 Proton Cars United Kingdom Ltd A 792 143,315 185,000 –41,685 –41,685 1 394,89 153,557 Quattro GmbH 2 596 279,097 154,102 124,995 124,766 1 899,39 299,034 Renault 1 125 141 120,700 127,045 –6,345 –6,378 1 307,33 133,824 Rolls-Royce Motors Cars LTD 413 315,616 181,297 134,319 133,038 2 494,48 332,063 Saab Automobile AB 19 979 156,561 143,922 12,639 12,639 1 676,64 175,341 Santana Motor SA 382 168,351 135,765 32,586 32,586 1 498,15 204,921 SEAT 288 629 120,162 125,722 –5,560 –5,647 1 278,38 131,162 Secma 26 155,000 97,370 57,630 57,630 658,00 155,000 Shijiazhuang Shuanghuan Automobile Company 44 266,357 152,951 113,406 113,406 1 874,20 267,682 SKODA auto a.s. 420 718 127,869 127,225 0,644 0,571 1 311,28 139,193 Sovab 94 227,066 166,119 60,947 60,947 2 162,34 230,138 Ssangyong Motor Company A 4 785 203,851 180,000 23,851 23,851 2 023,10 215,728 Suzuki Motor Corporation 85 177 124,055 121,050 3,005 2,981 1 176,15 144,109 Tata Motors Limited A 3 582 137,754 178,025 –40,271 –40,271 1 293,00 151,987 Tesla Motors Ltd 40 0,000 128,309 – 128,309 – 128,309 1 335,00 0,000 Think 144 0,000 120,248 – 120,248 – 120,248 1 158,61 0,000 Toyota Motor Europe NV/SA 564 633 112,241 128,349 –16,108 –16,273 1 335,87 129,056 Volkswagen AG 1 469 419 125,987 130,715 –4,728 –4,763 1 387,65 140,352 Volvo Car Corporation 204 926 134,492 143,273 –8,781 –8,781 1 662,43 156,948 Westfield Sports Cars 3 178,000 99,975 78,025 78,025 715,00 178,000 Wiesmann GmbH A 8 253,000 274,000 –21,000 –21,000 1 409,88 257,250 Toelichting bij tabel 1: Kolom B „A”: toekennen van een afwijking voor fabrikanten van kleine aantallen overeenkomstig Uitvoeringsbesluit C(2011) 8334 definitief; „NA”: toekennen van een afwijking voor nichefabrikanten overeenkomstig Uitvoeringsbesluit C(2011) 8336 definitief; „G”: de fabrikant is lid van een overeenkomstig artikel 7 van Verordening (EG) nr. 443/2009 gevormde (in tabel 2 vermelde) groep van fabrikanten. Kolom D „Gecorrigeerde gemiddelde specifieke emissies (65 %)”: de overeenkomstig artikel 4, tweede alinea, eerste streepje, van Verordening (EG) nr. 443/2009 en deel 4 van Mededeling COM(2010) 657 van de Commissie berekende gemiddelde specifieke CO 2 -emissies op basis van de door de betreffende fabrikant aan de Commissie medegedeelde gecorrigeerde gemiddelden. Deze waarde heeft betrekking op alle voertuigen met een geldige waarde voor zowel de massa als de CO 2 -emissies, met inbegrip van de voertuigen die niet door de fabrikanten gecontroleerd kunnen worden. Kolom E „Specifieke emissiedoelstelling”: de op de gemiddelde massa van alle aan een fabrikant toegewezen voertuigen gebaseerde emissiedoelstelling (vanaf 2015 moet 100 % van de voertuigen in aanmerking worden genomen) na toepassing van de formule van bijlage I bij Verordening (EG) nr. 443/2009. Kolom F: „Afstand tot de doelstelling”: het verschil tussen de waarden in kolom D en kolom E. Kolom G: „Aangepaste afstand tot de doelstelling”: de met de foutmarge aangepaste afstand tot de in kolom F aangegeven doelstelling. De fout wordt veroorzaakt door niet-geïdentificeerde voertuigen (voertuigen zonder identificatiecode voor type, variant en uitvoering); en wordt met de volgende formule berekend: Fout = absolute waarde van [(AC1 – TG1) - (AC2 – TG2)] AC1 = de gemiddelde specifieke CO 2 -emissies inclusief de niet-geïdentificeerde voertuigen (overeenkomstig kolom D); TG1 = de gemiddelde specifieke emissiedoelstelling inclusief de niet-geïdentificeerde voertuigen (overeenkomstig kolom E); AC2 = de gemiddelde CO 2 -emissies exclusief de niet-geïdentificeerde voertuigen; TG2 = de specifieke emissiedoelstelling exclusief de niet-geïdentificeerde voertuigen. Tabel 2 Groepen van fabrikanten overeenkomstig artikel 10, lid 1, van Verordening (EG) nr. 443/2009 A B C D E F G H I Naam van de groep Groep Aantal registraties Gecorrigeerd gemiddeld CO 2 (65 %) Specifieke emissiedoelstelling Afstand tot de doelstelling Aangepaste afstand tot de doelstelling Gemiddelde massa Gemiddeld CO 2 (100 %) FORD-WERKE GMBH G1 1 077 470 121,143 126,231 –5,088 –5,182 1 162,42 127,80 DAIMLER AG G2 647 570 137,834 137,340 0,494 –0,016 1 167,88 140,91 HONDA MOTOR EUROPE LTD G3 174 637 128,612 128,750 –0,138 –0,365 1 344,64 146,87 MITSUBISHI MOTORS G4 89 124 137,055 134,185 2,870 2,840 1 463,58 158,12",
  "source": "EUR LEX"
}