{
  "url": "http://www.w3.org/1999/xhtml\">",
  "content": "LI2017265NL.01000501.xml 16.10.2017 NL Publicatieblad van de Europese Unie LI 265/5 UITVOERINGSVERORDENING (EU) 2017/1859 VAN DE RAAD van 16 oktober 2017 tot uitvoering van Verordening (EU) 2017/1509 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1509 van de Raad van 30 augustus 2017 betreffende beperkende maatregelen tegen de Democratische Volksrepubliek Korea en tot intrekking van Verordening (EG) nr. 329/2007 ( 1 ) , en met name artikel 47, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 30 augustus 2017 Verordening (EU) 2017/1509 vastgesteld. (2) Gezien de voortgezette en opgevoerde nucleaire en ballistische programma's van de DVK, in strijd met haar verplichtingen zoals uiteengezet in verschillende resoluties van de VN-Veiligheidsraad, moeten drie personen en zeven entiteiten worden toegevoegd aan de lijst van personen en entiteiten in de bijlagen XV en XVI bij Verordening (EU) 2017/1509. (3) De bijlagen XV en XVI bij Verordening (EU) 2017/1509 moeten derhalve dienovereenkomstig worden gewijzigd. HEEFT DE VOLGENDE VERORDENING VASTGESTELD: Artikel 1 De bijlagen XV en XVI bij Verordening (EU) 2017/1509 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 16 oktober 2017. Voor de Raad De voorzitter F. MOGHERINI ( 1 ) PB L 224 van 31.8.2017, blz. 1 . BIJLAGE I. De onderstaande personen en entiteiten worden toegevoegd aan de lijst van personen, entiteiten en lichamen in bijlage XV bij Verordening (EU) 2017/1509 onder de desbetreffende rubrieken. a) Natuurlijke personen die zijn aangewezen overeenkomstig artikel 34, lid 4, onder a) Naam (en eventuele aliassen) Identificatiegegevens Datum van aanwijzing Motivering „31. KIM Jong Sik Vicedirecteur van het departement voor munitie-industrie in het ministerie voor militaire industrie. 16.10.2017 Als vicedirecteur van het departement voor munitie-industrie verleent hij steun voor de programma's van de DVK op het gebied van kernwapens en ballistische raketten, waaronder door aanwezigheid bij aan kernwapens en ballistische raketten gerelateerde evenementen in 2016, en een presentatie in maart 2016 van hetgeen volgens de DVK een geminiaturiseerd kernwapen was. 32. RI Pyong Chol Geboortedatum: 1948 Eerste vicedirecteur van het Munitions Industry Department 16.10.2017 Als eerste directeur van het departement voor munitie-industrie neemt hij een centrale plaats in binnen het programma voor ballistische raketten van de DVK. Aanwezig bij de meeste proeven met ballistische raketten en geeft briefings aan Kim Jong Un, daaronder begrepen de kernproef en de plechtigheid in januari 2016.” b) Rechtspersonen, entiteiten en lichamen die zijn aangewezen overeenkomstig artikel 34, lid 4, onder a). Naam (en eventuele aliassen) Locatie Datum van aanwijzing Motivering „5. Ministerie van Volksstrijdkrachten 16.10.2017 Verantwoordelijk voor het verlenen van steun en het geven van sturing aan de Noord-Koreaanse Strategic Rocket Force (strategische raketmacht) die zeggenschap heeft over de Noord-Koreaanse nucleaire en conventionele strategische raketeenheden. De Strategic Rocket Force is op de lijst van Resolutie 2356 (2017) van de Veiligheidsraad van de Verenigde Naties geplaatst. 6. Koreaans Volksleger 16.10.2017 Het Koreaans Volksleger omvat de Strategic Rocket Force die zeggenschap heeft over de Noord-Koreaanse nucleaire en conventionele strategische raketeenheden. De Strategic Rocket Force is op de lijst van Resolutie 2356 (2017) van de Veiligheidsraad van de Verenigde Naties geplaatst.” II. De onderstaande tekst wordt toegevoegd aan bijlage XVI bij Verordening (EU) 2017/1509, na de kop „Lijst van de in artikel 34, leden 1 en 3, bedoelde personen, entiteiten of lichamen”: „a) natuurlijke personen Naam (en eventuele aliassen) Identificatiegegevens Datum van aanwijzing Motivering 1. KIM Hyok Chan Geboortedatum: 9.6.1970 Paspoortnummer: 563410191 Secretaris van de ambassade van de DVK in Luanda 16.10.2017 Kim Hyok Chan was een vertegenwoordiger van Green Pine, een door de VN op de lijst geplaatste entiteit, onderhandelde o.m. over contracten voor de renovatie van Angolese marineschepen in strijd met de verboden in de resoluties van de Veiligheidsraad van de Verenigde Naties. b) rechtspersonen, entiteiten en lichamen Naam (en eventuele aliassen) Locatie Datum van aanwijzing Motivering 1. Korea International Exhibition Corporation 16.10.2017 De Korea International Exhibition Corporation (maatschappij voor internationale tentoonstellingen) heeft aangewezen entiteiten bij de ontduiking van sancties bijgestaan door de internationale handelsbeurs van Pyongyang te organiseren die aangewezen entiteiten de mogelijkheid biedt inbreuk te plegen op de VN-sancties door voortzetting van de economische activiteiten. 2. Korea Rungrado General Trading Corporation ook bekend als: Rungrado Trading Corporation Adres: Segori-dong, Pothonggang District, Pyongyang, DPRK Tel. +850-2-18111-3818022 Fax +850-2-18111-3814507 E-mail: rrd@co.chesin.com 16.10.2017 Korea Rungrado General Trading Corporation heeft geholpen bij de schendingen van de sancties opgelegd door de resoluties van de Veiligheidsraad van de Verenigde Naties door de verkoop van scudraketten aan Egypte. 3. Maritime Administrative Bureau ook bekend als: North Korea Maritime Administration Bureau Adres: Ryonhwa-2Dong, Central District, Pyongyang, DPRK PO Box 416 Tel. +850-2-18111 tst 8059 Fax +850 2 381 4410 E-mail: mab@silibank.net.kp Website: www.ma.gov.kp 16.10.2017 Het Maritime Administrative Bureau heeft geholpen bij het ontduiken van de sancties van de Veiligheidsraad van de Verenigde Naties, onder meer door naamsverandering en de herinschrijving van activa van aangewezen entiteiten en het verstrekken van valse documenten aan vaartuigen die onderworpen zijn aan sancties van de Verenigde Naties. 4. Pan Systems Pyongyang ook bekend als: Wonbang Trading Co. Adres: Room 818, Pothonggang Hotel, Ansan-Dong, Pyongchon district, Pyongyang, DPRK. 16.10.2017 Pan Systems heeft geholpen bij het ontduiken van de sancties van de Veiligheidsraad van de Verenigde Naties door de poging tot verkoop van wapens en daarmee verband houdend materieel aan Eritrea. Pan Systems staat onder zeggenschap van en werkt namens het Reconnaissance General Bureau dat is aangewezen door de Verenigde Naties.”",
  "source": "EUR LEX"
}