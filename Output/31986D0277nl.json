{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986D0277:NL:HTML\">",
  "content": "EUR-Lex - 31986D0277 - NL Avis juridique important | 31986D0277 86/277/EEG: Besluit van de Raad van 12 juni 1986 betreffende de sluiting van het Protocol bij het Verdrag van 1979 betreffende grensoverschrijdende luchtverontreiniging over lange afstand aangaande de langlopende financiering van het programma voor samenwerking inzake de bewaking en evaluatie van het transport van luchtverontreinigende stoffen over lange afstand in Europa (EMEP) Publicatieblad Nr. L 181 van 04/07/1986 blz. 0001 - 0001 Bijzondere uitgave in het Fins: Hoofdstuk 11 Deel 11 blz. 0273 Bijzondere uitgave in het Zweeds: Hoofdstuk 11 Deel 11 blz. 0273 BESLUIT VAN DE RAAD van 12 juni 1986 betreffende de sluiting van het Protocol bij  het Verdrag van 1979 betreffende grensoverschrijdende luchtverontreiniging over lange afstand  aangaande de langlopende financiering van het programma voor samenwerking inzake de bewaking en  evaluatie van het transport van luchtverontreinigende stoffen over lange afstand in Europa (EMEP)  (86/277/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op  artikel 235, Gezien het voorstel van de Commissie(1), Gezien het advies van het Europese Parlement(2), Overwegende dat de Gemeenschap bij Besluit 81/462/EEG(3) het Verdrag betreffende  grensoverschrijdende luchtverontreiniging over lange afstand heeft goedgekeurd ; Overwegende dat het voornaamste instrument voor de verwerving van kennis omtrent de emissie en in  voorkomend geval het grensoverschrijdend transport van verontreinigende stoffen het programma voor  samenwerking inzake de bewaking en evaluatie van het transport van luchtverontreinigende stoffen over lange afstand in Europa (EMEP) is, dat in het kader van het  Verdrag ten uitvoer moet worden gelegd ; Overwegende dat de Commissie op 24 mei 1984 is gemachtigd om, namens de Gemeenschap, deel te nemen  aan de onderhandelingen betreffende het Protocol bij het Verdrag aangaande de langlopende  financiering van het EMEP-programma ; Overwegende dat de onderhandelingen over de definitieve versie van het Protocol en over de  verdeelsleutel voor de financiering van het EMEP tot een goed einde zijn gebracht ; Overwegende dat het Protocol overeenkomstig het machtigingsbesluit van de Raad van 25 september  1984 op 28 september 1984 tijdens de tweede vergadering van het Uitvoerend Orgaan van het Verdrag door de  Gemeenschap is ondertekend, BESLUIT : Artikel 1 Het Protocol bij het Verdrag van 1979 betreffende de grensoverschrijdende  luchtverontreiniging over lange afstand aangaande de langlopende financiering van het programma  voor samenwerking inzake de bewaking en evaluatie van het transport van luchtverontreinigende  stoffen over lange afstand in Europa (EMEP) wordt goedgekeurd namens de Europese Economische  Gemeenschap. De tekst van het Protocol is aan dit besluit gehecht. Artikel 2 De Voorzitter van de Raad verricht de in artikel 9 van het Protocol bedoelde nederlegging van de Akte van Goed- keuring. Gedaan te Luxemburg, 12 juni 1986. Voor de RaadDe VoorzitterP. WINSEMIUS (1)PB nr. C 321 van 13. 12. 1985, blz. 5. (2)PB nr. C 88 van 14. 4. 1986, blz. 109. (3)PB nr. L 171 van 27. 6. 1981, blz. 11. BIJLAGE Bedoeld in artikel 4 van het Protocol bij het Verdrag van 1979 betreffende  grensoverschrijdende luchtverontreiniging over lange afstand aangaande de langlopende financiering  van het programma voor samenwerking inzake de bewaking en evaluatie van het transport van  luchtverontreinigende stoffen over lange afstand in Europa (EMEP) De verplichte bijdragen voor het verdelen van de kosten voor de financiering van het programma voor  samenwerking inzake de bewaking en evaluatie van het transport van luchtverontreinigende stoffen  over lange afstand in Europa (EMEP), worden in overeenstemming met de volgende verdeelsleutel  berekend: % Bulgarije0,35 Duitse Democratische Republiek2,74 Finland1,07 Hongarije0,45 IJsland0,06 Joegoslavië0,60 Liechtenstein0,02 Noorwegen1,13 Oekraïense Socialistische Sovjetrepubliek2,60 Oostenrijk1,59 Polen1,42 Portugal0,30 Roemenië0,37 San Marino0,02 Spanje3,54 Tsjechoslowakije1,54 Turkije0,60 Unie van Socialistische Sovjetrepublieken20,78 Vaticaanstad0,02 Witrussische Socialistische Sovjetrepubliek0,71 Zweden2,66 Zwitserland2,26 Lid-Staten van de Europese Economische Gemeenschap: België2,36 Bondsrepubliek Duitsland15,73 Denemarken1,38 Frankrijk11,99 Griekenland1,00 Ierland0,50 Italië6,89 Luxemburg0,10 Nederland3,28 Verenigd Koninkrijk8,61 EEG3,33 Totaal 100,00 De volgorde waarin de Verdragsluitende Partijen in de bijlage zijn vermeld, houdt specifiek verband  met de regeling voor de verdeling van de uitgaven, als vastgesteld door het Uitvoerend Orgaan van  het Verdrag. Deze volgorde is bijgevolg een specifiek element van het Protocol inzake de  financiering van het EMEP.",
  "source": "EUR LEX"
}