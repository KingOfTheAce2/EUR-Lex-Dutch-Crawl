{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1613:NL:HTML\">",
  "content": "EUR-Lex - 31998R1613 - NL Avis juridique important | 31998R1613 Verordening (EG) nr. 1613/98 van de Commissie van 24 juli 1998 tot aanpassing van de in Zweden toegekende agromonetaire compenserende steun Publicatieblad Nr. L 209 van 25/07/1998 blz. 0026 - 0026 VERORDENING (EG) Nr. 1613/98 VAN DE COMMISSIE van 24 juli 1998 tot aanpassing van de in Zweden toegekende agromonetaire compenserende steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2990/95 van de Raad van 18 december 1995 tot vaststelling van de compenserende steun in verband met aanzienlijke verlagingen van de omrekeningskoersen vóór 1 juli 1996 (1), laatstelijk gewijzigd bij Verordening (EG) nr. 1451/96 (2), en met name op artikel 2, lid 4, Overwegende dat bij Verordening (EG) nr. 2990/95 agromonetaire compenserende steun is ingesteld waarvan het maximumbedrag van de eerste tranche afhankelijk is van de omvang van de aanzienlijke verlaging van de betrokken landbouwomrekeningskoersen; dat het bedrag van de tweede en de derde steuntranche ten opzichte van de vorige tranche telkens verminderd moet worden met ten minste eenderde van het bedrag dat is toegekend voor de eerste tranche; dat de landbouwomrekeningskoers van de Zweedse kroon op 7 juli 1996 verlaagd is met 3,280 %; Overwegende dat in artikel 6, lid 2, van Verordening (EG) nr. 2921/95 van de Commissie van 18 december 1995 tot vaststelling van uitvoeringsbepalingen betreffende de compenserende steun in verband met de verlaging van bepaalde omrekeningskoersen (3), laatstelijk gewijzigd bij Verordening (EG) nr. 1481/96 (4), is bepaald dat het maximumbedrag van de tweede en de derde steuntranche aangepast wordt op basis van het inkomenseffect van een eventuele stijging van de landbouwomrekeningskoersen die plaatsvindt voordat de betrokken tranches ingaan; dat overeenkomstig artikel 2, lid 1, van Verordening (EG) nr. 2990/95 de steuntranches worden vastgesteld voor perioden van twaalf maanden die ingaan aan het begin van de maand na die waarin de betrokken aanzienlijke verlaging plaatsvindt; Overwegende dat de betrokken landbouwomrekeningskoersen tussen de datum van hun aanzienlijke verlaging en het ingaan van de derde steuntranche voor Zweden meermaals gestegen zijn; Overwegende dat de in Verordening (EG) nr. 2990/95 bedoelde compenserende steun forfaitair berekend is; dat de landbouwomrekeningskoers een zodanig niveau bereikt heeft dat het bedrag van de derde steuntranche voor Zweden moet worden geschrapt; dat deze aanpassing van kracht moet worden op het tijdstip waarop de betrokken tranche ingaat; Overwegende dat de in deze verordening vervatte maatregelen in overeenstemming zijn met het advies van de betrokken comités van beheer, HEEFT DE VOLGENDE VERORDENING VASTGESTELD: Artikel 1 De derde tranche van de compenserende steun voor Zweden, die bij Verordening (EG) nr. 2990/95 is vastgesteld naar aanleiding van de aanzienlijke verlaging van de landbouwomrekeningskoers op 7 juli 1996, wordt geschrapt. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juli 1998. Voor de Commissie Franz FISCHLER Lid van de Commissie (1) PB L 312 van 23. 12. 1995, blz. 7. (2) PB L 187 van 26. 7. 1996, blz. 1. (3) PB L 305 van 19. 12. 1995, blz. 60. (4) PB L 188 van 27. 7. 1996, blz. 21.",
  "source": "EUR LEX"
}