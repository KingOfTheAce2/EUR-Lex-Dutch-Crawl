{
  "url": "http://www.w3.org/1999/xhtml\">",
  "content": "L_202401885NL.000101.fmx.xml Publicatieblad van de Europese Unie NL L-serie 2024/1885 10.7.2024 UITVOERINGSVERORDENING (EU) 2024/1885 VAN DE COMMISSIE van 9 juli 2024 tot intrekking van de toelating van de Unie voor de biocidefamilie “Lyso IPA Surface Disinfection” overeenkomstig Verordening (EU) nr. 528/2012 van het Europees Parlement en de Raad en tot intrekking van Uitvoeringsverordening (EU) 2021/978 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 49, Overwegende hetgeen volgt: (1) Op 10 juni 2021 is bij Uitvoeringsverordening (EU) 2021/978 van de Commissie ( 2 ) overeenkomstig artikel 44, lid 5, van Verordening (EU) nr. 528/2012 een toelating van de Unie met toelatingsnummer EU-0023860-0000 verleend aan Schülke & Mayr GmbH, houder van een toelating van de Unie voor het op de markt aanbieden en het gebruik van dezelfde biocidefamilie “Lyso IPA Surface Disinfection”. (2) Op 23 januari 2024 heeft Schülke & Mayr GmbH overeenkomstig artikel 49 van Verordening (EU) nr. 528/2012 bij het Europees Agentschap voor chemische stoffen (“het Agentschap”) een verzoek ingediend om deze toelating van de Unie in te trekken. Het verzoek is in het biocidenregister geregistreerd onder zaaknummer BC-GQ091762-19. (3) Op 12 februari 2024 heeft het Agentschap Schülke & Mayr GmbH verzocht het verzoek te rechtvaardigen en op 13 februari 2024 heeft Schülke & Mayr GmbH meegedeeld dat het verzoek om zakelijke redenen was ingediend. Het Agentschap heeft het verzoek op dezelfde dag aan de Commissie toegezonden. (4) Het is derhalve passend om de toelating van de Unie voor de biocidefamilie “Lyso IPA Surface Disinfection” op verzoek van de houder van de toelating in te trekken en bijgevolg Uitvoeringsverordening (EU) 2021/978 in te trekken. (5) Het is eveneens passend een respijtperiode toe te staan voor het op de markt aanbieden en het gebruik van de bestaande voorraden overeenkomstig artikel 52 van Verordening (EU) nr. 528/2012, HEEFT DE VOLGENDE VERORDENING VASTGESTELD: Artikel 1 De toelating van de Unie voor de biocidefamilie “Lyso IPA Surface Disinfection” die bij Uitvoeringsverordening (EU) 2021/978 aan Schülke & Mayr GmbH is verleend met toelatingsnummer EU-0023860-0000, wordt hierbij ingetrokken. Artikel 2 Uitvoeringsverordening (EU) 2021/978 wordt hierbij ingetrokken. Artikel 3 Biociden van de biocidefamilie “Lyso IPA Surface Disinfection” worden niet meer op de markt aangeboden vanaf 26 januari 2025 en bestaande voorraden van deze biociden worden niet meer gebruikt vanaf 25 juli 2025. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juli 2024. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 , ELI: http://data.europa.eu/eli/reg/2012/528/oj . ( 2 ) Uitvoeringsverordening (EU) 2021/978 van de Commissie van 10 juni 2021 tot verlening van toelating van de Unie voor de biocidefamilie “Lyso IPA Surface Disinfection” ( PB L 216 van 18.6.2021, blz. 65 , ELI: http://data.europa.eu/eli/reg_impl/2021/978/oj ). ELI: http://data.europa.eu/eli/reg_impl/2024/1885/oj ISSN 1977-0758 (electronic edition)",
  "source": "EUR LEX"
}