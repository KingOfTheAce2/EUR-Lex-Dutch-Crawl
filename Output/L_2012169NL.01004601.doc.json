{
  "url": "http://www.w3.org/1999/xhtml\"><!--",
  "content": "L_2012169NL.01004601.xml 29.6.2012 NL Publicatieblad van de Europese Unie L 169/46 UITVOERINGSVERORDENING (EU) Nr. 571/2012 VAN DE COMMISSIE van 28 juni 2012 tot wijziging van Uitvoeringsverordening (EU) nr. 540/2011 wat betreft de voorwaarden voor de goedkeuring van de werkzame stoffen aluminiumsilicaat, gehydrolyseerde eiwitten en 1,4-diaminobutaan (putrescine) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2, onder c), Overwegende hetgeen volgt: (1) De werkzame stoffen aluminiumsilicaat, gehydrolyseerde eiwitten en 1,4-diaminobutaan (putrescine) zijn in bijlage I bij Richtlijn 91/414/EEG van de Raad ( 2 ) opgenomen bij Richtlijn 2008/127/EG van de Commissie ( 3 ) overeenkomstig de procedure van artikel 24 ter van Verordening (EG) nr. 2229/2004 van de Commissie van 3 december 2004 houdende nadere bepalingen voor de uitvoering van de vierde fase van het werkprogramma als bedoeld in artikel 8, lid 2, van Richtlijn 91/414/EEG van de Raad ( 4 ) . Sinds de vervanging van Richtlijn 91/414/EEG door Verordening (EG) nr. 1107/2009 worden deze stoffen geacht krachtens die verordening te zijn goedgekeurd en zijn zij opgenomen in deel A van de bijlage bij Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( 5 ) . (2) Overeenkomstig artikel 25 bis van Verordening (EG) nr. 2229/2004 heeft de Europese Autoriteit voor voedselveiligheid (EFSA) op 16 december 2011 haar standpunten ten aanzien van de ontwerpevaluatieverslagen voor aluminiumsilicaat ( 6 ) , gehydrolyseerde eiwitten ( 7 ) en 1,4-diaminobutaan (putrescine) ( 8 ) aan de Commissie voorgelegd. De ontwerpevaluatieverslagen en de standpunten van de EFSA zijn door de lidstaten en de Commissie in het kader van het Permanent Comité voor de voedselketen en de diergezondheid onderzocht en op 1 juni 2012 afgerond in de vorm van de evaluatieverslagen van de Commissie voor aluminiumsilicaat, gehydrolyseerde eiwitten en 1,4-diaminobutaan (putrescine). (3) De EFSA heeft haar standpunten ten aanzien van aluminiumsilicaat, gehydrolyseerde eiwitten en 1,4-diaminobutaan (putrescine) aan de kennisgevers meegedeeld en de Commissie heeft hen verzocht hun opmerkingen over de ontwerpevaluatieverslagen in te dienen. (4) Er wordt bevestigd dat de werkzame stoffen aluminiumsilicaat, gehydrolyseerde eiwitten en 1,4-diaminobutaan (putrescine) geacht worden te zijn goedgekeurd krachtens Verordening (EG) nr. 1107/2009. (5) Overeenkomstig artikel 13, lid 2, van Verordening (EG) nr. 1107/2009 in samenhang met artikel 6 en in het licht van de huidige wetenschappelijke en technische kennis is het nodig dat de goedkeuringsvoorwaarden voor aluminiumsilicaat, gehydrolyseerde eiwitten en 1,4-diaminobutaan (putrescine) worden gewijzigd. Er moet met name om verdere bevestigende informatie worden gevraagd wat betreft aluminiumsilicaat en gehydrolyseerde eiwitten. Tegelijkertijd moeten bepaalde technische aanpassingen worden aangebracht; meer bepaald moet de benaming van de werkzame stof \"putrescine (1,4-diaminobutaan)\" worden vervangen door \"1,4-diaminobutaan (putrescine)\". De bijlage bij Verordening (EU) nr. 540/2011 moet daarom dienovereenkomstig worden gewijzigd. (6) Er moet een redelijke termijn vóór de toepassing van deze verordening worden toegestaan om de lidstaten, de kennisgevers en de houders van vergunningen voor gewasbeschermingsmiddelen in staat te stellen te voldoen aan de voorschriften als gevolg van de wijziging van de goedkeuringsvoorwaarden. (7) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 november 2012. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juni 2012. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) PB L 230 van 19.8.1991, blz. 1 . ( 3 ) PB L 344 van 20.12.2008, blz. 89 . ( 4 ) PB L 379 van 24.12.2004, blz. 13 . ( 5 ) PB L 153 van 11.6.2011, blz. 1 . ( 6 ) Conclusion on the peer review of the pesticide risk assessment of the active substance aluminium silicate. EFSA Journal 2012; 10(1):2517. Online te vinden op: www.efsa.europa.eu/efsajournal. ( 7 ) Conclusion on the peer review of the pesticide risk assessment of the active substance hydrolysed proteins. EFSA Journal 2012; 10(2):2545. Online te vinden op: www.efsa.europa.eu/efsajournal. ( 8 ) Conclusion on the peer review of the pesticide risk assessment of the active substance 1,4-diaminobutane (putrescine). EFSA Journal 2012;10(1):2516. Online te vinden op: www.efsa.europa.eu/efsajournal. BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) Rij 220 betreffende de werkzame stof aluminiumsilicaat wordt vervangen door: Nr. Benaming, identificatienummers IUPAC-benaming Zuiverheid ( *1 ) Datum van goedkeuring Geldig-heidsduur Specifieke bepalingen „220 Aluminiumsilicaat CAS-nr.: 1332-58-7 CIPAC-nr.: 841 Niet beschikbaar Chemische naam: Aluminiumsilicaat ≥ 999,8 g/kg 1 september 2009 31 augustus 2019 DEEL A Mag alleen worden toegelaten voor gebruik als afweermiddel. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over aluminiumsilicaat (SANCO/2603/08) (en met name met de aanhangsels I en II), dat op 1 juni 2012 door het Permanent Comité voor de voedselketen en de diergezondheid is goedgekeurd. Bij hun algemene evaluatie moeten de lidstaten bijzondere aandacht besteden aan het risico van de toedieners; de gebruiksvoorwaarden moeten zo nodig het gebruik van geschikte persoonlijke en ademhalingsbeschermingsmiddelen omvatten. De gebruiksvoorwaarden moeten zo nodig risicobeperkende maatregelen omvatten. De betrokken lidstaten moeten ervoor zorgen dat de aanvrager bevestigende informatie bij de Commissie indient met betrekking tot: a) de specificatie van het technische materiaal, zoals commercieel vervaardigd, gestaafd met passende analytische gegevens; b) de relevantie van het in het toxiciteitsdossier gebruikte testmateriaal met het oog op de specificatie van het technische materiaal. De betrokken lidstaten moeten ervoor zorgen dat de aanvrager deze informatie uiterlijk 1 mei 2013 bij de Commissie indient.” 2) Rij 234 betreffende de werkzame stof gehydrolyseerde eiwitten wordt vervangen door: „Nr. Benaming, identificatienummers IUPAC-benaming Zuiverheid ( *2 ) Datum van goedkeuring Geldig-heidsduur Specifieke bepalingen 234 Gehydrolyseerde eiwitten CAS-nr: niet toegewezen CIPAC-nr.: 901 Niet beschikbaar Evaluatieverslag (SANCO/2615/2008) 1 september 2009 31 augustus 2019 DEEL A Mag alleen worden toegelaten voor gebruik als lokstof. Gehydrolyseerde eiwitten van dierlijke oorsprong moeten in overeenstemming zijn met Verordening (EG) nr. 1069/2009 ( *3 ) en Verordening (EU) nr. 142/2011 ( *4 ) van de Commissie. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over gehydrolyseerde eiwitten (SANCO/2615/08) (en met name met de aanhangsels I en II), dat op 1 juni 2012 door het Permanent Comité voor de voedselketen en de diergezondheid is goedgekeurd. Bij deze algemene beoordeling moeten de lidstaten bijzondere aandacht besteden aan de veiligheid van de toedieners en werknemers; de gebruiksvoorwaarden moeten zo nodig het gebruik van geschikte persoonlijke beschermingsmiddelen omvatten. De gebruiksvoorwaarden moeten zo nodig risicobeperkende maatregelen omvatten. De betrokken lidstaten moeten ervoor zorgen dat de aanvrager bevestigende informatie bij de Commissie indient met betrekking tot: a) de specificaties van het technische materiaal, zoals commercieel vervaardigd, gestaafd met passende analytische gegevens; b) het risico voor in het water levende organismen. De betrokken lidstaten moeten ervoor zorgen dat de aanvrager de onder a) vermelde informatie uiterlijk op 1 mei 2013 en de onder b) vermelde informatie uiterlijk op 1 november 2013 bij de Commissie indient. 3) Rij 245 betreffende de werkzame stof 1,4-diaminobutaan (putrescine)wordt vervangen door: Nr. Benaming, identificatienummers IUPAC-benaming Zuiverheid ( *5 ) Datum van goedkeuring Geldig-heidsduur Specifieke bepalingen „245 1,4-diaminobutaan (putrescine) CAS-nr.: 110-60-1 CIPAC-nr.: 854 Butaan-1,4-diamine ≥ 990 g/kg 1 september 2009 31 augustus 2019 DEEL A Mag alleen worden toegelaten voor gebruik als lokstof. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over 1,4-diaminobutaan (putrescine) (SANCO/2626/08) (en met name met de aanhangsels I en II), dat op 1 juni 2012 door het Permanent Comité voor de voedselketen en de diergezondheid is goedgekeurd. De gebruiksvoorwaarden moeten zo nodig risicobeperkende maatregelen omvatten.” ( *1 ) De evaluatieverslagen bevatten nadere gegevens over de identiteit en de specificatie van de werkzame stoffen. ( *2 ) De evaluatieverslagen bevatten nadere gegevens over de identiteit en de specificatie van de werkzame stoffen. ( *3 ) PB L 300 van 14.11.2009, blz. 1 . ( *4 ) PB L 54 van 26.2.2011, blz. 1 .” ( *5 ) De evaluatieverslagen bevatten nadere gegevens over de identiteit en de specificatie van de werkzame stoffen.",
  "source": "EUR LEX"
}