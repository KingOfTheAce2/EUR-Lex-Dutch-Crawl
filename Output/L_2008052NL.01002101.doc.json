{
  "url": "http://www.w3.org/1999/xhtml\">",
  "content": "L_2008052NL.01002101.xml 27.2.2008 NL Publicatieblad van de Europese Unie L 52/21 BESCHIKKING VAN DE COMMISSIE van 22 februari 2008 tot vaststelling van bepaalde beschermende maatregelen in verband met hoogpathogene aviaire influenza in Israël en tot afwijking van Beschikking 2006/696/EG (Kennisgeving geschied onder nummer C(2008) 679) (Voor de EER relevante tekst) (2008/161/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/496/EEG van de Raad van 15 juli 1991 tot vaststelling van de beginselen voor de organisatie van de veterinaire controles voor dieren uit derde landen die in de Gemeenschap worden binnengebracht en tot wijziging van de Richtlijnen 89/662/EEG, 90/425/EEG en 90/675/EEG ( 1 ) , en met name op artikel 18, leden 1 en 5, Gelet op Richtlijn 97/78/EG van de Raad van 18 december 1997 tot vaststelling van de beginselen voor de organisatie van de veterinaire controles voor producten die uit derde landen in de Gemeenschap worden binnengebracht ( 2 ) , en met name op artikel 22, leden 1 en 6, Overwegende hetgeen volgt: (1) Aviaire influenza is een besmettelijke virale ziekte bij pluimvee en andere vogels, die leidt tot sterfte en anomalieën die snel de vorm van een epizoötie kunnen aannemen en daardoor een ernstige bedreiging vormen voor de dier- en de volksgezondheid en voor de rentabiliteit van de pluimveehouderij. Het gevaar bestaat dat de ziekteverwekker via de internationale handel in levend(e) pluimvee en bepaalde andere vogels, alsmede producten daarvan, in de Gemeenschap wordt binnengebracht. (2) Israël heeft de Commissie in kennis gesteld van een uitbraak van hoogpathogene aviaire influenza, veroorzaakt door influenza A-virus subtype H5N1, bij pluimvee. Israël heeft de nodige maatregelen genomen en de Commissie daarvan in kennis gesteld. (3) Beschikking 2006/696/EG van de Commissie van 28 augustus 2006 tot vaststelling van een lijst van derde landen waaruit pluimvee, broedeieren, eendagskuikens, vlees van pluimvee, loopvogels en vrij vederwild, eieren en eiproducten en van specifieke pathogenen vrije eieren (SPF-eieren) kunnen worden ingevoerd in en doorgevoerd door de Gemeenschap en van de toepasselijke voorschriften inzake veterinaire certificering en tot wijziging van de Beschikkingen 93/342/EEG, 2000/585/EG en 2003/812/EG ( 3 ) stelt de voorschriften inzake veterinaire certificering voor de invoer in en de doorvoer door de Gemeenschap van die producten vast. Rekening houdend met de door Israël verstrekte informatie en het niveau van de bestrijding van de ziekte, is het dienstig dat wordt voorzien in maatregelen die afhankelijk van de epidemiologische situatie met betrekking tot delen van dat derde land kunnen worden toegepast en dat tijdelijk wordt afgeweken van de in Beschikking 2006/696/EG vastgestelde voorschriften. (4) Gezien de bedreiging voor de diergezondheid als gevolg van het risico van de insleep van de ziekte in de Gemeenschap moet de invoer van levend(e) pluimvee, loopvogels en gekweekt en vrij vederwild en van broedeieren van die soorten uit het door de ziekte getroffen deel van Israël worden opgeschort. (5) Gezien het risico voor de diergezondheid moet ook de invoer uit het getroffen deel van Israël in de Gemeenschap van vers vlees van pluimvee, loopvogels en gekweekt en vrij vederwild en van gehakt vlees, separatorvlees, vleesbereidingen en vleesproducten van of met vlees van die soorten, alsmede van bepaalde andere producten van vogels, worden opgeschort. (6) De invoer van bepaalde producten van pluimvee, loopvogels en gekweekt en vrij vederwild dat (die) vóór 12 december 2007 is (zijn) geslacht of gejaagd, moet uit geheel Israël toegestaan blijven gezien de incubatietijd van aviaire influenza. (7) Beschikking 2007/777/EG van de Commissie van 29 november 2007 tot vaststelling van de veterinairrechtelijke en de gezondheidsvoorschriften en het model van de certificaten voor bepaalde uit derde landen ingevoerde vleesproducten en behandelde magen, blazen en darmen voor menselijke consumptie en tot intrekking van Beschikking 2005/432/EG ( 4 ) stelt in deel 4 van bijlage II bij die beschikking specifieke behandelingen voor die invoer vast. Dienovereenkomstig moet de invoer van vleesproducten van pluimvee, loopvogels en gekweekt en vrij vederwild van oorsprong uit Israël die bij een temperatuur van ten minste 70 °C een warmtebehandeling hebben ondergaan die het pathogeen voor aviaire influenza in het gehele product inactiveert, toegestaan blijven. (8) Het is dienstig dat de periode gedurende welke de in deze beschikking vastgestelde maatregelen van toepassing zijn, wordt beperkt. Gezien de tijd die nodig is om definitief te concluderen dat de uitbraak bedwongen is, moet worden bepaald dat deze maatregelen niet meer van toepassing zijn op pluimvee dat na 2 april 2008 wordt ingevoerd en op na die datum geproduceerde producten. (9) Om in staat te zijn de veterinaire certificaten voor de invoer in de Gemeenschap van levend pluimvee en producten van pluimvee te ondertekenen, moet Israël overeenkomstig de Beschikkingen 93/342/EEG ( 5 ) en 94/438/EG ( 6 ) van de Commissie vrij zijn van hoogpathogene aviaire influenza gedurende een periode van ten minste zes maanden, wanneer een opruimingsbeleid wordt toegepast en als geen noodenting is uitgevoerd. (10) Wanneer Israël zijn vroegere status terugkrijgt, zal het opnieuw in staat zijn te certificeren dat het een van hoogpathogene aviaire influenza vrij land is overeenkomstig de Beschikkingen 93/342/EEG en 94/438/EG. Aangezien de door Israël toegepaste maatregelen als gelijkwaardig met de communautaire maatregelen worden beschouwd, moet de invoer uit het gehele grondgebied van dat land echter vanaf 3 april 2008 worden toegestaan, mits aan bepaalde certificeringsvoorschriften wordt voldaan. (11) Vanaf 3 april 2008 tot de datum van het einde van de toepassing van deze beschikking moet op het certificaat echter worden vermeld dat de waren overeenkomstig deze beschikking worden ingevoerd. (12) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Afwijking van artikel 5 van Beschikking 2006/696/EG In afwijking van artikel 5 van Beschikking 2006/696/EG zijn op de invoer uit Israël in plaats van de gegevens in deel 1 van bijlage I bij die beschikking de gegevens in de volgende tabel van toepassing. IL — Israël IL-0 Geheel Israël IL-1 Gebied van Israël buiten de volgende grenzen: — ten westen, de Middellandse Zee; — ten zuiden, autoweg 65; — ten noorden, autoweg 70; (Milek-vallei); — ten oosten, de route van autoweg 6, die in aanbouw is langs de westelijke rand van de berg Karmel. BPR, BPP, DOC, DOR, HEP, HER, SPF, SRP IL-2 Gebied van Israël binnen de volgende grenzen: — ten westen, de Middellandse Zee; — ten zuiden, autoweg 65; — ten noorden, autoweg 70; (Milek-vallei); — ten oosten, de route van autoweg 6, die in aanbouw is langs de westelijke rand van de berg Karmel. Artikel 2 Afwijking van artikel 15 van Beschikking 2006/696/EG In afwijking van artikel 15 van Beschikking 2006/696/EG zijn op de invoer uit Israël in plaats van de gegevens in deel 1 van bijlage II bij die beschikking de gegevens in de volgende tabel van toepassing. IL — Israël IL-0 Geheel Israël IL-1 Gebied van Israël buiten de volgende grenzen: — ten westen, de Middellandse Zee; — ten zuiden, autoweg 65; — ten noorden, autoweg 70; (Milek-vallei); — ten oosten, de route van autoweg 6, die in aanbouw is langs de westelijke rand van de berg Karmel. WGM III EP, E, POU, RAT IL-2 Gebied van Israël binnen de volgende grenzen: — ten westen, de Middellandse Zee; — ten zuiden, autoweg 65; — ten noorden, autoweg 70; (Milek-vallei); — ten oosten, de route van autoweg 6, die in aanbouw is langs de westelijke rand van de berg Karmel. Artikel 3 Opschorting van de invoer van bepaalde producten uit Israël De lidstaten schorten de invoer uit Israël op van: a) levend(e) pluimvee, loopvogels en gekweekt en vrij vederwild, en van broedeieren van die soorten, afkomstig uit het gebied IL-2, als omschreven in de tabel in artikel 1; b) de volgende producten, geproduceerd vóór 2 april 2008 en afkomstig uit het gebied IL-2, als omschreven in de tabel in artikel 2: i) vers vlees van pluimvee, loopvogels en gekweekt en vrij vederwild; ii) gehakt vlees, separatorvlees, vleesbereidingen, en vleesproducten van of met vlees als bedoeld onder i); iii) rauw voeder voor gezelschapsdieren en niet-verwerkte voedermiddelen met delen van pluimvee, loopvogels en gekweekt en vrij vederwild. Artikel 4 Afwijkingen van artikel 3, onder b), van deze beschikking In afwijking van artikel 3, onder b), staan de lidstaten de invoer toe van de in artikel 3, onder b), punten i), ii) en iii), bedoelde producten die zijn verkregen van vóór 12 december 2007 geslachte of gejaagde dieren. In de veterinaire certificaten/handelsdocumenten die de zendingen van die producten vergezellen, worden naargelang de soort de volgende woorden opgenomen: „Vers vlees/gehakt vlees/separatorvlees van pluimvee, loopvogels, gekweekt of vrij vederwild ( 7 ) of vleesbereidingen/vleesproducten van of met vlees van pluimvee, loopvogels of gekweekt of vrij vederwild ( 7 ) of rauw voeder voor gezelschapsdieren en niet-verwerkte voedermiddelen met delen van pluimvee, loopvogels of gekweekt of vrij vederwild ( 7 ) , verkregen van vóór 12 december 2007 geslachte of gejaagde dieren overeenkomstig artikel 4 van Beschikking 2008/161/EG van de Commissie. Artikel 5 Afwijkingen van artikel 3, onder b), punt ii), van deze beschikking In afwijking van artikel 3, onder b), punt ii), staan de lidstaten de invoer toe van vleesproducten van of met vlees van pluimvee, loopvogels of gekweekt of vrij vederwild, als het vleesproduct ten minste een van de specifieke behandelingen heeft ondergaan als bedoeld in deel 4, onder B, C of D, van bijlage II bij Beschikking 2007/777/EG. De overeenkomstig de eerste alinea van dit artikel toegepaste specifieke behandeling wordt gecertificeerd door toevoeging van de volgende woorden: a) in punt II.1.1, kolom B, van de verklaring inzake de diergezondheid op het veterinair en volksgezondheidscertificaat, opgesteld volgens het model in bijlage III bij Beschikking 2007/777/EG: „Overeenkomstig Beschikking 2008/161/EG van de Commissie behandelde vleesproducten”. b) in punt I.28 in de kolom „Soort behandeling” van het veterinair certificaat voor doorvoer en/of opslag, opgesteld volgens het model in bijlage IV bij Beschikking 2007/777/EG: „Overeenkomstig Beschikking 2008/161/EG van de Commissie behandelde vleesproducten”. Artikel 6 Certificeringsvoorschriften Vanaf 3 april 2008 wordt de invoer van de in artikel 3 bedoelde waren in de Gemeenschap uit het gehele grondgebied van Israël toegestaan, mits de volgende woorden worden opgenomen in de veterinaire certificaten die de zendingen van die waren vergezellen: „Zending overeenkomstig Beschikking 2008/161/EG van de Commissie.”. Artikel 7 Naleving De lidstaten nemen onmiddellijk de nodige maatregelen om aan deze beschikking te voldoen en zij maken die maatregelen bekend. Zij stellen de Commissie daarvan onverwijld in kennis. Artikel 8 Toepassing Deze beschikking is van toepassing tot en met 2 juli 2008. De artikelen 1 tot en met 5 zijn echter van toepassing tot en met 2 april 2008. Artikel 9 Adressaten Deze beschikking is gericht tot de lidstaten. Gedaan te Brussel, 22 februari 2008. Voor de Commissie Markos KYPRIANOU Lid van de Commissie ( 1 ) PB L 268 van 24.9.1991, blz. 56 . Richtlijn laatstelijk gewijzigd bij Richtlijn 2006/104/EG ( PB L 363 van 20.12.2006, blz. 352 ). ( 2 ) PB L 24 van 30.1.1998, blz. 9 . Richtlijn laatstelijk gewijzigd bij Richtlijn 2006/104/EG. ( 3 ) PB L 295 van 25.10.2006, blz. 1 . Beschikking laatstelijk gewijzigd bij Verordening (EG) nr. 1237/2007 ( PB L 280 van 24.10.2007, blz. 5 ). ( 4 ) PB L 312 van 30.11.2007, blz. 49 . ( 5 ) PB L 137 van 8.6.1993, blz. 24 . Beschikking laatstelijk gewijzigd bij Beschikking 2006/696/EG. ( 6 ) PB L 181 van 15.7.1994, blz. 35 . ( 7 ) Doorhalen wat niet van toepassing is.",
  "source": "EUR LEX"
}