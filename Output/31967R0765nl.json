{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31967R0765:NL:HTML\">",
  "content": "EUR-Lex - 31967R0765 - NL Avis juridique important | 31967R0765 Verordening nr. 765/67/EEG van de Commissie van 26 oktober 1967 houdende niet-vaststelling van het extra bedrag voor Australische eieren Publicatieblad Nr. 260 van 27/10/1967 blz. 0024 - 0024 Bijzondere uitgave in het Fins: Hoofdstuk 3 Deel 1 blz. 0229 Bijzondere uitgave in het Deens: Serie I Hoofdstuk 1967 blz. 0259 Bijzondere uitgave in het Zweeds: Hoofdstuk 3 Deel 1 blz. 0229 Bijzondere uitgave in het Engels: Serie I Hoofdstuk 1967 blz. 0282 Bijzondere uitgave in het Grieks: Hoofdstuk 03 Deel 3 blz. 0003 Bijzondere uitgave in het Spaans: Hoofdstuk 03 Deel 2 blz. 0074 Bijzondere uitgave in het Portugees: Hoofdstuk 03 Deel 2 blz. 0074 ++++ ( 1 ) PB no . 117 van 19 . 6 . 1967 , blz . 2293/67 . ( 2 ) PB no . 129 van 28 . 6 . 1967 , blz . 2577/67 . VERORDENING No . 765/67/EEG VAN DE COMMISSIE van 26 oktober 1967 houdende niet-vaststelling van het extra bedrag voor Australische eieren DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening no . 122/67/EEG van de Raad van 13 juni 1967 houdende de gemeenschappelijke ordening der markten in de sector eieren ( 1 ) , Gelet op Verordening no . 163/67/EEG van de Commissie van 26 juni 1967 houdende vaststelling van extra bedragen bij invoer van produkten van de pluimveehouderij uit derde landen ( 2 ) , en met name op artikel 4 , Overwegende dat , wanneer de aanbiedingsprijs franco-grens voor een produkt beneden de sluisprijs ligt , de heffing voor dit produkt met een extra bedrag moet worden verhoogd gelijk aan het verschil tussen de sluisprijs en de aanbiedingsprijs ; Overwegende dat het extra bedrag echter niet wordt toegepast ten opzichte van de derde landen die bereid en in staat zijn te waarborgen dat , bij invoer in de Gemeenschap van produkten van oorsprong uit en herkomstig van hun grondgebied , de werkelijke prijs niet lager zal zijn dan de sluisprijs en dat verlegging van het handelsverkeer zal worden voorkomen ; Overwegende dat de Regering van de federatie van Australië zich bij schrijven van 4 september en van 20 oktober 1967 bereid heeft verklaard deze waarborgen te geven voor de uitvoer van eieren van pluimvee ( kippen , eenden , ganzen , kalkoenen en parelhoenders ) in de schaal vers of verduurzaamd , andere dan broedeieren ; dat de genoemde regering erop zal toezien dat deze uitvoer alleen zal geschieden door de \" Australia Egg Board \" die onder voortdurende controle van de Staat staat ; dat deze er eveneens op zal toezien dat de Australia Egg Board de prijzen , waarvoor deze uitvoer zal plaatsvinden , zodanig vaststelt , dat eieren in de schaal niet geleverd worden onder de op de dag van inklaring van kracht zijnde sluisprijs ; Overwegende dat de Regering van de federatie van Australië zich bovendien bereid heeft verklaard : _ aan de Commissie de gegevens te verstrekken betreffende de hoeveelheid , het tijdstip van levering , het land van bestemming , de plaats van grensoverschrijding van de Gemeenschap , evenals de afzetkosten en de c.i.f.-prijzen haven van ontscheping in de Gemeenschap ; _ de Commissie in staat te stellen de doeltreffendheid van de genomen maatregelen voortdurend na te gaan ; Overwegende dat de vraagstukken die met de nakoming van deze garantieverklaring samenhangen uitvoerig met de vertegenwoordigers van Australië zijn besproken ; dat na deze besprekingen aangenomen mag worden , dat dit land in staat is de garantieverklaring na te komen ; dat voor de invoer van eieren in de schaal van pluimvee , van herkomst en van oorsprong uit de federatie van Australië , derhalve geen extra bedrag behoeft te worden vastgesteld ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor slachtpluimvee en eieren , HEEFT DE VOLGENDE VERORDENING VASTGESTELD : Artikel 1 De overeenkomstig artikel 4 van Verordening no . 122/67/EEG vastgestelde heffingen worden voor de invoer uit de federatie van Australië van eieren van pluimvee ( kippen , eenden , ganzen , kalkoenen en parelhoenders ) , in de schaal , andere dan broedeieren , vers of verduurzaamd , vallende onder post ex 04.05 A van het gemeenschappelijk douanetarief , die van herkomst en van oorsprong uit dit land zijn , niet met een extra bedrag verhoogd . Artikel 2 Deze verordening treedt in werking op de dag na die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Brussel , 26 oktober 1967 . Voor de Commissie De Voorzitter Jean REY",
  "source": "EUR LEX"
}