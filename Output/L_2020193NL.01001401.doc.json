{
  "url": "http://www.w3.org/1999/xhtml\"><!--",
  "content": "L_2020193NL.01001401.xml 17.6.2020 NL Publicatieblad van de Europese Unie L 193/14 BESLUIT (GBVB) 2020/795 VAN DE RAAD van 16 juni 2020 tot wijziging van Besluit (GBVB) 2017/809 ter ondersteuning van de uitvoering van Resolutie 1540 (2004) van de Veiligheidsraad van de Verenigde Naties inzake de non-proliferatie van massavernietigingswapens en de overbrengingsmiddelen daarvoor DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 11 mei 2017 heeft de Raad Besluit (GBVB) 2017/809 ( 1 ) vastgesteld, dat voor de in artikel 1 van dat besluit bedoelde projecten voorziet in een uitvoeringsperiode van 36 maanden vanaf de datum van sluiting van de in artikel 3, lid 3, van dat besluit bedoelde financieringsovereenkomst. (2) Die financieringsovereenkomst werd op 10 augustus 2017 met het Bureau van de Verenigde Naties (VN) voor ontwapeningszaken (Unoda) gesloten en verstrijkt derhalve op 10 augustus 2020. (3) Op 19 maart 2020 heeft Unoda, dat verantwoordelijk is voor de technische uitvoering van de in artikel 1 van Besluit (GBVB) 2017/809 bedoelde projecten, om een verlenging met twaalf maanden van de uitvoeringsperiode van dat besluit gevraagd. De verzochte verlenging zou Unoda in staat stellen bijstand te blijven verlenen aan de VN-lidstaten bij de uitvoering van Resolutie 1540 (2004) van de VN-Veiligheidsraad, verder bij te dragen aan een lopende alomvattende evaluatie, bijstand te blijven verlenen aan het bij Resolutie 1540 (2004) ingestelde Comité, van de VN-Veiligheidsraad tot het einde van zijn huidige mandaat op 25 april 2021, en de verliezen als gevolg van de projecten die wegens de COVID‐19-pandemie niet uitgevoerd zijn, te beperken. (4) De in artikel 1 van Besluit (GBVB) 2017/809 bedoelde projecten hebben tot 10 augustus 2021 geen gevolgen ten aanzien de financiële middelen. (5) Besluit (GBVB) 2017/809 dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5, lid 2, van Besluit (GBVB) 2017/809 wordt vervangen door: “2.   Dit besluit verstrijkt op 10 augustus 2021.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 16 juni 2020. Voor de Raad De voorzitter A. METELKO-ZGOMBIĆ ( 1 ) Besluit (GBVB) 2017/809 van de Raad van 11 mei 2017 ter ondersteuning van de uitvoering van Resolutie 1540 (2004) van de Veiligheidsraad van de Verenigde Naties inzake de non-proliferatie van massavernietigingswapens en de overbrengingsmiddelen daarvoor ( PB L 121 van 12.5.2017, blz. 39 ).",
  "source": "EUR LEX"
}