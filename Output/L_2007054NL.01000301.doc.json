{
  "url": "http://www.w3.org/1999/xhtml\">",
  "content": "L_2007054NL.01000301.xml 22.2.2007 NL Publicatieblad van de Europese Unie L 54/3 ADDENDUM bij Verordening (EG) nr. 1922/2006 van het Europees Parlement en de Raad van 20 december 2006 tot oprichting van een Europees Genderinstituut ( Publicatieblad van de Europese Unie L 403 van 30 december 2006 ) De volgende verklaring wordt aan de verordening toegevoegd: „ VERKLARING VAN DE RAAD, HET EUROPEES PARLEMENT EN DE COMMISSIE Gelijkheid van vrouwen en mannen is een grondbeginsel van de Europese Unie. De Raad, het Europees Parlement en de Commissie willen op het gebied van de gendergelijkheid de kennis verbeteren, de middelen bundelen en ervaringen uitwisselen, met name door een Europees Genderinstituut op te richten. Wat de organisatie van het Instituut betreft, verklaren de Raad, het Europees Parlement en de Commissie dat bij de vaststelling van de managementstructuur, en met name van het aantal vertegenwoordigers van de lidstaten in de raad van bestuur, rekening is gehouden met de specifieke aard van het Europees Genderinstituut en dat daarmee derhalve geen precedent voor andere in de toekomst op te richten bureaus en agentschappen wordt geschapen. Teneinde de toerbeurt van de door de Raad benoemde leden ordelijk te laten verlopen, worden de lidstaten verdeeld in drie groepen van negen, waarbij de volgorde van de komende voorzitterschappen wordt aangehouden. Voor de eerste ambtstermijn worden de vertegenwoordigers van de Raad benoemd uit de eerste twee groepen van lidstaten; voor de tweede ambtstermijn komen de vertegenwoordigers van de Raad uit de derde en de eerste groep van lidstaten en voor de derde ambtstermijn uit de tweede en de derde groep, enz. ( 1 ) . Bij een eventuele toekomstige uitbreiding zal het toerbeurtsysteem dienovereenkomstig worden aangepast.”. ( 1 ) Eerste ambtstermijn (2007-2009) i) DE, PT, SI, FR, CZ, SE, ES, BE, HU; ii) PL, DK, CY, IE, LT, EL, IT, LV, LU Tweede ambtstermijn (2010-2012) iii) NL, SK, MT, UK, EE, BG, AT, RO, FI; i) DE, PT, SI, FR, CZ, SE, ES, BE, HU Derde ambtstermijn (2013-2015) ii) PL, DK, CY, IE, LT, EL, IT, LV, LU; iii) NL, SK, MT, UK, EE, BG, AT, RO, FI.",
  "source": "EUR LEX"
}