{
  "url": "http://www.w3.org/1999/xhtml\">",
  "content": "L_2018074NL.01000301.xml 16.3.2018 NL Publicatieblad van de Europese Unie L 74/3 GEDELEGEERDE VERORDENING (EU) 2018/405 VAN DE COMMISSIE van 21 november 2017 tot rectificatie van bepaalde taalversies van Verordening (EU) nr. 575/2013 van het Europees Parlement en de Raad betreffende prudentiële vereisten voor kredietinstellingen en beleggingsondernemingen en tot wijziging van Verordening (EU) nr. 648/2012 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor kredietinstellingen en beleggingsondernemingen en tot wijziging van Verordening (EU) nr. 648/2012 ( 1 ) , en met name artikel 456, lid 1, onder j), Overwegende hetgeen volgt: (1) De Nederlandse taalversie van Verordening (EU) nr. 575/2013 bevat een fout in artikel 429 bis, lid 3, derde alinea, dat bij Gedelegeerde Verordening (EU) 2015/62 van de Commissie ( 2 ) is ingevoegd en die bestaat in een verkeerde verwijzing, waardoor de marktdeelnemers aan minder voorwaarden moeten voldoen. De overige taalversies bevatten die fout niet. (2) De Tsjechische taalversie van Verordening (EU) nr. 575/2013 bevat een fout in artikel 429 ter, lid 4, dat bij Gedelegeerde Verordening (EU) 2015/62 is ingevoegd, waardoor de voorwaarde met betrekking tot het gebruik van de eenvoudige methode van financiële zekerheden tegengesteld is aan die van de andere taalversies. De overige taalversies bevatten die fout niet. (3) De Litouwse taalversie van Verordening (EU) nr. 575/2013 bevat een fout in artikel 429 ter, lid 4, dat bij Gedelegeerde Verordening (EU) 2015/62 is ingevoerd, met betrekking tot de bepaling van de opslagfactor. De overige taalversies bevatten die fout niet. (4) Verordening (EU) nr. 575/2013 moet derhalve dienovereenkomstig worden gerectificeerd. (5) Omwille van de rechtszekerheid moet deze verordening van toepassing zijn vanaf de datum van inwerkingtreding van Gedelegeerde Verordening (EU) 2015/62, HEEFT DE VOLGENDE VERORDENING VASTGESTELD: Artikel 1 Verordening (EU) nr. 575/2013 wordt als volgt gerectificeerd: 1) In artikel 429 bis, lid 3, wordt de derde alinea vervangen door: „Wanneer een instelling op grond van het toepasselijk kader voor financiële verslaglegging de in contanten aan de tegenpartij betaalde variatiemarge als een te ontvangen actief opneemt, kan zij dat actief van de blootstellingsmaatstaf uitsluiten, mits aan de onder a) tot en met e) gestelde voorwaarden is voldaan.”. 2) (heeft geen betrekking op het Nederlands) Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 18 januari 2015. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 november 2017. Voor de Commissie De voorzitter Jean-Claude JUNCKER ( 1 ) PB L 176 van 27.6.2013, blz. 1 . ( 2 ) Gedelegeerde Verordening (EU) 2015/62 van de Commissie van 10 oktober 2014 tot wijziging van Verordening (EU) nr. 575/2013 van het Europees Parlement en de Raad met betrekking tot de hefboomratio ( PB L 11 van 17.1.2015, blz. 37 ).",
  "source": "EUR LEX"
}