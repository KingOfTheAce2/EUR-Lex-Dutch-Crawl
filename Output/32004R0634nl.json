{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0634:NL:HTML\">",
  "content": "EUR-Lex - 32004R0634 - NL Avis juridique important | 32004R0634 Verordening (EG) nr. 634/2004 van de Commissie van 5 april 2004 houdende overgangsmaatregelen voor de toepassing van Verordening (EG) nr. 2202/96 van de Raad en Verordening (EG) nr. 2111/2003 in verband met de toetreding van Tsjechië, Estland, Cyprus, Letland, Litouwen, Hongarĳe, Malta, Polen, Slovenië en Slowakĳe tot de Europese Unie Publicatieblad Nr. L 100 van 06/04/2004 blz. 0019 - 0021 Verordening (EG) nr. 634/2004 van de Commissie van 5 april 2004 houdende overgangsmaatregelen voor de toepassing van Verordening (EG) nr. 2202/96 van de Raad en Verordening (EG) nr. 2111/2003 in verband met de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije tot de Europese Unie DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 2, lid 3, Gelet op de Akte van toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 41, eerste alinea, Overwegende hetgeen volgt: (1) Er dienen overgangsmaatregelen te worden vastgesteld om de telers en de verwerkende bedrijven in Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije (hierna \"de nieuwe lidstaten\" te noemen) in staat te stellen gebruik te maken van het bepaalde in Verordening (EG) nr. 2202/96 van de Raad van 28 oktober 1996 tot invoering van een steunregeling voor telers van bepaalde citrussoorten(1). (2) Het mechanisme voor het onderzoek naar de inachtneming van de nationale en de communautaire verwerkingsdrempels dat is vastgesteld bij artikel 5 van Verordening (EG) nr. 2202/96 en bij artikel 37 van Verordening (EG) nr. 2111/2003 van de Commissie van 1 december 2003 houdende uitvoeringsbepalingen van Verordening (EG) nr. 2202/96 van de Raad tot invoering van een steunregeling voor telers van bepaalde citrusvruchten(2), kan voor de nieuwe lidstaten niet onmiddellijk worden toegepast. Daarom dienen overgangsmaatregelen voor de toepassing ervan te worden vastgesteld. Voor het eerste verkoopseizoen van toepassing, waarvoor geen gegevens beschikbaar zijn voor de betrokken berekening, dient de steun volledig te worden uitbetaald. Uit voorzorg moet echter van tevoren een verlaging worden vastgesteld, waarbij dan een overeenkomstige nabetaling plaatsvindt in het geval dat aan het einde van het verkoopseizoen blijkt dat er geen overschrijding is geweest. Ook voor de daaropvolgende verkoopseizoenen dient te worden voorzien in een mechanisme voor een geleidelijke invoering van het systeem voor het onderzoek naar de inachtneming van de drempels. (3) De in deze verordening vervatte maatregelen zijn in overeenstemming met het advies van het Comité van beheer voor verse groenten en fruit, HEEFT DE VOLGENDE VERORDENING VASTGESTELD: Artikel 1 Voor het verkoopseizoen 2004/2005 worden uitsluitend voor Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije (hierna \"de nieuwe lidstaten\" te noemen) de in artikel 3, lid 2, van Verordening (EG) nr. 2202/96 bedoelde steunbedragen die zijn vastgesteld in de tabellen 1, 2 en 3 van bijlage I bij die verordening, respectievelijk vastgesteld zoals aangegeven in de tabellen 1, 2 en 3 van de bijlage bij de onderhavige verordening. Artikel 2 1. Indien blijkens het onderzoek naar de inachtneming van de communautaire verwerkingsdrempel dat wordt ingesteld voor de vaststelling van de steun voor het verkoopseizoen 2005/2006, die drempel niet is overschreden, wordt in de nieuwe lidstaten na het verkoopseizoen 2004/2005 een extra bedrag uitgekeerd dat gelijk is aan 25 % van de in artikel 3, lid 2, van Verordening (EG) nr. 2202/96 bedoelde steun. 2. Indien blijkens het onderzoek naar de inachtneming van de communautaire verwerkingsdrempel dat wordt ingesteld voor de vaststelling van de steun voor het verkoopseizoen 2005/2006, die drempel is overschreden, wordt in de nieuwe lidstaten waar de nationale drempel niet of met minder dan 25 % is overschreden, na het verkoopseizoen 2004/2005 een extra bedrag uitgekeerd. Het in de eerste alinea bedoelde extra bedrag wordt vastgesteld op basis van de feitelijke overschrijding van de betrokken nationale drempel en is ten hoogste gelijk aan 25 % van de in artikel 3, lid 2, van Verordening (EG) nr. 2202/96 bedoelde steun. Artikel 3 Alleen voor de nieuwe lidstaten wordt de berekening voor het onderzoek naar de inachtneming van de nationale verwerkingsdrempels voor sinaasappelen, citroenen en pompelmoezen en pomelo's en voor de productgroep die mandarijnen, clementines en satsuma's omvat, verricht door: a) wat het verkoopseizoen 2005/2006 betreft, de hoeveelheden die met steun zijn verwerkt in het verkoopseizoen of de gelijkwaardige periode vóór het genoemde verkoopseizoen, te vergelijken met de nationale verwerkingsdrempel; b) wat het verkoopseizoen 2006/2007 betreft, het gemiddelde van de hoeveelheden die met steun zijn verwerkt in de twee verkoopseizoenen of gelijkwaardige perioden vóór het genoemde verkoopseizoen, te vergelijken met de nationale verwerkingsdrempel. Voor elk van de betrokken producten worden de waarden die bij het onderzoek naar de inachtneming van die nationale verwerkingsdrempels zijn verkregen, voor het onderzoek naar de inachtneming van de communautaire drempel toegevoegd aan het saldo van de waarden voor alle andere lidstaten. Artikel 4 Deze verordening treedt in werking op de datum en onder voorbehoud van de inwerkingtreding van het Verdrag betreffende de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 april 2004. Voor de Commissie Franz Fischler Lid van de Commissie (1) PB L 297 van 21.11.1996, blz. 49. Verordening laatstelijk gewijzigd bij Verordening (EG) nr. 2699/2000 (PB L 311 van 12.12.2000, blz. 9). (2) PB L 317 van 2.12.2003, blz. 5. BIJLAGE Alleen voor de nieuwe lidstaten geldende steunbedragen als bedoeld in artikel 3 van Verordening (EG) nr. 2202/96 voor het verkoopseizoen 2004/2005 Tabel 1 >RUIMTE VOOR DE TABEL> Tabel 2 >RUIMTE VOOR DE TABEL> Tabel 3 >RUIMTE VOOR DE TABEL>",
  "source": "EUR LEX"
}