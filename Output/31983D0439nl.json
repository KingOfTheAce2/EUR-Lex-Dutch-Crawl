{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0439:NL:HTML\">",
  "content": "EUR-Lex - 31983D0439 - NL Avis juridique important | 31983D0439 83/439/EEG: Beschikking van de Commissie van 10 augustus 1983 waarbij wordt vastgesteld dat het apparaat genaamd ,,Perkin Elmer - Atomic Absorption Spectrophotometer, model 4000\" met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 245 van 03/09/1983 blz. 0012 - 0012 ***** BESCHIKKING  VAN DE COMMISSIE van 10 augustus 1983 waarbij wordt vastgesteld dat het apparaat genaamd »Perkin Elmer - Atomic Absorption Spectrophotometer, model 4000\" met vrijstelling van de rechten van het gemeenschappelijk douanetarief mag worden ingevoerd (83/439/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 18 februari 1983, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Perkin Elmer - Atomic Absorption Spectrophotometer, model 4000\", besteld op 30 juli 1979 en bestemd om gebruikt te worden voor de ontwikkeling van methodes van sporenanalyse (chemische verrijking met vervolgens spectrochemische analyse) en voor het aantonen van toxische bestanddelen door atoomabsorptie en -emissie, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79 op 5 juli 1983 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een spectrophotometer is; dat dit apparaat, gezien zijn objectieve technische kenmerken zoals de respons in het gehele spectrale analysegebied alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende dat op grond van de door de Lid-Staten verzamelde inlichtingen is gebleken dat apparaten van gelijke wetenschappelijke waarde als voornoemd apparaat en geschikt voor hetzelfde gebruik niet in de Gemeenschap worden vervaardigd; dat het dientengevolge gerechtvaardigd is het bedoelde apparaat met vrijstelling toe te laten, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Perkin Elmer - Atomic Absorption Spectrophotometer, model 4000\" waarop de aanvraag van Duitsland van 18 februari 1983 betrekking heeft, mag met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 10 augustus 1983. Voor de Commissie Étienne DAVIGNON Vice-Voorzitter (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}