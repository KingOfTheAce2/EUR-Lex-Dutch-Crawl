{
  "url": "http://www.w3.org/1999/xhtml\">",
  "content": "L_2023067NL.01001701.xml 3.3.2023 NL Publicatieblad van de Europese Unie L 67/17 UITVOERINGSVERORDENING (EU) 2023/452 VAN DE COMMISSIE van 24 februari 2023 tot registratie van een geografische aanduiding van een gedistilleerde drank op grond van artikel 30, lid 2, van Verordening (EU) 2019/787 van het Europees Parlement en de Raad (“Grappa della Valle d’Aosta/Grappa de la Vallée d’Aoste”) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/787 van het Europees Parlement en de Raad van 17 april 2019 betreffende de definitie, omschrijving, presentatie en etikettering van gedistilleerde dranken, het gebruik van de namen van gedistilleerde dranken in de presentatie en etikettering van andere levensmiddelen en de bescherming van geografische aanduidingen van gedistilleerde dranken, het gebruik van ethylalcohol en distillaten uit landbouwproducten in alcoholhoudende dranken, en tot intrekking van Verordening (EG) nr. 110/2008 ( 1 ) , en met name artikel 30, lid 2, Overwegende hetgeen volgt: (1) Overeenkomstig artikel 17, lid 5, van Verordening (EG) nr. 110/2008 van het Europees Parlement en de Raad ( 2 ) heeft de Commissie de aanvraag van Italiê van 30 augustus 2018 tot registratie van de naam “Grappa della Valle d’Aosta/Grappa de la Vallée d’Aoste” als geografische aanduiding onderzocht. (2) Verordening (EU) 2019/787, die Verordening (EG) nr. 110/2008 vervangt, is op 25 mei 2019 in werking getreden. Overeenkomstig artikel 49, lid 1, van die verordening is hoofdstuk III van Verordening (EG) nr. 110/2008, dat betrekking heeft op geografische aanduidingen, ingetrokken met ingang van 8 juni 2019. (3) Nadat de Commissie tot de conclusie was gekomen dat de aanvraag voldoet aan Verordening (EG) nr. 110/2008, heeft zij de belangrijke specificaties uit het technisch dossier krachtens artikel 17, lid 6, van die verordening bekendgemaakt in het Publicatieblad van de Europese Unie ( 3 ) , overeenkomstig artikel 50, lid 4, eerste alinea, van Verordening (EU) 2019/787. (4) Bij de Commissie zijn geen aankondigingen van bezwaar ingediend overeenkomstig artikel 27, lid 1, van Verordening (EU) 2019/787. (5) Derhalve moet de naam “Grappa della Valle d’Aosta/Grappa de la Vallée d’Aoste” als geografische aanduiding worden geregistreerd, HEEFT DE VOLGENDE VERORDENING VASTGESTELD: Artikel 1 De geografische aanduiding “Grappa della Valle d’Aosta/Grappa de la Vallée d’Aoste” wordt geregistreerd. Overeenkomstig artikel 30, lid 4, van Verordening (EU) 2019/787 verleent de onderhavige verordening de in artikel 21 van Verordening (EU) 2019/787 bedoelde bescherming aan de geografische aanduiding “Grappa della Valle d’Aosta/Grappa de la Vallée d’Aoste”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2023. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 130 du 17.5.2019, blz. 1 . ( 2 ) Verordening (EG) nr. 110/2008 van het Europees Parlement en de Raad van 15 januari 2008 betreffende de definitie, de aanduiding, de presentatie, de etikettering en de bescherming van geografische aanduidingen van gedistilleerde dranken en tot intrekking van Verordening (EEG) nr. 1576/89 van de Raad ( PB L 39 van 13.2.2008, blz. 16 ). ( 3 ) PB C 429 van 11.11.2022, blz. 29 .",
  "source": "EUR LEX"
}