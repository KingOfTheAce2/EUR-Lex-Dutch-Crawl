{
  "url": "http://www.w3.org/1999/xhtml\">",
  "content": "C_202502479NL.000101.fmx.xml Publicatieblad van de Europese Unie NL C-serie C/2025/2479 29.4.2025 BESLUIT VAN DE RAAD van 14 april 2025 tot benoeming van een plaatsvervanger in de raad van bestuur van het Agentschap van de Europese Unie voor de samenwerking tussen energieregulators (C/2025/2479) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2019/942 van het Europees Parlement en de Raad van 5 juni 2019 tot oprichting van een Agentschap van de Europese Unie voor de samenwerking tussen energieregulators ( 1 ) , en met name artikel 18, Overwegende hetgeen volgt: (1) Verordening (EU) 2019/942 bepaalt dat de Raad vijf leden van de raad van bestuur van het Agentschap van de Europese Unie voor de samenwerking tussen energieregulators (de “raad van bestuur”) en hun plaatsvervangers moet benoemen. (2) Verordening (EU) 2019/942 bepaalt dat een lid van de raad van bestuur geen lid van de raad van regulators van het Agentschap van de Europese Unie voor de samenwerking tussen energieregulators kan zijn en dat de leden van de raad van bestuur onafhankelijk en objectief in het belang van de Unie als geheel moeten optreden. (3) Op 24 mei 2024 heeft de Raad een besluit ( 2 ) vastgesteld tot benoeming van twee plaatsvervangers in de raad van bestuur voor een periode die eindigt op 28 januari 2026. Op 30 januari 2025 is een van die plaatsvervangers, de heer Jean-Laurent LASTELLE, afgetreden als plaatsvervanger in de raad van bestuur. (4) De Raad moet een plaatsvervanger benoemen om de heer Jean-Laurent LASTELLE voor de resterende duur van zijn huidige ambtstermijn te vervangen, HEEFT HET VOLGENDE BESLUIT VASTGESTELD: Artikel 1 De heer Attila NYIKOS (Hongarije) wordt benoemd tot plaatsvervanger in de raad van bestuur van het Agentschap van de Europese Unie voor de samenwerking tussen energieregulators voor een mandaat dat op 28 januari 2026 verstrijkt. Artikel 2 Dit besluit treedt in werking op de datum van de vaststelling ervan. Gedaan te Luxemburg, 14 april 2025. Voor de Raad De voorzitter K. KALLAS ( 1 ) PB L 158 van 14.6.2019, blz. 22 , ELI: http://data.europa.eu/eli/reg/2019/942/oj . ( 2 ) Besluit van de Raad van 24 mei 2024 tot benoeming van twee plaatsvervangers van de raad van bestuur van het Agentschap van de Europese Unie voor de samenwerking tussen energieregulators ( PB C, C/2024/3502, 29.5.2024, ELI: http://data.europa.eu/eli/C/2024/3502/oj ). ELI: http://data.europa.eu/eli/C/2025/2479/oj ISSN 1977-0995 (electronic edition)",
  "source": "EUR LEX"
}