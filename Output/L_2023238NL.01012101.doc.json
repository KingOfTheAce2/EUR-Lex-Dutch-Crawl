{
  "url": "http://www.w3.org/1999/xhtml\">",
  "content": "L_2023238NL.01012101.xml 27.9.2023 NL Publicatieblad van de Europese Unie L 238/121 BESLUIT (GBVB) 2023/2063 VAN DE RAAD van 25 september 2023 tot wijziging van Besluit 2013/233/GBVB tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 22 mei 2013 heeft de Raad Besluit 2013/233/GBVB ( 1 ) tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) vastgesteld. (2) Op 26 juni 2023 heeft de Raad Besluit (GBVB) 2023/1305 ( 2 ) vastgesteld, waarbij het mandaat van EUBAM Libië is aangepast en verlengd tot en met 30 juni 2025. Dat besluit voorzag ook in een financieel referentiebedrag voor EUBAM Libië tot en met 30 september 2023. (3) Aan EUBAM Libië moet een financieel referentiebedrag worden verstrekt voor het tijdvak van 1 oktober 2023 tot en met 30 juni 2025. (4) Besluit 2013/233/GBVB moet dienovereenkomstig worden gewijzigd. (5) EUBAM Libië zal worden uitgevoerd in een situatie die mogelijk zal verslechteren en die de verwezenlijking van de doelstellingen van het externe optreden van de Unie, zoals neergelegd in artikel 21 van het Verdrag, in de weg kan staan, HEEFT HET VOLGENDE BESLUIT VASTGESTELD: Artikel 1 In artikel 13, lid 1, van Besluit 2013/233/GBVB wordt de laatste alinea vervangen door: “Het financiële referentiebedrag dat de uitgaven in verband met EUBAM Libië voor de periode van 1 oktober 2023 tot en met 30 juni 2025 moet dekken, bedraagt 53 442 350,13 EUR.”. Artikel 2 Dit besluit treedt in werking op de datum van de vaststelling ervan. Het is van toepassing met ingang van 1 oktober 2023. Gedaan te Brussel, 25 september 2023. Voor de Raad De voorzitter H. GÓMEZ HERNÁNDEZ ( 1 ) Besluit 2013/233/GBVB van de Raad van 22 mei 2013 tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) ( PB L 138 van 24.5.2013, blz. 15 ). ( 2 ) Besluit (GBVB) 2023/1305 van de Raad van 26 juni 2023 tot wijziging van Besluit 2013/233/GBVB tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) ( PB L 161 van 27.6.2023, blz. 68 ).",
  "source": "EUR LEX"
}