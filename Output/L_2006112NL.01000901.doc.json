{
  "url": "http://www.w3.org/1999/xhtml\">",
  "content": "L_2006112NL.01000901.xml 26.4.2006 NL Publicatieblad van de Europese Unie L 112/9 VERORDENING (EG) N r. 635/2006 VAN DE COMMISSIE van 25 april 2006 tot intrekking van Verordening (EEG) nr. 1251/70 met betrekking tot het recht van werknemers om verblijf te houden op het grondgebied van een lidstaat na er een betrekking te hebben vervuld (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 39, lid 3, onder d), Overwegende hetgeen volgt: (1) Richtlijn 2004/38/EG van het Europees Parlement en de Raad van 29 april 2004 betreffende het recht van vrij verkeer en verblijf op het grondgebied van de lidstaten voor de burgers van de Unie en hun familieleden, tot wijziging van Verordening (EEG) nr. 1612/68 en tot intrekking van Richtlijnen 64/221/EEG, 68/360/EEG, 72/194/EEG, 73/148/EEG, 75/34/EEG, 75/35/EEG, 90/364/EEG, 90/365/EEG en 93/96/EEG ( 1 ) heeft de wetgeving betreffende het vrije verkeer van de burgers van de Unie in één enkele tekst gebundeld. In artikel 17 worden de belangrijkste bepalingen van Verordening (EEG) nr. 1251/70 van de Commissie van 29 juni 1970 met betrekking tot het recht van werknemers om verblijf te houden op het grondgebied van een lidstaat na er een betrekking te hebben vervuld ( 2 ) overgenomen en gewijzigd door de personen die verblijfsrecht genieten een meer bevoorrechte status te verlenen, namelijk het duurzame verblijfsrecht. (2) Verordening (EEG) nr. 1251/70 dient bijgevolg te worden ingetrokken, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1251/70 wordt ingetrokken met ingang van 30 april 2006. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 april 2006. Voor de Commissie Vladimír ŠPIDLA Lid van de Commissie ( 1 ) PB L 158 van 30.4.2004, blz. 77 . ( 2 ) PB L 142 van 30.6.1970, blz. 24 .",
  "source": "EUR LEX"
}