{
  "url": "http://www.w3.org/1999/xhtml\">",
  "content": "L_2023091NL.01000101.xml 29.3.2023 NL Publicatieblad van de Europese Unie L 91/1 UITVOERINGSVERORDENING (EU) 2023/689 VAN DE COMMISSIE van 20 maart 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen Bacillus subtilis (Cohn 1872) stam QST 713, Bacillus thuringiensis subsp. aizawai stammen ABTS-1857 en GC-91, Bacillus thuringiensis subsp. israeliensis (serotype H-14) stam AM65-52, Bacillus thuringiensis subsp. kurstaki stammen ABTS 351, PB 54, SA 11, SA12 en EG 2348, Beauveria bassiana stammen ATCC 74040 en GHA, clodinafop, Cydia pomonella Granulovirus (CpGV), cyprodinil, dichloorprop-P, fenpyroximaat, fosetyl, malathion, mepanipyrim, metconazool, metrafenon, pirimicarb, pyridaben, pyrimethanil, rimsulfuron, spinosad, Trichoderma asperellum (vroeger T. harzianum ) stammen ICC012, T25 en TV1, Trichoderma atroviride (vroeger T. harzianum ) stam T11, Trichoderma gamsii (vroeger T. viride) stam ICC080, Trichoderma harzianum stammen T-22 en ITEM 908, triclopyr, trinexapac, triticonazool en ziram (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) De in bijlage I bij Richtlijn 91/414/EEG van de Raad ( 2 ) opgenomen werkzame stoffen worden geacht te zijn goedgekeurd krachtens Verordening (EG) nr. 1107/2009 en zijn opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 3 ) . (2) Bij Uitvoeringsverordening (EU) 2022/378 van de Commissie ( 4 ) is de geldigheidsduur van de goedkeuring voor de werkzame stoffen Bacillus subtilis (Cohn 1872) stam QST 713, Bacillus thuringiensis subsp. aizawai stammen ABTS-1857 en GC-91, Bacillus thuringiensis subsp. israeliensis (serotype H-14) stam AM65-52, Bacillus thuringiensis subsp. kurstaki stammen ABTS 351, PB 54, SA 11, SA12 en EG 2348, Beauveria bassiana stammen ATCC 74040 en GHA, clodinafop, Cydia pomonella Granulovirus (CpGV), cyprodinil, dichloorprop-P, fenpyroximaat, fosetyl, malathion, mepanipyrim, metconazool, metrafenon, pirimicarb, pyrimethanil, rimsulfuron, spinosad, Trichoderma asperellum (vroeger T. harzianum ) stammen ICC012, T25 en TV1, Trichoderma atroviride (vroeger T. harzianum ) stam T11, Trichoderma gamsii (vroeger T. viride) stam ICC080, Trichoderma harzianum stammen T-22 en ITEM 908, triclopyr, trinexapac, triticonazool en ziram verlengd tot en met 30 april 2023. (3) Bij Uitvoeringsverordening (EU) 2018/1260 van de Commissie ( 5 ) is de geldigheidsduur van de goedkeuring van de werkzame stof pyridaben verlengd tot en met 30 april 2023. (4) De aanvragen en aanvullende dossiers voor de verlenging van de goedkeuring van die werkzame stoffen zijn ingediend overeenkomstig Uitvoeringsverordening (EU) nr. 844/2012 van de Commissie ( 6 ) , die krachtens artikel 17 van Uitvoeringsverordening (EU) 2020/1740 van de Commissie ( 7 ) van toepassing blijft op die werkzame stoffen, en zijn door de desbetreffende lidstaat-rapporteur ontvankelijk verklaard. (5) Voor de werkzame stoffen Beauveria bassiana stammen ATCC 74040 en GHA, malathion en pyridaben is de risicobeoordeling overeenkomstig artikel 11 van Uitvoeringsverordening (EU) nr. 844/2012 door de desbetreffende lidstaat-rapporteur nog niet afgerond. (6) Voor de werkzame stoffen Trichoderma asperellum (vroeger T. harzianum ) stammen ICC012, T25 en TV1, Trichoderma atroviride ( vroeger T. harzianum ) stam T11, Trichoderma gamsii (vroeger T. viride ) stam ICC080 en Trichoderma harzianum stammen T-22 en ITEM 908 heeft de Europese Autoriteit voor voedselveiligheid (EFSA) verzocht om aanvullende informatie overeenkomstig artikel 13, lid 3, van Uitvoeringsverordening (EU) nr. 844/2012. Die informatie werd ingediend binnen de vastgestelde termijn van 14 juli 2022 en er zal extra tijd nodig zijn voor de evaluatie ervan en voor de daaraan verbonden conclusie door de risicobeoordelaars en het daaruit voortvloeiende besluit inzake risicobeheer overeenkomstig de artikelen 13 en 14 van Uitvoeringsverordening (EU) nr. 844/2012. (7) Voor de werkzame stof rimsulfuron moet de EFSA in overleg met de lidstaten bepalen of aanvullende informatie, met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, zoals gewijzigd bij Verordening (EU) 2018/605 van de Commissie ( 8 ) , en overeenkomstig artikel 14, lid 1 bis, van Uitvoeringsverordening (EU) nr. 844/2012, vereist is. Voor de werkzame stoffen clodinafop en fenpyroximaat zijn de termijnen voor het indienen van aanvullende informatie voor de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, zoals gewijzigd bij Verordening (EU) 2018/605, en overeenkomstig artikel 13, lid 3 bis, van Uitvoeringsverordening (EU) nr. 844/2012, vastgesteld op respectievelijk 17 november 2023 en 4 mei 2024. Voor de werkzame stoffen cyprodinil, dichloorprop-P, fosetyl, mepanipyrim, metconazool, metrafenon, pirimicarb, pyrimethanil, spinosad, triclopyr, trinexapac, triticonazool en ziram heeft de EFSA uit hoofde van artikel 13, lid 3 bis, van Uitvoeringsverordening (EU) nr. 844/2012 verzocht om aanvullende informatie met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, zoals gewijzigd bij Verordening (EU) 2018/605; de aanvragers hebben die informatie binnen de gestelde termijn ingediend. Er zal evenwel extra tijd nodig zijn voor de evaluatie van die informatie en voor de daaraan verbonden conclusie door de risicobeoordelaars en het daaruit voortvloeiende besluit inzake risicobeheer overeenkomstig de artikelen 13 en 14 van Uitvoeringsverordening (EU) nr. 844/2012. (8) Voor de werkzame stoffen Bacillus subtilis (Cohn 1872) stam QST 713, Bacillus thuringiensis subsp. aizawai strammen ABTS-1857 en GC-91, Bacillus thuringiensis subsp. israeliensis (serotype H-14) strain AM65-52, Bacillus thuringiensis subsp. kurstaki stammen ABTS 351, PB 54, SA 11, SA12 en EG 2348 en Cydia pomonella Granulovirus (CpGV) heeft de EFSA overeenkomstig artikel 13, lid 1, van Uitvoeringsverordening (EU) nr. 844/2012 haar conclusie ingediend en heeft de Commissie de desbetreffende verslagen over de verlenging en de ontwerpverordeningen tot verlenging van de goedkeuring van die werkzame stoffen uit hoofde van artikel 14 van Uitvoeringsverordening (EU) nr. 844/2012 ingediend bij het Permanent Comité voor planten, dieren, levensmiddelen en diervoeders. Het Permanent Comité voor planten, dieren, levensmiddelen en diervoeders heeft echter nog geen advies kunnen uitbrengen over de ontwerpverordeningen tot verlenging van de goedkeuring van bovengenoemde werkzame stoffen. (9) Het is dan ook waarschijnlijk dat er geen besluit over de verlenging van de goedkeuring van deze werkzame stoffen kan worden genomen vóór het verstrijken van hun respectieve goedkeuringen op 30 april 2023, en de redenen voor de vertraging van de verlengingsprocedures kunnen niet aan de respectieve aanvragers worden toegeschreven. (10) Aangezien de vertragingen te wijten zijn aan redenen buiten de invloed van de aanvragers, moet de geldigheidsduur van de goedkeuringen van de werkzame stoffen worden verlengd zodat de vereiste beoordelingen kunnen worden afgerond en de procedures voor de wettelijke besluitvormingsprocedure voor de respectieve aanvragen tot verlenging van de goedkeuring kunnen worden voltooid. Bijgevolg moet Uitvoeringsverordening (EU) nr. 540/2011 dienovereenkomstig worden gewijzigd. (11) Indien de Commissie bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan, zal zij de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. Indien de Commissie bij verordening bepaalt dat de goedkeuring van de in de bijlage bij deze verordening genoemde werkzame stof wordt verlengd, zal zij trachten de vroegst mogelijke toepassingsdatum vast te stellen, al naargelang de omstandigheden. (12) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 maart 2023. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 3 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 4 ) Uitvoeringsverordening (EU) 2022/378 van de Commissie van 4 maart 2022 tot wijziging van Uitvoeringsverordening (EU) nr. 540/2011 wat betreft verlenging van de geldigheidsduur van de goedkeuring voor de werkzame stoffen abamectine, Bacillus subtilis (Cohn 1872) stam QST 713, Bacillus thuringiensis subsp. aizawai stammen ABTS-1857 en GC-91, Bacillus thuringiensis subsp. israeliensis (serotype H-14) stam AM65-52, Bacillus thuringiensis subsp. kurstaki stammen ABTS 351, PB 54, SA 11, SA12 en EG 2348, Beauveria bassiana stammen ATCC 74040 en GHA, clodinafop, Cydia pomonella Granulovirus (CpGV), cyprodinil, dichloorprop-P, fenpyroximaat, fosetyl, malathion, mepanipyrim, metconazool, metrafenon, pirimicarb, Pseudomonas chlororaphis stam MA342, pyrimethanil, Pythium oligandrum M1, rimsulfuron, spinosad, Trichoderma asperellum (vroeger T. harzianum ) stammen ICC012, T25 en TV1, Trichoderma atroviride (vroeger T. harzianum ) stam T11, Trichoderma gamsii (vroeger T. viride) stam ICC080, Trichoderma harzianum stammen T-22 en ITEM 908, triclopyr, trinexapac, triticonazool en ziram ( PB L 72 van 7.3.2022, blz. 2 ). ( 5 ) Uitvoeringsverordening (EU) 2018/1260 van de Commissie van 20 september 2018 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen pyridaben, quinmerac en zinkfosfide ( PB L 238 van 21.9.2018, blz. 30 ). ( 6 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). ( 7 ) Uitvoeringsverordening (EU) 2020/1740 van de Commissie van 20 november 2020 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad, en tot intrekking van Uitvoeringsverordening (EU) nr. 844/2012 van de Commissie ( PB L 392 van 23.11.2020, blz. 20 ). ( 8 ) Verordening (EU) 2018/605 van de Commissie van 19 april 2018 tot wijziging van bijlage II bij Verordening (EG) nr. 1107/2009 met betrekking tot de vaststelling van wetenschappelijke criteria voor de vaststelling van hormoonontregelende eigenschappen ( PB L 101 van 20.4.2018, blz. 33 ). BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) In rij 74 (Ziram), zesde kolom (Geldigheidsduur), wordt de datum vervangen door “15 maart 2025”. 2) In rij 90 (Mepanipyrim), zesde kolom (Geldigheidsduur), wordt de datum vervangen door “15 maart 2025”. 3) In rij 123 (Clodinafop), zesde kolom (Geldigheidsduur), wordt de datum vervangen door “15 december 2025”. 4) In rij 124 (Pirimicarb), zesde kolom (Geldigheidsduur), wordt de datum vervangen door “15 maart 2025”. 5) In rij 125 (Rimsulfuron), zesde kolom (Geldigheidsduur), wordt de datum vervangen door “15 augustus 2025”. 6) In rij 127 (Triticonazool), zesde kolom (Geldigheidsduur), wordt de datum vervangen door “15 maart 2025”. 7) In rij 130 (Cyprodinil), zesde kolom (Geldigheidsduur), wordt de datum vervangen door “15 maart 2025”. 8) In rij 131 (Fosetyl), zesde kolom (Geldigheidsduur), wordt de datum vervangen door “15 maart 2025”. 9) In rij 132 (Trinexapac), zesde kolom (Geldigheidsduur), wordt de datum vervangen door “15 december 2024”. 10) In rij 133 (Dichloorprop-P), zesde kolom (Geldigheidsduur), wordt de datum vervangen door “15 maart 2025”. 11) In rij 134 (Metconazool), zesde kolom (Geldigheidsduur), wordt de datum vervangen door “15 maart 2025”. 12) In rij 135 (Pyrimethanil), zesde kolom (Geldigheidsduur), wordt de datum vervangen door “15 maart 2025”. 13) In rij 136 (Triclopyr), zesde kolom (Geldigheidsduur), wordt de datum vervangen door “15 december 2024”. 14) In rij 137 (Metrafenon), zesde kolom (Geldigheidsduur), wordt de datum vervangen door “15 december 2024”. 15) In rij 138 ( Bacillus subtilis (Cohn 1872) stam QST 713), zesde kolom (Geldigheidsduur), wordt de datum vervangen door “15 augustus 2024”. 16) In rij 139 (Spinosad), zesde kolom (Geldigheidsduur), wordt de datum vervangen door “15 maart 2025”. 17) In rij 193 ( Bacillus thuringiensis subsp. aizawai stam ABTS-1857 en stam GC-91), zesde kolom (Geldigheidsduur), wordt de datum vervangen door “15 augustus 2024”. 18) In rij 194 ( Bacillus thuringiensis subsp. israeliensis (serotype H-14) stam AM65-52), zesde kolom (Geldigheidsduur), wordt de datum vervangen door “15 augustus 2024”. 19) In rij 195 ( Bacillus thuringiensis subsp. kurstaki stam ABTS 351, stam PB 54, stam SA 11, stam SA12, stam EG 2348), zesde kolom (Geldigheidsduur), wordt de datum vervangen door “15 augustus 2024”. 20) In rij 197 ( Beauveria bassiana stam ATCC 74040, stam GHA), zesde kolom (Geldigheidsduur), wordt de datum vervangen door “30 september 2025”. 21) In rij 198 ( Cydia pomonella Granulovirus (CpGV)), zesde kolom (Geldigheidsduur), wordt de datum vervangen door “15 augustus 2024”. 22) In rij 204 ( Trichoderma atroviride (vroeger T. harzianum ) stam T11), zesde kolom (Geldigheidsduur), wordt de datum vervangen door “15 april 2025”. 23) In rij 206 ( Trichoderma harzianum stam T-22, stam ITEM 908), zesde kolom (Geldigheidsduur), wordt de datum vervangen door “15 april 2025”. 24) In rij 207 ( Trichoderma asperellum (vroeger T. harzianum ) stam ICC012, stam T25, stam TV1), zesde kolom (Geldigheidsduur), wordt de datum vervangen door “15 april 2025”. 25) In rij 208 ( Trichoderma gamsii (vroeger T. viride ) stam ICC080), zesde kolom (Geldigheidsduur), wordt de datum vervangen door “15 april 2025”. 26) In rij 213 (Fenpyroximaat), zesde kolom (Geldigheidsduur), wordt de datum vervangen door “15 juni 2026”. 27) In rij 300 (Malathion), zesde kolom (Geldigheidsduur), wordt de datum vervangen door “31 juli 2026”. 28) In rij 313 (Pyridaben), zesde kolom (Geldigheidsduur), wordt de datum vervangen door “31 juli 2026”.",
  "source": "EUR LEX"
}