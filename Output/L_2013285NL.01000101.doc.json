{
  "url": "http://www.w3.org/1999/xhtml\">",
  "content": "L_2013285NL.01000101.xml 29.10.2013 NL Publicatieblad van de Europese Unie L 285/1 GEDELEGEERDE VERORDENING (EU) Nr. 1047/2013 VAN DE COMMISSIE van 21 augustus 2013 tot wijziging van Gedelegeerde Verordening (EU) nr. 114/2013 van de Commissie teneinde de gemiddelde specifieke CO 2 -emissies voor de fabrikant Piaggio te corrigeren (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 510/2011 van het Europees Parlement en de Raad van 11 mei 2011 tot vaststelling van emissienormen voor nieuwe lichte bedrijfsvoertuigen in het kader van de geïntegreerde benadering van de Unie om de CO 2 -emissies van lichte voertuigen te beperken ( 1 ) , en met name artikel 11, lid 7, Overwegende hetgeen volgt: (1) De fabrikant van lichte bedrijfsvoertuigen Piaggio heeft de Commissie meegedeeld dat de voor die fabrikant gespecificeerde gemiddelde specifieke CO 2 -emissies in 2010 in Gedelegeerde Verordening (EU) nr. 114/2013 van de Commissie van 6 november 2012 houdende aanvulling van Verordening (EU) nr. 510/2011 van het Europees Parlement en de Raad, wat betreft de regels voor de toepassing van een afwijking van de specifieke CO 2 -emissiedoelstellingen voor nieuwe lichte bedrijfsvoertuigen ( 2 ) , onjuist zijn. De fabrikant heeft gedetailleerd bewijsmateriaal aangevoerd waaruit blijkt dat de gemiddelde specifieke CO 2 -emissies in 2010 aanzienlijk hoger waren dan de in die verordening aangegeven waarde. (2) De Commissie heeft het door Piaggio verstrekte bewijsmateriaal onderzocht en meent dat de waarde gecorrigeerd moet worden. (3) Gedelegeerde Verordening (EU) nr. 114/2013 dient derhalve dienovereenkomstig te worden aangepast, HEEFT DE VOLGENDE VERORDENING VASTGESTELD: Artikel 1 In de lijst in bijlage III bij Gedelegeerde Verordening (EU) nr. 114/2013 wordt de tekst in de tweede kolom, met de titel „Gemiddelde emissies (g/km)”, voor het merk Piaggio vervangen door „177,00”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 augustus 2013. Voor de Commissie De voorzitter José Manuel BARROSO ( 1 ) PB L 145 van 31.5.2011, blz. 1 . ( 2 ) PB L 38 van 9.2.2013, blz. 1 .",
  "source": "EUR LEX"
}