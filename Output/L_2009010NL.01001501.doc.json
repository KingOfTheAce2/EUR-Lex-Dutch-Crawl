{
  "url": "http://www.w3.org/1999/xhtml\">",
  "content": "L_2009010NL.01001501.xml 15.1.2009 NL Publicatieblad van de Europese Unie L 10/15 BESLUIT VAN DE COMMISSIE van 4 december 2006 betreffende de sluiting van een overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie en de regering van de Republiek Kazachstan (2009/25/Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gezien de goedkeuring door de Raad, Overwegende hetgeen volgt: De Overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie en de regering van de Republiek Kazachstan moet worden gesloten, BESLUIT: Artikel 1 De Overeenkomst voor samenwerking op het gebied van het vreedzame gebruik van kernenergie tussen de Europese Gemeenschap voor Atoomenergie en de regering van de Republiek Kazachstan wordt hierbij namens de Europese Gemeenschap voor Atoomenergie goedgekeurd. De tekst van deze overeenkomst is bij dit besluit gevoegd. Artikel 2 De voorzitter van de Commissie of het met energiezaken belaste lid van de Commissie wordt gemachtigd namens de Europese Gemeenschap voor Atoomenergie de overeenkomst te ondertekenen en alle nodige maatregelen te treffen met het oog op de inwerkingtreding van deze overeenkomst. Gedaan te Brussel, 4 december 2006. Voor de Commissie Andris PIEBALGS Lid van de Commissie",
  "source": "EUR LEX"
}