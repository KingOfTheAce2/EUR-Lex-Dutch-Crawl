{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0107:NL:HTML\">",
  "content": "EUR-Lex - 32004D0107 - NL Avis juridique important | 32004D0107 2004/107/EG: Besluit van de Raad van 22 december 2003 betreffende de sluiting van een aanvullend protocol betreffende de handel in bepaalde soorten vis en visserĳproducten bĳ de Europaovereenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en Roemenië, anderzĳds Publicatieblad Nr. L 032 van 05/02/2004 blz. 0011 - 0011 Besluit van de Raad van 22 december 2003 betreffende de sluiting van een aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en Roemenië, anderzijds (2004/107/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is wenselijk de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en Roemenië, anderzijds(1), aan te vullen met een aanvullend protocol, teneinde preferentiële voorwaarden vast te stellen voor de invoer in de Gemeenschap van bepaalde vis en visserijproducten van oorsprong uit Roemenië en voor de invoer in Roemenië van bepaalde vis en visserijproducten van oorsprong uit de Gemeenschap. (2) Daartoe dient een nieuw protocol betreffende de handelsregeling voor bepaalde vis en visserijproducten aan voornoemde Europaovereenkomst te worden toegevoegd. (3) Het protocol dient te worden goedgekeurd, BESLUIT: Artikel 1 Het aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Roemenië, anderzijds, wordt namens de Gemeenschap goedgekeurd. De tekst van het aanvullend protocol is aan dit besluit gehecht. Artikel 2 De voorzitter van de Raad stelt de regering van Roemenië in kennis van de goedkeuring van het protocol door de Gemeenschap overeenkomstig artikel 4 van dat protocol. Gedaan te Brussel, 22 december 2003. Voor de Raad De voorzitter A. Matteoli (1) PB L 357 van 31.12.1994, blz. 2.",
  "source": "EUR LEX"
}