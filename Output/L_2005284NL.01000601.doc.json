{
  "url": "http://www.w3.org/1999/xhtml\">",
  "content": "L_2005284NL.01000601.xml 27.10.2005 NL Publicatieblad van de Europese Unie L 284/6 BESLUIT VAN DE COMMISSIE van 19 oktober 2005 houdende benoeming van de leden van de Europese groep ethiek van de exacte wetenschappen en de nieuwe technologieën voor haar derde mandaat (2005/754/EG) DE COMMISSIE VAN DE EUROPESE GEMEENSCHAPPEN, Gelet op Besluit SEC(97) 2404 van de Commissie van 16 december 1997 waarbij de Europese groep ethiek van de exacte wetenschappen en de nieuwe technologieën (EGE) wordt opgericht en de voorzitter van de Europese Commissie wordt gemachtigd de leden te benoemen, Gelet op Besluit C(2001) 691 van de Commissie van 26 maart 2001 betreffende de herziening van de opdracht van de Europese groep ethiek van de exacte wetenschappen en de nieuwe technologieën, Gelet op Besluit 2005/383/EG van de Commissie van 11 mei 2005 ( 1 ) inzake de verlenging van het mandaat van de Europese groep ethiek van de exacte wetenschappen en de nieuwe technologieën, Gezien de open uitnodiging tot het indienen van blijken van belangstelling die op 20 mei 2005 op de website van de EGE is gepubliceerd met als sluitingsdatum 20 juni 2005, Overwegende hetgeen volgt: (1) De EGE is een onafhankelijk en multidisciplinair adviesorgaan van de Europese Commissie dat vijftien leden telt. (2) Na de oproep tot het indienen van blijken van belangstelling werden 38 aanmeldingen ontvangen ( 2 ) . Van de tien zittende EGE-leden die voor herbenoeming in aanmerking komen, hebben er negen belangstelling voor een nieuwe ambtstermijn ( 3 ) . (3) In de EGE moet een breed scala van deskundigheid en ervaring zijn vertegenwoordigd. (4) De leden worden ad personam benoemd op grond van hun deskundigheid en kwaliteiten, BESLUIT: Artikel 1 De volgende aftredende leden van de EGE worden voor een nieuwe ambtstermijn van vier jaar benoemd: 1) Rafael Capurro 2) Inez de Beaufort 3) Göran Hermerén 4) Linda Nielsen 5) Pere Puigdomenech Rosell 6) Günter Virt. Artikel 2 De volgende personen worden voor een ambtstermijn van vier jaar tot lid van de EGE benoemd: 1) Emmanuel Agius 2) Diána Bánáti 3) Anne Cambon-Thomsen 4) Carlo Casini 5) Jozef Glasa 6) Hille Haker 7) Julian Kinderlerer 8) Krzysztof Marczewski 9) Paula Martinho da Silva. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 19 oktober 2005. Voor de Commissie José Manuel BARROSO De voorzitter ( 1 ) PB L 127 van 20.5.2005, blz. 17 . ( 2 ) Zie artikel 3, lid 2, vijfde streepje, van Besluit 2005/383/EG: „De keuze en selectie van de leden van de EGE vindt plaats op basis van een open uitnodiging tot het indienen van blijken van belangstelling.”. ( 3 ) Zie artikel 3, lid 2, derde streepje, van Besluit 2005/383/EG: „Elk lid van de EGE wordt voor een ambtstermijn van vier jaar benoemd. Deze benoeming kan met ten hoogste twee ambtstermijnen worden verlengd.”.",
  "source": "EUR LEX"
}