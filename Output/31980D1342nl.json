{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1342:NL:HTML\">",
  "content": "EUR-Lex - 31980D1342 - NL Avis juridique important | 31980D1342 80/1342/EEG: Beschikking van de Commissie van 18 december 1980 met betrekking tot de uitvoering van de hervorming van de landbouwstructuur in België, overeenkomstig de Richtlijnen 72/159/EEG en 75/268/EEG van de Raad (Slechts de teksten in de Franse en de Nederlandse taal zijn authentiek) Publicatieblad Nr. L 384 van 31/12/1980 blz. 0008 - 0008 BESCHIKKING VAN DE COMMISSIE  van 18 december 1980  met betrekking tot de uitvoering van de hervorming van de landbouwstructuur in België, overeenkomstig de Richtlijnen 72/159/EEG en 75/268/EEG van de Raad  (Slechts de teksten in de Nederlandse en de Franse taal zijn authentiek)  (80/1342/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 80/370/EEG (2), met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), laatstelijk gewijzigd bij Richtlijn 80/666/EEG (4), met name op artikel 13, Overwegende dat de Belgische Regering op 15 september 1980 mededeling heeft gedaan van de volgende wettelijke en bestuursrechtelijke bepalingen:    - Ministerieel Besluit van 25 april 1980 tot toekenning van een jaarlijkse compenserende vergoeding voor de permanente natuurlijke handicaps aan de landbouwers van probleemgebieden, - Koninklijk Besluit van 24 juli 1980 betreffende de modernisering van landbouwbedrijven in probleemgebieden, - Ministerieel Besluit van 11 juni 1980 tot toekenning van investeringssteun aan groeperingen ter bevordering van de rationele groenvoederproduktie en weide-uitbating, Overwegende dat de Commissie ingevolge artikel 18, lid 3, van Richtlijn 72/159/EEG en artikel 13 van Richtlijn 75/268/EEG bij beschiking moet vaststellen of, met inachtneming van de vorengenoemde bepalingen, de in België bestaande regelingen ter uitvoering van Richtlijn 72/159/EEG, en de Titels III en IV van Richtlijn 75/268/EEG alsmede de medegedeelde regelingen ter uitvoering van Titel II van Richtlijn 75/268/EEG nog steeds voldoen aan de voorwaarden voor financiële deelneming van de Gemeenschap; Overwegende dat de genoemde bepalingen beantwoorden aan de voorwaarden en doelstellingen van de Richtlijnen 72/159/EEG en 75/268/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 1. De in België bestaande regelingen ter uitvoering van Richtlijn 72/159/EEG en de Titels III en IV van Richtlijn 75/268/EEG voldoen, met inachtneming van de in de considerans genoemde bepalingen nog steeds aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties. 2. Het Ministerieel Besluit van 25 april 1980 tot toekenning van een jaarlijkse compenserende vergoeding voor de permanente natuurlijke handicaps aan de landbouwers van probleemgebieden voldoet aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG genoemde gemeenschappelijke actie. Artikel 2 Deze beschikking is gericht tot het Koninkrijk België. Gedaan te Brussel, 18 december 1980. Voor de Commissie Finn GUNDELACH Vice-Voorzitter  (1)PB nr. L 96 van 23.4.1972, blz. 1. (2)PB nr. L 90 van 3.4.1980, blz. 43. (3)PB nr. L 128 van 19.5.1975, blz. 1. (4)PB nr. L 180 van 14.7.1980, blz. 34.",
  "source": "EUR LEX"
}