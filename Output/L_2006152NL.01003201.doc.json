{
  "url": "http://www.w3.org/1999/xhtml\">",
  "content": "L_2006152NL.01003201.xml 7.6.2006 NL Publicatieblad van de Europese Unie L 152/32 BESCHIKKING VAN DE COMMISSIE van 31 mei 2006 tot wijziging van het aanhangsel bij bijlage XIV bij de Toetredingsakte van 2003 wat bepaalde inrichtingen in de vlees- en vissector in Slowakije betreft (Kennisgeving geschied onder nummer C(2006) 2073) (Voor de EER relevante tekst) (2006/394/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Akte van toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op bijlage XIV, hoofdstuk 5, afdeling B, onder d), Overwegende hetgeen volgt: (1) Aan Slowakije is voor bepaalde in het aanhangsel ( 1 ) van bijlage XIV bij de Toetredingsakte van 2003 vermelde inrichtingen een overgangsperiode toegestaan. (2) Het aanhangsel van bijlage XIV bij de Toetredingsakte van 2003 is gewijzigd bij Beschikking 2004/463/EG ( 2 ) , Beschikking 2005/189/EG ( 3 ) en Beschikking 2005/661/EG ( 4 ) van de Commissie. (3) Volgens een officiële verklaring van de bevoegde Slowaakse autoriteit heeft één vleesinrichting haar moderniseringsproces voltooid en voldoet zij nu volledig aan de communautaire wetgeving. Eén vleesinrichting op de lijst van inrichtingen waarvoor een overgangsregeling geldt, heeft haar activiteiten deels gestaakt. Eén visinrichting is gesloten. Deze inrichtingen moeten daarom worden geschrapt uit de lijst van inrichtingen waarvoor een overgangsregeling geldt. (4) Het aanhangsel bij bijlage XIV bij de Toetredingsakte van 2003 moet daarom dienovereenkomstig worden gewijzigd. Ter wille van de duidelijkheid moet het worden vervangen. (5) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Het aanhangsel van bijlage XIV bij de Toetredingsakte van 2003 wordt vervangen door de tekst in de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 31 mei 2006. Voor de Commissie Markos KYPRIANOU Lid van de Commissie ( 1 ) PB C 227 E van 23.9.2003, blz. 1654 . ( 2 ) PB L 156 van 30.4.2004, blz. 138 ; gerectificeerd in PB L 202 van 7.6.2004, blz. 95 . ( 3 ) PB L 62 van 9.3.2005, blz. 34 . ( 4 ) PB L 245 van 21.9.2005, blz. 18 . BIJLAGE „Aanhangsel bedoeld in hoofdstuk 5, afdeling B, van bijlage XIV ( 1 ) Lijst van inrichtingen, met de tekortkomingen en de uiterste data voor het verhelpen van de tekortkomingen Veterinair erkenningsnummer Naam van de inrichting Tekortkomingen Datum waarop aan alle voorschriften moet zijn voldaan GA 6-2 Sered'ský MP a.s., Bratislavská 385, Sered' Richtlijn 64/433/EEG van de Raad: Bijlage I, hoofdstuk I, punt 1, onder a), b) en g) Bijlage I, hoofdstuk I, punt 11 Bijlage I, hoofdstuk II, punt 14, onder a) 31.12.2006 ( 1 ) Voor de tekst van bijlage XIV, zie PB L 236 van 23.9.2003, blz. 915 .”",
  "source": "EUR LEX"
}