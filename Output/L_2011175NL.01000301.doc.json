{
  "url": "http://www.w3.org/1999/xhtml\">",
  "content": "L_2011175NL.01000301.xml 2.7.2011 NL Publicatieblad van de Europese Unie L 175/3 UITVOERINGSVERORDENING (EU) Nr. 644/2011 VAN DE COMMISSIE van 1 juli 2011 houdende opening van openbare inschrijving nr. 1/2011 EU voor de verkoop van alcohol uit wijnbouwproducten voor nieuwe vormen van industrieel gebruik DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 1 ) , en met name artikel 33, Overwegende hetgeen volgt: (1) In artikel 3, lid 2, van Verordening (EG) nr. 491/2009 van de Raad van 25 mei 2009 tot wijziging van Verordening (EG) nr. 1234/2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 2 ) is bepaald dat artikel 128, lid 3, van Verordening (EG) nr. 479/2008 van de Raad van 29 april 2008 houdende een gemeenschappelijke ordening van de wijnmarkt, tot wijziging van de Verordeningen (EG) nr. 1493/1999, (EG) nr. 1782/2003, (EG) nr. 1290/2005, (EG) nr. 3/2008 en tot intrekking van de Verordeningen (EEG) nr. 2392/86 en (EG) nr. 1493/1999 ( 3 ) van toepassing blijft, ook al wordt deze laatste verordening ingetrokken. (2) Artikel 128 van Verordening (EG) nr. 479/2008 bepaalt dat de maatregelen met betrekking tot de marktmechanismen op grond van titel III van Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 4 ) van toepassing blijven, ook al wordt deze laatste verordening ingetrokken, indien deze maatregelen vóór 1 augustus 2008 zijn opgestart of getroffen. Ook in artikel 103 van Verordening (EG) nr. 555/2008 van de Commissie van 27 juni 2008 tot vaststelling van de uitvoeringsbepalingen voor Verordening (EG) nr. 479/2008 van de Raad houdende een gemeenschappelijke ordening van de wijnmarkt, wat betreft de steunprogramma’s, de handel met derde landen, het productiepotentieel en de controles in de wijnsector ( 5 ) is bepaald dat de desbetreffende bepalingen van Verordening (EG) nr. 1623/2000 van de Commissie van 25 juli 2000 tot vaststelling van de uitvoeringsbepalingen met betrekking tot de marktmechanismen als bedoeld in Verordening (EG) nr. 1493/1999 houdende een gemeenschappelijke ordening van de wijnmarkt ( 6 ) blijven gelden, ook al is Verordening (EG) nr. 1623/2000 ingetrokken, voor zover die voorschriften betrekking hebben op maatregelen waarvoor vóór 1 augustus 2008 verplichtingen zijn aangegaan. (3) Voorraden alcohol uit wijnbouwproducten die vóór 1 augustus 2008 zijn ontstaan, moeten worden afgezet. Overeenkomstig artikel 128, lid 3, onder b), van Verordening (EG) nr. 479/2008 en artikel 103, lid 1, onder a), van Verordening (EG) nr. 555/2008, blijven artikel 31 van Verordening (EG) nr. 1493/1999 en hoofdstuk IV van Verordening (EG) nr. 1623/2000 van toepassing voor deze maatregel. (4) Bij Verordening (EG) nr. 1623/2000 zijn onder meer de uitvoeringsbepalingen vastgesteld voor de afzet van de door distillatie als bedoeld in de artikelen 27, 28 en 30 van Verordening (EG) nr. 1493/1999 ontstane alcoholvoorraden die in het bezit zijn van de interventiebureaus. (5) Overeenkomstig artikel 80 van Verordening (EG) nr. 1623/2000 moet een openbare inschrijving voor de verkoop van alcohol uit wijnbouwproducten voor nieuwe vormen van industrieel gebruik worden gehouden om de voorraden alcohol uit wijnbouwproducten van de Unie te verkleinen en om het mogelijk te maken dat in de Unie kleinschalige industriële projecten worden uitgevoerd. De door de lidstaten opgeslagen EU-alcohol uit wijnbouwproducten bestaat uit hoeveelheden die zijn verkregen bij distillatie als bedoeld in de artikelen 27, 28 en 30 van Verordening (EG) nr. 1493/1999. (6) Het is wenselijk om voor de biedingen minimumprijzen vast te stellen die naar categorie van eindbestemming zijn gedifferentieerd. (7) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 1.   Bij deze verordening, die geldt als bericht van inschrijving in de zin van artikel 81 van Verordening (EG) nr. 1623/2000, wordt overgegaan tot de verkoop van alcohol uit wijnbouwproducten voor nieuwe vormen van industrieel gebruik. De openbare inschrijving heeft het nummer 01/2011 EU. De alcohol is verkregen bij distillatie als bedoeld in de artikelen 27, 28 en 30 van Verordening (EG) nr. 1493/1999 en is in het bezit van de interventiebureaus van Cyprus en Hongarije. 2.   De te koop aangeboden hoeveelheid bedraagt 61 834,8931 hl alcohol 100 % vol. De nummers van de opslagtanks, de plaatsen van opslag en de hoeveelheid alcohol 100 % vol in elk van die opslagtanks zijn vermeld in de bijlage. Artikel 2 De verkoop vindt plaats overeenkomstig het bepaalde in de artikelen 79, 81, 82, 83, 84, 85, 96, 97, 98, 99, 100, 101 en 102 van Verordening (EG) nr. 1623/2000. Artikel 3 1.   De biedingen moeten worden afgegeven bij het interventiebureau dat in het bezit is van de betrokken alcohol, namelijk: Hongaars interventiebureau: Mezőgazdasági és Vidékfejlesztési Hivatal 1095 Budapest, Soroksári út 22-24. Tel. +36 12196260. Fax: +36 15771317 Levelezési cím: 1385 Budapest 62. Pf. 867. HONGARIJE E-mail: ertekesites@mvh.gov.hu Website: http://www.mvh.gov.hu/ Cypriotisch interventiebureau: Wine Products Council 86 Franklin Roosevelt str. Petra Business Centre 3011 Limassol CYPRUS E-mail: extaff@wpc.org.cy Website: http://www.wpc.org.cy/en_index.html 2.   De biedingen moeten zich bevinden in een verzegelde enveloppe met de vermelding „Soumission — adjudication en vue de nouvelles utilisations industrielles, n o 01/2011 UE” (Bod — openbare inschrijving voor nieuwe vormen van industrieel gebruik nr. 01/2011 EU), welke enveloppe zelf in de enveloppe met het adres van het betrokken interventiebureau moet zijn gedaan. 3.   De biedingen moeten het betrokken interventiebureau uiterlijk de derde dinsdag volgend op de dag van de bekendmaking van deze verordening om 12.00 uur (plaatselijke tijd Brussel) bereiken. 4.   Elk bod moet vergezeld gaan van het bewijs dat bij het interventiebureau dat de betrokken alcohol in zijn bezit heeft, een inschrijvingszekerheid ten bedrage van 4 EUR per hl alcohol 100 % vol is gesteld. Artikel 4 De laagste prijs die kan worden geboden, bedraagt 5 EUR per hectoliter alcohol 100 % vol die bestemd is om te worden gebruikt als brandstof voor stookinstallaties en cementfabrieken, en 30 EUR per hectoliter alcohol 100 % vol die bestemd is voor de vervaardiging van andere industriële producten, met name antivries- en wasmiddelen. Artikel 5 De regeling inzake de bemonstering is vastgesteld bij artikel 98 van Verordening (EG) nr. 1623/2000. De prijs van de monsters bedraagt 10 EUR per liter. Het interventiebureau verstrekt alle nuttige inlichtingen over de kenmerken van de te koop aangeboden alcohol. Artikel 6 De uitvoeringszekerheid bedraagt 30 EUR per hectoliter alcohol 100 % vol. Artikel 7 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juli 2011. Voor de Commissie, namens de voorzitter , Dacian CIOLOŞ Lid van de Commissie ( 1 ) PB L 179 van 14.7.1999, blz. 1 . ( 2 ) PB L 154 van 17.6.2009, blz. 1 . ( 3 ) PB L 148 van 6.6.2008, blz. 1 . ( 4 ) PB L 179 van 14.7.1999, blz. 1 . ( 5 ) PB L 170 van 30.6.2008, blz. 1 . ( 6 ) PB L 194 van 31.7.2000, blz. 45 . BIJLAGE OPENBARE INSCHRIJVING Nr. 01/2011 EU VOOR DE VERKOOP VAN ALCOHOL VOOR NIEUWE VORMEN VAN INDUSTRIEEL GEBRUIK Plaats van opslag, hoeveelheid en kenmerken van de te koop aangeboden alcohol Lidstaat Plaats en contact Nummer van de opslagtanks/Nummer van de partijen Hoeveelheid zuivere alcohol in hl 100 % vol Als bedoeld in artikel xx van Verordening (EG) nr. 1493/1999 Type alcohol Alcoholgehalte (in % vol) HONGARIJE Tartalégazdálkodási Kht Szöke József 7041 Vajta, Kerekerdei telep Hrsz.0179/7 Tel./Fax: +36 25229176 Provincie: Fejér T-3 ALK01 16 826,9197 29 + 30 brut 93-94,5 % T-8 ALK02 16 129,0143 29 + 30 brut 93-94,5 % Tartalégazdálkodási Kht Mihályi Zoltán 5130 Jászapáti, Tanya hrsz.266 Tel./Fax: +36 57540950 Provincie: Jász-Nagykun-Szolnok 7 ALK03 4 503,8456 29 + 30 brut 93-94,5 % 8 ALK04 3 501,0925 29 + 30 brut 93-94,5 % 9 ALK05 4 607,8723 29 + 30 brut 93-94,5 % 10 ALK06 4 510,6906 29 + 30 brut 93-94,5 % 12 ALK07 4 558,2781 29 + 30 brut 93-94,5 % Totaal 54 637,7131 CYPRUS Wine Products Council (Zakaki, Limassol Cyprus) 4 1 765,54 27 brut 94,23 % 2 1 484,27 27 brut 92,75 % 3 1 229,23 27 brut 93,79 % 5 1 356,93 27 brut 93,03 % 6 1 361,21 27 brut 93,93 % Totaal 7 197,18 Algemeen totaal 61 834,8931",
  "source": "EUR LEX"
}