{
  "url": "http://www.w3.org/1999/xhtml\">",
  "content": "L_2014165NL.01003001.xml 4.6.2014 NL Publicatieblad van de Europese Unie L 165/30 BESLUIT VAN DE RAAD van 13 mei 2014 betreffende de sluiting, namens de Europese Unie en haar lidstaten, van het Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, om rekening te houden met de toetreding van de Republiek Kroatië tot de Europese Unie (2014/321/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 6, onder a), i), en artikel 218, lid 8, tweede alinea, Gezien de Akte betreffende de toetreding van Kroatië, en met name artikel 6, lid 2, tweede alinea, Gezien het voorstel van de Europese Commissie, Gezien de goedkeuring door het Europees Parlement, Overwegende hetgeen volgt: (1) Overeenkomstig Besluit 2014/172/EU van de Raad ( 1 ) , is het Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, dat bedoeld is om rekening te houden met de toetreding van de Republiek Kroatië tot de Europese Unie („het protocol”), ondertekend, onder voorbehoud van de sluiting ervan. (2) Het protocol wordt, met betrekking tot de onderdelen die tot de bevoegdheid van de Europese Gemeenschap voor Atoomenergie behoren, volgens een afzonderlijke procedure gesloten. (3) Het protocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het Protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, dat bedoeld is om rekening te houden met de toetreding van de Republiek Kroatië tot de Europese Unie, wordt namens de Unie en haar lidstaten goedgekeurd ( 2 ) . Artikel 2 De voorzitter van de Raad wordt hierbij gemachtigd om de persoon of personen aan te wijzen die bevoegd is of zijn, om namens de Europese Unie en haar lidstaten, over te gaan tot nederlegging van de akten van goedkeuring, bedoeld in artikel 11, lid 2, van het protocol. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 13 mei 2014. Voor de Raad De voorzitter E. VENIZELOS ( 1 ) PB L 93 van 28.3.2014, blz. 1 . ( 2 ) De tekst van het protocol is samen met het besluit betreffende de ondertekening ervan bekendgemaakt in PB L 93 van 28.3.2014, blz. 2 .",
  "source": "EUR LEX"
}