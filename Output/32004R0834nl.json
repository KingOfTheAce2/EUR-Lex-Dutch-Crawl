{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0834:NL:HTML\">",
  "content": "EUR-Lex - 32004R0834 - NL Avis juridique important | 32004R0834 Verordening (EG) nr. 834/2004 van de Commissie van 28 april 2004 tot wĳziging van Verordening (EG) nr. 338/97 van de Raad inzake de bescherming van in het wild levende dier- en plantensoorten door controle op het desbetreffende handelsverkeer Publicatieblad Nr. L 127 van 29/04/2004 blz. 0040 - 0042 Verordening (EG) nr. 834/2004 van de Commissie van 28 april 2004 tot wijziging van Verordening (EG) nr. 338/97 van de Raad inzake de bescherming van in het wild levende dier- en plantensoorten door controle op het desbetreffende handelsverkeer DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 338/97 van de Raad inzake de bescherming van in het wild levende dier- en plantensoorten door controle op het desbetreffende handelsverkeer(1), en met name op artikel 19, lid 3, Overwegende hetgeen volgt: (1) In Verordening (EG) nr. 338/97 van de Raad zijn lijsten opgenomen van dier- en plantensoorten waarvan de handel is beperkt of gereguleerd. In deze lijsten zijn de lijsten overgenomen van de bijlagen bij de Overeenkomst inzake de internationale handel in bedreigde in het wild levende dier- en plantensoorten, hierna de \"CITES-Overeenkomst\" genoemd. (2) Bijlage A van Verordening (EG) nr. 338/97 van de Raad bevat de in bijlage I bij de Overeenkomst opgenomen soorten met betrekking waartoe de lidstaten geen voorbehoud hebben gemaakt; bijgevolg moet Varanus nebulosus in eerstgenoemde bijlage worden opgenomen. (3) Wijzigingen in bijlage III bij de Overeenkomst overeenkomstig het bepaalde in artikel XVI van de Overeenkomst moeten eveneens worden aangebracht in bijlage C bij Verordening (EG) nr. 338/97 van de Raad en in de \"Opmerkingen over de interpretatie van de bijlagen A, B, C en D\". Meer bepaald moeten Argentinië, Australië, Indonesië, Mexico, Nieuw-Zeeland en Peru worden vermeld als staten waar in bijlage III bij de Overeenkomst opgenomen soorten voorkomen. (4) De annotatie met betrekking tot sommige koraalsoorten moet zodanig worden aangepast dat bepaalde termen van de CITES-Resolutie Conf. 11.10 betreffende de definities van koraalzand en koraalfragmenten worden overgenomen, overeenkomstig de definitie van \"specimens\" in artikel 2, onder t), van Verordening (EG) nr. 338/97; de annotatie betreffende Aloe-soorten moet een expliciete verwijzing bevatten naar de in bijlage A vermelde soorten; en de annotatie bij Guaiacum spp. moet zodanig worden veranderd dat de delen en derivaten waarover op de 12e Conferentie is besloten, worden aangeduid. (5) De Wetenschappelijke Studiegroep heeft, op basis van de in artikel 3, lid 4, onder a), van Verordening (EG) nr. 338/97 beschreven criteria, bepaald dat sommige soorten moeten worden geschrapt uit de lijst van dieren waarvan de invoer in de Gemeenschap wegens het desbetreffende handelsvolume moet worden gecontroleerd, terwijl bepaalde andere soorten aan die lijst moeten worden toegevoegd. (6) Verordening (EG) nr. 338/97 moet dus dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het krachtens artikel 18 van Verordening (EG) nr. 338/97 ingestelde Comité voor de handel in bedreigde in het wild levende dier- en plantensoorten, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 338/97 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de eenentwintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 april 2004. Voor de Commissie Margot Wallström Lid van de Commissie (1) PB L 61 van 3.3.1997, blz. 1. Verordening laatstelijk gewijzigd bij Verordening (EG) nr. 1497/2003 van de Commissie (PB L 215 van 27.8.2003, blz. 3). BIJLAGE De bijlage bij Verordening (EG) nr. 338/97 wordt als volgt gewijzigd: 1. In opmerking nr. 9 van de \"Opmerkingen over de interpretatie van de bijlagen A, B, C en D\", worden de volgende gegevens opgenomen: a) \"AR (Argentinië)\" en \"AU (Australië)\" vóór \"BO (Bolivia)\"; b) \"ID (Indonesië)\" na \"IN (India)\"; c) \"MX (Mexico)\" na \"MU (Mauritius)\"; d) \"NZ (Nieuw-Zeeland)\" en \"PE (Peru)\" na \"NP (Nepal)\" 2. de kolom met de titel \"Bijlage A\" wordt gewijzigd als volgt: FAUNA, Phylum: CHORDATA, Klasse: REPTILIA, Orde: SAURIA wordt gewijzigd als volgt: met betrekking tot de familie \"Varanidae\" wordt \"Varanus nebulosus\" toegevoegd na \"Varanus komodoensis\" 3. de kolom met de titel \"Bijlage B\" wordt gewijzigd als volgt: a) Onder FAUNA: Phylum: CNIDARIA (koralen, brand- of vuurkoralen, zeeanemonen) worden de woorden \"(fossielen vallen niet onder de bepalingen van de verordening)\" vervangen door het volgende: \"De bepalingen van deze verordening zijn niet van toepassing op: Fossielen Koraalzand, dat wil zeggen materiaal dat volledig of gedeeltelijk bestaat uit fijngemalen stukken dood koraal met een doorsnede van maximaal 2 mm, dat onder andere ook de resten van Foraminifera, schelpen van weekdieren en schaaldieren en verkalkte wieren kan bevatten. Koraalfragmenten (met inbegrip van grind en puin), dat wil zeggen losse stukken gebroken of vingervormig dood koraal en ander materiaal met een doorsnede van 2 tot 30 mm.\" b) Onder FLORA: i) met betrekking tot de familie \"LILIACEAE\" wordt de tekst tussen haakjes na \"Aloe spp.\" vervangen door het volgende: \"(Met uitzondering van de in bijlage A opgenomen species en met uitzondering van Aloe vera, ook genoemd Aloe barbadensis, welke soort niet in de bijlagen van deze verordening is opgenomen)  >REFERENTIE NAAR EEN GRAFIEK>1\" ii) met betrekking tot de familie \"ZYGOPHYLLACEAE\" wordt \"Guaiacum spp. >REFERENTIE NAAR EEN GRAFIEK>1\" vervangen door \"Guaiacum spp. >REFERENTIE NAAR EEN GRAFIEK>2\". 4. In de kolom met de titel \"Bijlage C\" wordt onder FAUNA het volgende toegevoegd vóór Phylum CNIDARIA: \"Phylum: ECHINODERMATA (zeesterren, slangsterren, zee-egels en zeekomkommers) Klasse: HOLOTHUROIDEA (zeekomkommers) Orde: ASPIDOCHIROTIDA (bêche-de-mer, tripang, enz.) Familie: Stichopodidae (zeekomkommers) Isostichopus fuscus (synoniem: Stichopus fuscus) (III EC) Zeekomkommer\" 5. De kolom met de titel \"Bijlage D\" wordt gewijzigd als volgt: a) FAUNA, Phylum: CHORDATA, Klasse: REPTILIA, Orde: SAURIA wordt gewijzigd als volgt: i) met betrekking tot de familie \"Gekkonidae\" wordt \"Geckolepis maculata\" geschrapt; ii) met betrekking tot de familie \"Agamidae\" wordt \"Acanthosaura armata\" geschrapt; iii) met betrekking tot de familie \"Cordylidae\" worden \"Zonosaurus laticaudatus\" en \"Zonosaurus madagascariensis\" geschrapt; iv) met betrekking tot de familie \"Scincidae\" worden \"Tiliqua gerrardii\", \"Tiliqua gigas\" en \"Tiliqua scincoides\" geschrapt; b) Orde: SERPENTES wordt gewijzigd als volgt: i) met betrekking tot de familie \"Xenopeltidae\" wordt \"Xenopeltis unicolor §1\" geschrapt; ii) met betrekking tot de familie \"Acrochordidae\" wordt \"Acrochordus granulatus §1\" geschrapt; iii) met betrekking tot de familie \"Colubridae\" worden de volgende vermeldingen geschrapt: Ahaetulla prasina §1 Boiga dendrophila §1 Enhydris chinensis §1 Enhydris enhydris §1 Enhydris plumbea §1 Rhabdophis chrysargus §1 Zaocys dhumnades §1 iv) met betrekking tot de familie \"Elapidae\" worden de volgende vermeldingen geschrapt: Bungarus candidus §1 Laticauda colubrine §1 Laticauda crockery §1 Laticauda laticaudata §1 Laticauda schisorhynchus §1 Laticauda semifasciata §1 v) met betrekking tot de familie \"Hydrophiidae\" worden de volgende vermeldingen geschrapt: Hydrophis atriceps §1 Hydrophis belcheri §1 Hydrophis bituberculatus §1 Hydrophis brookii §1 Hydrophis caerulescens §1 Hydrophis cantoris §1 Hydrophis coggeri §1 Hydrophis cyanocinctus §1 Hydrophis czeblukovi §1 Hydrophis elegans §1 Hydrophis fasciatus §1 Hydrophis geometricus §1 Hydrophis gracilis §1 Hydrophis inornatus §1 Hydrophis klossi §1 Hydrophis lamberti §1 Hydrophis lapemoides §1 Hydrophis macdowelli §1 Hydrophis mamillaris §1 Hydrophis melanocephalus §1 Hydrophis melanosoma §1 Hydrophis obscurus §1 Hydrophis ornatus §1 Hydrophis pacificus §1 Hydrophis parviceps §1 Hydrophis semperi §1 Hydrophis spiralis §1 Hydrophis stricticollis §1 Hydrophis torquatus §1 Hydrophis vorisi §1. c) onder FLORA wordt vóór de vermelding van de familie PORTULACACEAE de volgende vermelding toegevoegd: \"Familie: PEDALIACEAE (Sesamfamilie) Harpagophytum spp. (Duivelsklauw)\"",
  "source": "EUR LEX"
}