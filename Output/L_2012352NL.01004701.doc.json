{
  "url": "http://www.w3.org/1999/xhtml\">",
  "content": "L_2012352NL.01004701.xml 21.12.2012 NL Publicatieblad van de Europese Unie L 352/47 UITVOERINGSBESLUIT 2012/809/GBVB VAN DE RAAD van 20 december 2012 tot uitvoering van Besluit 2011/486/GBVB betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2011/486/GBVB van de Raad van 1 augustus 2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan ( 1 ) , en met name artikel 5 en artikel 6, lid 1, Overwegende hetgeen volgt: (1) De Raad heeft op 1 augustus 2011 Besluit 2011/486/GBVB vastgesteld. (2) Op 20 november 2012 heeft het comité van de Veiligheidsraad van de Verenigde Naties, ingesteld krachtens punt 30 van Resolutie 1988 (2011) van de Veiligheidsraad, de lijst van personen, groepen, ondernemingen en entiteiten waarvoor beperkende maatregelen gelden, gewijzigd. (3) De bijlage bij Besluit 2011/486/GBVB moet derhalve dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2011/486/GBVB wordt gewijzigd zoals aangegeven in de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie. Gedaan te Brussel, 20 december 2012. Voor de Raad De voorzitter E. FLOURENTZOU ( 1 ) PB L 199 van 2.8.2011, blz. 57 . BIJLAGE I. De volgende vermeldingen worden toegevoegd aan de lijst in de bijlage bij Besluit 2011/486/GBVB A. Met de Taliban verbonden personen 1. Mohammed Qasim Sadozai Khudai Rahmin (ook bekend als Muhammad Qasim) Titel: Hadji. Geboortedatum: tussen 1975 en 1976. Geboorteplaats: Minar, district Garmser, provincie Helmand, Afghanistan. Nationaliteit: Afghaans. Nationaal identiteitsnr.: a) Afghaanse nationale identiteitskaart (tazkira) nr. 57388 afgegeven in district Lashkar Gah, provincie Helmand, Afghanistan b) verblijfskaart nr. 665, Ayno Maina, provincie Kandahar, Afghanistan. Adres: a) Wesh, district Spin Boldak, provincie Kandahar, Afghanistan; b) Safaar Bazaar, district Garmser, provincie Helmand, Afghanistan; c) Room number 33, 5th Floor Sarafi Market, Kandahar City, provincie Kandahar, Afghanistan. Overige informatie: a) eigenaar van Rahat Ltd. Betrokken bij de aankoop van wapens voor de Taliban, waaronder geïmproviseerde explosieven (IED); b) naam van zijn vader is Haji Mullah Wali. Andere naam van zijn vader is Haji Sadozai. Naam van zijn grootvader is Khudai Rahim. Datum van plaatsing op de VN-lijst: 21.11.2012. B. Entiteiten en andere groepen en ondernemingen die banden hebben met de Taliban 1. Rahat Ltd (ook bekend als a) Rahat Trading Company, b) Haji Muhammad Qasim Sarafi, c) New Chagai Trading) Adres: a) Branch Office 1: Room number 33, 5th Floor, Sarafi Market, Kandahar City, provincie Kandahar, Afghanistan; b) Branch Office 2: Shop number 4, Azizi Bank, Haji Muhammad Isa Market, Wesh, Spin Boldak, provincie Kandahar, Afghanistan; c) Branch Office 3: Safaar Bazaar, district Garmser, provincie Helmand, Afghanistan; d) Branch Office 4: Lashkar Gah, provincie Helmand, Afghanistan; e) Branch Office 5: district Gereshk, provincie Helmand, Afghanistan; f) Branch Office 6: district Zaranj, provincie Nimroz, Afghanistan; g) Branch Office 7: i) Dr Barno Road, Quetta, Pakistan; ii) Haji Mohammed Plaza, Tol Aram Road, bij Jamaluddin Afghani Road, Quetta, Pakistan; iii) Kandahari Bazaar, Quetta, Pakistan; h) Branch Office 8: Chaman, provincie Baluchistan, Pakistan; i) Branch Office 9: Chaghi Bazaar, Chaghi, provincie Baluchistan, Pakistan; j) Branch Office 10: Zahedan, provincie Zabol, Iran. Overige informatie: a) Rahat Ltd is door de leiding van de Taliban gebruikt om geld van externe donoren en drugshandel over te maken voor de financiering van activiteiten van de Taliban vanaf 2011 en 2012; b) eigendom van Mohammed Qasim Sadozai Khudai Rahim; c) heeft ook banden met Mohammad Naim Barich Khudaidad. Datum van plaatsing op de VN-lijst: 21.11.2012.",
  "source": "EUR LEX"
}