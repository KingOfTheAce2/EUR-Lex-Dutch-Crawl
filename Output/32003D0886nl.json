{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0886:NL:HTML\">",
  "content": "EUR-Lex - 32003D0886 - NL Avis juridique important | 32003D0886 2003/886/EG: Beschikking van de Commissie van 10 december 2003 tot vaststelling van criteria voor de overeenkomstig Richtlĳn 64/432/EEG van de Raad te verstrekken informatie (Voor de EER relevante tekst) (kennisgeving geschied onder nummer C(2003) 4606) Publicatieblad Nr. L 332 van 19/12/2003 blz. 0053 - 0061 Beschikking van de Commissie van 10 december 2003 tot vaststelling van criteria voor de overeenkomstig Richtlijn 64/432/EEG van de Raad te verstrekken informatie (kennisgeving geschied onder nummer C(2003) 4606) (Voor de EER relevante tekst) (2003/886/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 64/432/EEG van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens(1), laatstelijk gewijzigd bij Verordening (EG) nr. 1226/2002 van de Commissie(2), en met name op artikel 8, lid 2, Overwegende hetgeen volgt: (1) Richtlijn 64/432/EEG bepaalt dat de lidstaten de Commissie gegevens moeten verstrekken over de gevallen van de in bijlage E (I) vermelde ziekten en van iedere andere ziekte waarvoor in de communautaire wetgeving vastgestelde aanvullende garanties gelden, die zich op hun grondgebied hebben voorgedaan. (2) Beschikking 2002/677/EG van de Commissie(3), laatstelijk gewijzigd bij Beschikking 2003/394/EG(4), stelt standaardvoorschriften vast voor de rapportering inzake de programma's voor de uitroeiing van en de controle op dierziekten waarvoor financiële bijstand van de Gemeenschap wordt verleend. (3) De door de lidstaten verstrekte informatie kan door de Commissie worden gebruikt om lidstaten en delen van lidstaten ten aanzien van de rundveebeslagen officieel vrij te verklaren van tuberculose, brucellose of enzoötische boviene leukose, of deze status op te schorten of in te trekken zoals vastgelegd in Beschikking 2003/467/EG van de Commissie(5). (4) Wat infectieuze boviene rhinotracheitis betreft, kan de door de lidstaten verstrekte informatie door de Commissie worden gebruikt om aanvullende garanties te verlenen of in te trekken voor lidstaten of delen van lidstaten die ziektevrij zijn, zoals bepaald in Beschikking 93/42/EEG van de Commissie(6), of waar een verplicht programma wordt uitgevoerd overeenkomstig Richtlijn 64/432/EEG. (5) Wat brucella suis-infectie en overdraagbare gastro-enteritis betreft, kan de door de lidstaten verstrekte informatie door de Commissie worden gebruikt om aanvullende garanties te verlenen of in te trekken voor lidstaten of delen van lidstaten waar een verplicht programma wordt uitgevoerd of die vrij van deze ziekten zijn, overeenkomstig respectievelijk artikel 9 en 10 van Richtlijn 64/432/EEG. (6) De voorschriften inzake de door de lidstaten te verstrekken informatie met betrekking tot de ziekte van Aujeszky zijn vastgesteld in Beschikking 2001/618/EG van de Commissie(7), en met name in bijlage IV bij die beschikking. (7) Teneinde de Commissie in staat te stellen de diergezondheidssituatie goed te beoordelen, dient ook de presentatie te worden geharmoniseerd van de door de lidstaten verstrekte informatie voor andere in Richtlijn 64/432/EEG genoemde ziekten, te weten hondsdolheid, mond- en klauwzeer, besmettelijke boviene pleuropneumonie, vesiculaire varkensziekte, klassieke en Afrikaanse varkenspest, brucella suis-infectie, overdraagbare gastro-enteritis en miltvuur, voor zover deze ziekten bij runderen of varkens kunnen optreden, en dient tegelijkertijd in bepaalde afwijkingen te worden voorzien. (8) Daarom dienen uniforme criteria te worden vastgesteld voor de door de lidstaten over deze ziekten te verstrekken informatie. (9) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Tenzij in de artikelen 4 en 5 van Beschikking 2002/677/EG anders is bepaald, gelden voor de ingevolge artikel 8 van Richtlijn 64/432/EEG door de lidstaten aan de Commissie verstrekte informatie over de gevallen van de in bijlage E bij die richtlijn vermelde ziekten, met uitzondering van de ziekte van Aujeszky, de in de bijlagen I tot en met VII bij de onderhavige beschikking vastgestelde uniforme criteria. Artikel 2 Deze beschikking is voor het eerst van toepassing op de uiterlijk op 31 mei 2004 aan de Commissie toe te zenden informatie over het jaar 2003. Artikel 3 Deze beschikking is gericht tot de lidstaten. Gedaan te Brussel, 10 december 2003. Voor de Commissie David Byrne Lid van de Commissie (1) PB 121 van 29.7.1964, blz. 1977/64. (2) PB L 179 van 9.7.2002, blz. 13. (3) PB L 229 van 27.8.2002, blz. 24. (4) PB L 136 van 4.6.2003, blz. 8. (5) PB L 156 van 25.6.2003, blz. 74. (6) PB L 16 van 25.1.1993, blz. 50. (7) PB L 215 van 9.8.2001, blz. 48. BIJLAGE I Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van rundertuberculose en over de (niet onder Beschikking 2002/677/EG vallende) programma's voor de uitroeiing van en de controle op deze ziekte >PIC FILE= \"L_2003332NL.005502.TIF\"> BIJLAGE II Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van runderbrucellose en over de (niet onder Beschikking 2002/677/EG vallende) programma's voor de uitroeiing van en de controle op deze ziekte >PIC FILE= \"L_2003332NL.005602.TIF\"> BIJLAGE III Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van enzoötische boviene leukose (EBL) en over de (niet onder Beschikking 2002/677/EG vallende) programma's voor de uitroeiing van en de controle op deze ziekte >PIC FILE= \"L_2003332NL.005702.TIF\"> BIJLAGE IV Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van infectieuze boviene rhinotracheitis en over de (niet onder Beschikking 2002/677/EG vallende) programma's voor de uitroeiing van en de controle op deze ziekte >PIC FILE= \"L_2003332NL.005802.TIF\"> BIJLAGE V Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van hondsdolheid >PIC FILE= \"L_2003332NL.005902.TIF\"> BIJLAGE VI Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van mond- en klauwzeer, besmettelijke boviene pleuropneumonie, vesiculaire varkensziekte, klassieke varkenspest en Afrikaanse varkenspest >PIC FILE= \"L_2003332NL.006002.TIF\"> BIJLAGE VII Criteria voor de overeenkomstig artikel 8 van Richtlijn 64/432/EEG te verstrekken informatie over de gevallen van miltvuur (runderen en varkens), brucella suis-infectie en overdraagbare gastro-enteritis (varkens) >PIC FILE= \"L_2003332NL.006102.TIF\">",
  "source": "EUR LEX"
}