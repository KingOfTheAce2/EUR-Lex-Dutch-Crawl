{
  "url": "http://www.w3.org/1999/xhtml\">",
  "content": "L_2007262NL.01003101.xml 9.10.2007 NL Publicatieblad van de Europese Unie L 262/31 BESCHIKKING VAN DE COMMISSIE van 8 oktober 2007 tot vaststelling, voor het begrotingsjaar 2007, van de definitieve financiële toewijzingen per lidstaat, voor een bepaald aantal hectaren, voor de herstructurering en omschakeling van wijngaarden overeenkomstig Verordening (EG) nr. 1493/1999 van de Raad (Kennisgeving geschied onder nummer C(2007) 4524) (Slechts de teksten in de Bulgaarse, de Duitse, de Franse, de Griekse, de Hongaarse, de Italiaanse, de Maltese, de Portugese, de Roemeense, de Sloveense, de Slowaakse, de Spaanse en de Tsjechische taal zijn authentiek) (2007/653/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschappen, Gelet op Verordening (EG) nr. 1493/1999 van de Raad van 17 mei 1999 houdende een gemeenschappelijke ordening van de wijnmarkt ( 1 ) , en met name op artikel 14, lid 2, Overwegende hetgeen volgt: (1) De regels met betrekking tot de herstructurering en omschakeling van wijngaarden zijn vastgesteld in Verordening (EG) nr. 1493/1999 en Verordening (EG) nr. 1227/2000 van de Commissie van 31 mei 2000 tot vaststelling van bepalingen ter uitvoering van Verordening (EG) nr. 1493/1999 van de Raad houdende een gemeenschappelijke ordening van de wijnmarkt, inzonderheid met betrekking tot het productiepotentieel ( 2 ) . (2) Bij de in Verordening (EG) nr. 1227/2000 vastgestelde uitvoeringsbepalingen voor de financiële planning en voor de deelneming in de financiering van de regeling voor herstructurering en omschakeling, is bepaald dat de verwijzingen naar een begrotingsjaar gelden als verwijzingen naar betalingen die de lidstaten van 16 oktober tot en met 15 oktober van het daaropvolgende jaar daadwerkelijk hebben verricht. (3) Overeenkomstig artikel 14, lid 1, van Verordening (EG) nr. 1493/1999 kent de Commissie de lidstaten jaarlijks een eerste toewijzing toe aan de hand van objectieve criteria waarbij met specifieke situaties en behoeften en met de in het licht van het doel van de regeling te leveren inspanningen rekening wordt gehouden. (4) De Commissie heeft de indicatieve financiële toewijzingen voor het wijnoogstjaar 2006/2007 vastgesteld bij Beschikking 2006/701/EG van de Commissie ( 3 ) , en, met betrekking tot Bulgarie en Roemenië, Beschikking 2007/381/EG van de Commissie ( 4 ) . (5) Krachtens artikel 17, lid 1, van Verordening (EG) nr. 1227/2000 worden de werkelijke en betaalde uitgaven van de lidstaten beperkt tot het bedrag van hun indicatieve toewijzingen. Voor het begrotingsjaar 2007 is deze beperking van toepassing voor Italië, aangezien de werkelijke en betaalde uitgaven van die lidstaat in totaal de eerste toewijzing overschrijden. (6) Krachtens artikel 17, lid 4, van Verordening (EG) nr. 1227/2000 wordt een boete toegepast wanneer de werkelijke uitgaven van een lidstaat per hectare hoger liggen dan is aangegeven in de eerste toewijzing. Dit jaar wordt aan Malta een boete opgelegd van 16 690 euro. (7) Krachtens artikel 16, lid 1, onder c), van Verordening (EG) nr. 1227/2000 kunnen de lidstaten voor het lopende begrotingsjaar een tweede aanvraag indienen. Dit is dit jaar het geval voor Frankrijk, Hongarije, Italië, Oostenrijk, Portugal, Spanje en Tsjechië. Krachtens artikel 1, lid 1, van Verordening (EG) nr. 922/2007 van de Commissie van 1 augustus 2007 houdende afwijking van Verordening (EG) nr. 1227/2000 met betrekking tot een overgangsregeling voor de aan Bulgarije en Roemenië toegekende financiële toewijzingen voor de herstructurering en omschakeling van wijngaarden ( 5 ) mochten Bulgarije en Roemenië een aanvraag aan de Commissie zenden om later, in het begrotingsjaar 2007, uitgaven te financieren in aanvulling op het op grond van artikel 16, lid 1, onder a) en b), van die verordening aan de Commissie meegedeelde bedrag, waarbij het maximum van 90 % van de krachtens Beschikking 2007/381/EG voor hen vastgestelde financiële toewijzing in acht moest worden genomen. Bulgarije heeft een dergelijke aanvraag bij de Commissie ingediend. (8) Krachtens artikel 17, lid 3, van Verordening (EG) nr. 1227/2000 en artikel 1, lid 2, van Verordening (EG) nr. 922/2007 worden de door andere lidstaten dan Bulgarije en Roemenië bij de Commissie ingediende aanvragen om een aanvullende financiering naar evenredigheid ingewilligd, met gebruikmaking van de kredieten die overblijven nadat alle overeenkomstig artikel 16, lid 1, onder a) en b), van Verordening (EG) nr. 1227/2000 voor alle lidstaten gedeclareerde bedragen en de door Bulgarije en Roemenië overeenkomstig deze laatste bepaling en artikel 1, lid 1, van Verordening (EG) nr. 922/2007 gedeclareerde bedragen zijn afgetrokken van het totaal van de financiële toewijzingen aan de lidstaten. Deze bepaling is voor het begrotingsjaar 2007 van toepassing voor Frankrijk, Hongarije, Italië, Oostenrijk, Portugal en Spanje en Tsjechië. (9) Krachtens artikel 16, lid 1, onder b), van Verordening (EG) nr. 1227/2000 zenden de lidstaten de Commissie, uiterlijk op 10 juli van elk jaar, een staat van de op 30 juni van het lopende begrotingsjaar betaalde uitgaven met betrekking tot de herstructurerings- en omschakelingsregeling, alsmede de totale betrokken oppervlakte. In artikel 17, lid 2, van voornoemde verordening is bepaald dat de lidstaten de in artikel 16, lid 1, onder b), bedoelde uitgavenstaat slechts meedelen indien het bedrag dat zĳ overeenkomstig artikel 16, lid 1, onder a), hebben gedeclareerd, d.i. de op 30 juni van het lopende begrotingsjaar betaalde uitgaven, ten minste gelĳk is aan 75 % van het bedrag van de indicatieve toewijzing voor de betrokken lidstaat. Aangezien de door Duitsland werkelijk gedane uitgaven minder dan 75 % van de eerste toewijzing bedragen, kunnen de door Duitsland gedeclareerde betaalde uitgaven niet worden aanvaard, HEEFT DE VOLGENDE BESCHIKKING GEGEVEN: Artikel 1 De definitieve financiële toewijzingen per lidstaat, voor het wijnoogstjaar 2006/2007 en voor een bepaald aantal hectaren, voor de herstructurering en omschakeling van wijngaarden overeenkomstig Verordening (EG) nr. 1493/1999 worden voor het begrotingsjaar 2007 vastgesteld in de bijlage bij deze beschikking. Artikel 2 Deze beschikking is gericht tot de de Republiek Bulgarije, de Tsjechische Republiek, de Bondsrepubliek Duitsland, de Helleense Republiek, het Koninkrijk Spanje, de Franse Republiek, de Italiaanse Republiek, de Republiek Cyprus, het Groothertogdom Luxemburg, de Republiek Hongarije, de Republiek Malta, de Republiek Oostenrijk, de Portugese Republiek, Roemenië, de Republiek Slovenië en de Slowaakse Republiek. Gedaan te Brussel, 8 oktober 2007. Voor de Commissie Mariann FISCHER BOEL Lid van de Commissie ( 1 ) PB L 179 van 14.7.1999, blz. 1 . Verordening laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 143 van 16.6.2000, blz. 1 . Verordening laatstelijk gewijzigd bij Verordening (EG) nr. 1216/2005 ( PB L 199 van 29.7.2005, blz. 32 ). ( 3 ) PB L 290 van 20.10.2006, blz. 41 . ( 4 ) PB L 141 van 2.6.2007, blz. 80 . ( 5 ) PB L 201 van 2.8.2007, blz. 7 . BIJLAGE Definitieve financiële toewijzingen voor het wijnoogstjaar 2006/2007 (begrotingsjaar 2007) Lidstaat Oppervlakte (ha) Financiële toewijzing (EUR) Bulgarije 1 918 6 030 464 Tsjechië 1 345 3 178 866 Duitsland 1 410 9 385 538 Griekenland 823 6 420 790 Spanje 20 345 165 870 765 Frankrijk 12 769 111 282 822 Italië 13 142 100 479 369 Cyprus 145 1 971 461 Luxemburg 8 59 665 Hongarije 1 242 9 940 855 Malta 4 26 249 Oostenrijk 1 074 6 501 073 Portugal 4 117 34 284 676 Roemenië 880 6 893 688 Slovenië 108 2 120 499 Slowakije 107 536 527 Totaal 59 438 464 983 308",
  "source": "EUR LEX"
}