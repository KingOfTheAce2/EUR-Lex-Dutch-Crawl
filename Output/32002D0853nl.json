{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0853:NL:HTML\">",
  "content": "EUR-Lex - 32002D0853 - NL Avis juridique important | 32002D0853 2002/853/EG: Besluit van de Commissie van 29 oktober 2002 betreffende het standpunt van de Europese Gemeenschap inzake de aanpassing aan de technische vooruitgang van de Reglementen nrs. 3, 7, 14, 16, 23, 34, 37, 38, 43, 48, 50, 67, 75, 77, 87, 91, 105 en 113 van de Economische Commissie voor Europa van de Verenigde Naties Publicatieblad Nr. L 299 van 01/11/2002 blz. 0053 - 0054 Besluit van de Commissie van 29 oktober 2002 betreffende het standpunt van de Europese Gemeenschap inzake de aanpassing aan de technische vooruitgang van de Reglementen nrs. 3, 7, 14, 16, 23, 34, 37, 38, 43, 48, 50, 67, 75, 77, 87, 91, 105 en 113 van de Economische Commissie voor Europa van de Verenigde Naties (2002/853/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 97/836/EG van de Raad van 27 november 1997 inzake de toetreding van de Europese Gemeenschap tot de Overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen(1), en met name op artikel 4, lid 2, eerste streepje, Overwegende hetgeen volgt: (1) Wanneer een voorstel tot aanpassing van een reglement van de Economische Commissie voor Europa van de Verenigde Naties dat aan de herziene overeenkomst van 1958 is gehecht - een reglement dat de Gemeenschap bindt krachtens de bepalingen van bijlage II van Besluit 97/836/EG - in het bij artikel 1, lid 2, van die overeenkomst ingestelde Comité van beheer in stemming wordt gebracht, kan de stem die de Commissie moet uitbrengen, worden bepaald overeenkomstig de procedure die geldt voor de technische aanpassingen van de richtlijnen betreffende de goedkeuring van motorvoertuigen. (2) Gelet op de opgedane ervaring en op de ontwikkeling van de techniek, moeten de voorschriften betreffende bepaalde elementen of kenmerken die het voorwerp zijn van de VN/ECE-Reglementen nrs. 3, 7, 14, 16, 23, 34, 37, 38, 43, 48, 50, 67, 75, 77, 87, 91, 105 en 113, worden aangepast. (3) De in dit besluit vervatte maatregelen zijn in overeenstemming met het advies van het Comité voor de aanpassing aan de technische vooruitgang, dat is ingesteld bij Richtlijn 70/156/EEG van de Raad van 6 februari 1970 inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan(2), laatstelijk gewijzigd bij Richtlijn 2001/116/EG van de Commissie(3), BESLUIT: Enig artikel De Europese Gemeenschap zal voor de in de bijlage vermelde documenten stemmen tijdens de zitting van het Comité van beheer die op 12 november 2002 ter gelegenheid van de 128e vergadering van het Wereldforum voor de harmonisatie van reglementen voor voertuigen van de Economische Commissie voor Europa van de Verenigde Naties zal plaatsvinden of, in voorkomend geval, wanneer deze documenten op een latere zitting in stemming worden gebracht. Gedaan te Brussel, 29 oktober 2002. Voor de Commissie Erkki Liikanen Lid van de Commissie (1) PB L 346 van 17.12.1997, blz. 78. (2) PB L 42 van 23.2.1970, blz. 1. (3) PB L 18 van 21.1.2002, blz. 1. BIJLAGE >RUIMTE VOOR DE TABEL>",
  "source": "EUR LEX"
}