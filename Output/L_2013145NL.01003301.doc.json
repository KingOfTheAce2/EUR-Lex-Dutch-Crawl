{
  "url": "http://www.w3.org/1999/xhtml\">",
  "content": "L_2013145NL.01003301.xml 31.5.2013 NL Publicatieblad van de Europese Unie L 145/33 UITVOERINGSBESLUIT VAN DE COMMISSIE van 27 mei 2013 tot vaststelling van de financiële bijdrage van de Unie in de kosten van de noodvaccinatieprogramma’s ter bestrijding van bluetongue in Denemarken in 2007 en 2008 (Kennisgeving geschied onder nummer C(2013) 2865) (Slechts de tekst in de Deense taal is authentiek) (2013/252/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name artikel 3, leden 3 en 4, en artikel 3, lid 6, tweede streepje, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie ( 2 ) (hierna het „Financieel Reglement” genoemd), en met name artikel 84, Overwegende hetgeen volgt: (1) Overeenkomstig artikel 84 van het Financieel Reglement en artikel 94 van Gedelegeerde Verordening (EU) nr. 1268/2012 van de Commissie van 29 oktober 2012 houdende uitvoeringsvoorschriften voor Verordening (EU, Euratom) nr. 966/2012 van het Europees Parlement en de Raad tot vaststelling van de financiële regels van toepassing op de algemene begroting van de Unie ( 3 ) (hierna „de uitvoeringsvoorschriften” genoemd) moet de vastlegging van een uitgave uit de begroting van de Unie worden voorafgegaan door een financieringsbesluit van de instelling of de door haar gedelegeerde autoriteiten, waarin de essentiële elementen worden uiteengezet van een actie die een uitgave ten laste van de begroting meebrengt. (2) Beschikking 2009/470/EG stelt de procedures vast voor de financiële bijdrage van de Unie in de kosten van specifieke veterinaire maatregelen, waaronder urgente maatregelen. Om bluetongue zo spoedig mogelijk te helpen uitroeien, moet de Unie financieel bijdragen in de door de lidstaten gemaakte subsidiabele kosten. Artikel 3, lid 6, tweede streepje, van die beschikking bevat voorschriften inzake het op de door de lidstaten gemaakte kosten toe te passen percentage. (3) Verordening (EG) nr. 349/2005 van de Commissie ( 4 ) stelt voorschriften vast inzake de communautaire financiering van de in Beschikking 90/424/EEG van de Raad bedoelde urgente maatregelen en maatregelen ter bestrijding van bepaalde dierziekten. Artikel 3 van die verordening stelt voorschriften vast inzake de uitgaven die in aanmerking komen voor een financiële bijdrage van de Unie. (4) Bij Beschikking 2008/655/EG van de Commissie ( 5 ) heeft de Unie een financiële bijdrage toegekend voor noodmaatregelen ter bestrijding van bluetongue in Denemarken in 2007 en 2008. (5) Op 31 maart 2009 heeft Denemarken een officieel verzoek om vergoeding ingediend overeenkomstig artikel 7, leden 1 en 2, van Verordening (EG) nr. 349/2005. De kostendeclaratie werd onderworpen aan een audit vooraf die in juli 2010 plaatsvond. De daaruit voortvloeiende aanbeveling is door de Deense autoriteiten uiteindelijk begin 2013 opgevolgd. De wijze van berekening door de Commissie van de subsidiabele kosten en de slotconclusies zijn per brief van 21 februari 2013 aan Denemarken meegedeeld. Denemarken heeft daar op 22 februari 2013 mee ingestemd. (6) De financiële bijdrage van de Unie wordt alleen uitbetaald als de geplande activiteiten daadwerkelijk zijn uitgevoerd en de autoriteiten alle noodzakelijke informatie binnen de vastgestelde termijnen hebben verstrekt. (7) De Deense autoriteiten hebben volledig voldaan aan hun technische en administratieve verplichtingen overeenkomstig artikel 3, lid 4, van Beschikking 2009/470/EG en artikel 7 van Verordening (EG) nr. 349/2005. (8) Rekening houdend met het voorgaande moet nu — overeenkomstig artikel 3, lid 2, van Beschikking 2008/655/EG — het totale bedrag worden vastgesteld van de financiële bijdrage van de Unie in de subsidiabele kosten voor de uitroeiing van bluetongue in Denemarken in 2007 en 2008. (9) Een eerste tranche van 800 000,00 EUR is al uitbetaald. (10) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 De financiële bijdrage van de Unie in de kosten voor de uitroeiing van bluetongue in Denemarken in 2007 en 2008 is vastgesteld op 3 061 529,48 EUR. Het is een financieringsbesluit in de zin van artikel 84 van het Financieel Reglement. Artikel 2 Aangezien de totale bijdrage van de Unie is vastgesteld op 3 061 529,48 EUR bedraagt het nog uit te betalen saldo 2 261 529,48 EUR. Artikel 3 Dit besluit is gericht tot het Koninkrijk Denemarken. Gedaan te Brussel, 27 mei 2013. Voor de Commissie Tonio BORG Lid van de Commissie ( 1 ) PB L 155 van 18.6.2009, blz. 30 . ( 2 ) PB L 298 van 26.10.2012, blz. 1 . ( 3 ) PB L 362 van 31.12.2012, blz. 1 . ( 4 ) PB L 55 van 1.3.2005, blz. 12 . ( 5 ) PB L 214 van 9.8.2008, blz. 66 .",
  "source": "EUR LEX"
}