{
  "url": "http://www.w3.org/1999/xhtml\">",
  "content": "L_2009062NL.01000701.xml 6.3.2009 NL Publicatieblad van de Europese Unie L 62/7 BESLUIT VAN DE RAAD van 5 juni 2007 betreffende de ondertekening en de voorlopige toepassing van een Protocol bij de Overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds, om rekening te houden met de toetreding van de Republiek Bulgarije en Roemenië tot de Europese Unie (2009/173/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste zin, artikel 55, artikel 57, lid 2, artikel 71, artikel 80, lid 2, en de artikelen 93, 94, 133 en 181 A, in samenhang met de tweede volzin van artikel 300, lid 2, Gelet op het Toetredingsverdrag van de Republiek Bulgarije en Roemenië, en met name op artikel 4, lid 3, Gelet op de Toetredingsakte van de Republiek Bulgarije en Roemenië, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 23 oktober 2006 heeft de Raad de Commissie gemachtigd namens de Europese Gemeenschap en haar lidstaten met Azerbeidzjan te onderhandelen over een Protocol bij de Overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds, om rekening te houden met de toetreding van Bulgarije en Roemenië tot de Europese Unie. (2) Onder voorbehoud van sluiting ervan op een later tijdstip, dient het protocol namens de Europese Gemeenschappen en hun lidstaten te worden ondertekend. (3) In afwachting van de voltooiing van de procedures voor de formele sluiting ervan dient het protocol met ingang van 1 januari 2007 voorlopig te worden toegepast, BESLUIT: Artikel 1 De voorzitter van de Raad wordt gemachtigd de persoon of de personen aan te wijzen die bevoegd is/zijn namens de Europese Gemeenschappen en hun lidstaten over te gaan tot ondertekening van het Protocol bij de Overeenkomst inzake partnerschap en samenwerking tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds, om rekening te houden met de toetreding van de Republiek Bulgarije en Roemenië tot de Europese Unie, zulks onder voorbehoud van sluiting ervan op een later tijdstip. De tekst van het protocol is aan dit besluit gehecht ( 1 ) . Artikel 2 In afwachting van zijn inwerkingtreding wordt het protocol met ingang van 1 januari 2007 op voorlopige basis toegepast. Gedaan te Luxemburg, 5 juni 2007. Voor de Raad De voorzitter P. STEINBRÜCK ( 1 ) Zie bladzijde 9 van dit Publicatieblad.",
  "source": "EUR LEX"
}