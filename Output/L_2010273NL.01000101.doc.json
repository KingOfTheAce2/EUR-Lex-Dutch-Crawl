{
  "url": "http://www.w3.org/1999/xhtml\">",
  "content": "L_2010273NL.01000101.xml 19.10.2010 NL Publicatieblad van de Europese Unie L 273/1 BESLUIT VAN DE RAAD van 7 oktober 2010 betreffende de ondertekening van een Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds, inzake een Kaderovereenkomst tussen de Europese Unie en het Koninkrijk Marokko over de algemene beginselen voor de deelname van het Koninkrijk Marokko aan EU-programma’s (2010/620/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 5, en artikel 218, lid 8, tweede alinea, Gezien het voorstel van de Europese Commissie, Overwegende hetgeen volgt: (1) Op 18 juni 2007 heeft de Raad de Commissie gemachtigd te onderhandelen over een Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds ( 1 ) , inzake een Kaderovereenkomst tussen de Europese Unie en het Koninkrijk Marokko over de algemene beginselen voor de deelname van het Koninkrijk Marokko aan EU-programma’s (hierna: „het protocol” genoemd) ( 2 ) . (2) Deze onderhandelingen zijn tot tevredenheid van de Commissie afgerond. (3) Ten gevolge van de inwerkingtreding van het Verdrag van Lissabon op 1 december 2009 treedt de Europese Unie in de plaats van de Europese Gemeenschap, waarvan zij de opvolgster is. (4) Het protocol moet, onder voorbehoud van de sluiting ervan op een latere datum, namens de Unie worden ondertekend, HEEFT HET VOLGENDE BESLUIT VASTGESTELD: Artikel 1 De ondertekening van het Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds, inzake een Kaderovereenkomst tussen de Europese Unie en het Koninkrijk Marokko over de algemene beginselen voor de deelname van het Koninkrijk Marokko aan EU-programma’s (hierna: „het protocol” genoemd) wordt namens de Unie goedgekeurd, onder voorbehoud van de sluiting van het protocol. Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn om het protocol namens de Unie te ondertekenen, onder voorbehoud van de sluiting ervan. Artikel 3 Dit besluit treedt in werking op de dag waarop het wordt vastgesteld. Gedaan te Luxemburg, 7 oktober 2010. Voor de Raad De voorzitter M. WATHELET ( 1 ) PB L 70 van 18.3.2000, blz. 2 . ( 2 ) De tekst van het protocol wordt samen met het besluit betreffende de sluiting ervan bekendgemaakt.",
  "source": "EUR LEX"
}