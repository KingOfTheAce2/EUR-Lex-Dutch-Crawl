{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1044:NL:HTML\">",
  "content": "EUR-Lex - 31980D1044 - NL Avis juridique important | 31980D1044 80/1044/Euratom: Beschikking van de Raad van 11 november 1980 tot aanpassing van de fiscale gunsten toegekend aan de Gemeenschappelijke Onderneming \"Schnell-Brüter- Kernkraftwerksgesellschaft mbH\" (SBK) Publicatieblad Nr. L 307 van 18/11/1980 blz. 0026 - 0026 Bijzondere uitgave in het Grieks: Hoofdstuk 08 Deel 2 blz. 0006 Bijzondere uitgave in het Spaans: Hoofdstuk 12 Deel 3 blz. 0287 Bijzondere uitgave in het Portugees: Hoofdstuk 12 Deel 3 blz. 0287 BESCHIKKING VAN DE RAAD  van 11 november 1980  tot aanpassing van de fiscale gunsten toegekend aan de Gemeenschappelijke Onderneming \"Schnell-Brüter-Kernkraftwerksgesellschaft mbH\" (SBK)  (80/1044/Euratom) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 48, Gezien het voorstel van de Commissie, Overwegende dat de Raad bij Beschikking 75/328/Euratom (1)de \"Schnell-Brüter-Kernkraftwerksgesellschaft mbH\" (SBK) heeft opgericht als Gemeenschappelijke Onderneming; Overwegende dat de Raad bij Beschikking 75/329/Euratom (2)de SBK een aantal van. de in bijlage III van het Verdrag bedoelde gunsten heeft toegekend; Overwegende dat de SBK heeft verzocht een aantal van de haar toegekende gunsten aan te passen aan de huidige situatie; Overwegende dat het dienstig is deze gunsten aan te passen gezien enerzijds de wijziging in het tijdschema en de investeringskosten en anderzijds de financiële deelneming van SBK in de investeringskosten van de demonstratiecentrale Super-Phénix, HEEFT DE VOLGENDE BESCHIKKING VASTGESTELD: Artikel 1 Artikel 1 van Beschikking 75/329/Euratom wordt als volgt gewijzigd:    1. punt 1 wordt als volgt gelezen: \"1. in het kader van punt 3 van genoemde bijlage, vrijstelling van de Kapitalverkehrsteuer (Gesellschaftsteuer) (belasting op kapitaalbewegingen - vennootschapsbelasting) voor de inbreng in de SBK (maatschappelijk kapitaal - Stammkapitaleinzahlungen - en aanvullende stortingen), alsmede voor het kosteloos ter beschikking stellen van kapitaal door de vennoten door middel van renteloze voorschotten, tot een totaalbedrag van 400 miljoen DM;\"; 2. het laatste streepje van punt 2 wordt als volgt gelezen: \"- van het deel van de belasting op het bedrijfskapitaal, dat wordt geheven over de proportionele, uit overheidssteun gefinancierde, waarde van de centrale Kalkar en van de kapitaaldeelneming van de SBK;\". Artikel 2 Deze beschikking is gericht tot de Lid-Staten en de SBK. Gedaan te Brussel, 11 november 1980. Voor de Raad De Voorzitter C. NEY  (1)PB nr. L 152 van 12.6.1975, blz. 8. (2)PB nr. L 152 van 12.6.1975, blz. 11.",
  "source": "EUR LEX"
}