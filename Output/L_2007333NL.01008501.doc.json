{
  "url": "http://www.w3.org/1999/xhtml\">",
  "content": "L_2007333NL.01008501.xml 19.12.2007 NL Publicatieblad van de Europese Unie L 333/85 BESCHIKKING VAN DE COMMISSIE van 12 december 2007 tot goedkeuring van wijzigingen in het door Finland ingediende nationale programma voor de bestrijding van salmonella in vermeerderingskoppels van Gallus gallus (Kennisgeving geschied onder nummer C(2007) 6097) (Slechts de teksten in de Finse en de Zweedse taal zijn authentiek) (2007/849/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2160/2003 van het Europees Parlement en de Raad van 17 november 2003 inzake de bestrijding van salmonella en andere specifieke door voedsel overgedragen zoönoseverwekkers ( 1 ) , en met name op artikel 6, lid 3, Overwegende hetgeen volgt: (1) Het door Finland ingediende nationale programma voor de bestrijding van salmonella in vermeerderingskoppels van Gallus gallus is goedgekeurd bij Beschikking 2006/759/EG van de Commissie van 8 november 2006 tot goedkeuring van bepaalde nationale programma’s voor de bestrijding van salmonella in vermeerderingskoppels van Gallus gallus ( 2 ) . (2) Finland heeft nu wijzigingen in zijn nationale programma ter goedkeuring ingediend. (3) Bij de voorgestelde wijzigingen in dat programma wordt rekening gehouden met de ontwikkeling van de situatie in Finland. Zij voldoen aan de desbetreffende communautaire veterinaire wetgeving en met name aan de voorschriften van Verordening (EG) nr. 2160/2003. (4) De wijzigingen in het door Finland ingediende nationale programma voor de bestrijding van salmonella in vermeerderingskoppels van Gallus gallus moeten derhalve worden goedgekeurd. (5) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De door Finland ingediende wijzigingen in zijn bij Beschikking 2006/759/EG goedgekeurde nationale programma voor de bestrijding van salmonella in vermeerderingskoppels van Gallus gallus worden goedgekeurd. Artikel 2 Deze beschikking is van toepassing met ingang van 1 januari 2008. Artikel 3 Deze beschikking is gericht tot de Republiek Finland. Gedaan te Brussel, 12 december 2007. Voor de Commissie Markos KYPRIANOU Lid van de Commissie ( 1 ) PB L 325 van 12.12.2003, blz. 1 . Verordening gewijzigd bij Verordening (EG) nr. 1237/2007 van de Commissie ( PB L 280 van 24.10.2007, blz. 5 ). ( 2 ) PB L 311 van 10.11.2006, blz. 46 .",
  "source": "EUR LEX"
}