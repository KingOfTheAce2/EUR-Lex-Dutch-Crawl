{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0045:NL:HTML\">",
  "content": "EUR-Lex - 31980D0045 - NL Avis juridique important | 31980D0045 80/45/EEG: Beschikking van de Raad van 15 januari 1980 houdende bepalingen tot vaststelling en toepassing van technische voorschriften en normen Publicatieblad Nr. L 014 van 19/01/1980 blz. 0036 - 0038 Bijzondere uitgave in het Fins: Hoofdstuk 13 Deel 10 blz. 0178 Bijzondere uitgave in het Grieks: Hoofdstuk 13 Deel 9 blz. 0087 Bijzondere uitgave in het Zweeds: Hoofdstuk 13 Deel 10 blz. 0178 Bijzondere uitgave in het Spaans: Hoofdstuk 11 Deel 12 blz. 0031 Bijzondere uitgave in het Portugees: Hoofdstuk 11 Deel 12 blz. 0031 BESCHIKKING VAN DE RAAD  van 15 januari 1980  houdende bepalingen tot vaststelling en toepassing van technische voorschriften en normen  (80/45/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat de Raad bij besluit van 10 december 1979 betreffende de sluiting van de multilaterale overeenkomsten waarover tijdens de handelsbesprekingen 1973/1979 overeenstemming is bereikt, namens de Europese Economische Gemeenschap onder meer zijn goedkeuring heeft gehecht aan de \"Overeenkomst inzake technische handelsbelemmeringen\", hierna te noemen \"de Overeenkomst\"; Overwegende dat, gezien de rechten en verplichtingen op internationaal niveau die voor de Gemeenschap uit de toetreding tot deze overeenkomst voortvloeien, de technische voorschriften en de normen, alsmede de desbetreffende controlemethoden van toepassing zijn op alle produkten, ongeacht hun herkomst, rekening houdende met een toepassing van de overeenkomst door alle partijen die wederkerigheid en wederzijdse voordelen verzekert; Overwegende dat dient te worden voorzien in een procedure om na te gaan of een dergelijke wederkerigheid bestaat en om het nemen van de passende maatregelen mogelijk te maken; Overwegende dat moet worden nagegaan of en in hoeverre de overeenstemming met de communautaire of nationale technische voorschriften en normen aan de hand van de resultaten van proeven, certificaten of merken van de bevoegde instanties van derde landen en van Lid-Staten kan worden vastgesteld ; dat als een Lid-Staat, in het geval dat nog geen richtlijnen zijn goedgekeurd, het voornemen heeft de controles te erkennen die in derde landen hebben plaatsgevonden, hij de Commissie en de andere Lid-Staten hiervan in kennis dient te stellen onder opgave van zijn redenen; Overwegende tenslotte dat de maatregelen waarin deze beschikking voorziet, geschikt zijn de nakoming van de uit genoemde bepalingen voortvloeiende verplichtingen te verzekeren en dat zij de vervulling van de taak van de Gemeenschap vergemakkelijken, HEEFT DE VOLGENDE BESCHIKKING VASTGESTELD: TITEL I Principes Artikel 1 1. De technische voorschriften, de normen en de systemen voor de afgifte van certificaten en voor controle die zijn omschreven in de richtlijnen tot opheffing van de technische handelsbelemmeringen in de Gemeenschap zijn onder de eventueel bij deze richtlijnen vastgestelde bijzondere voorwaarden van toepassing op alle produkten op de gemeenschappelijke markt, ongeacht hun herkomst, onverminderd evenwel de bepalingen van titel III. 2. De Lid-Staten nemen alle nuttige maatregelen die in hun vermogen liggen om de technische voorschriften, de normen en de systemen voor de afgifte van certificaten en voor controle die niet op communautair niveau geharmoniseerd zijn en die gelden in deze Lid-Staten en zijn vastgesteld door de overheid dan wel door niet-gouvernementele instanties, onder de eventueel bij de nationale teksten vastgestelde bijzondere voorwaarden toepasselijk te doen zijn op alle produkten die op de betrokken markt worden aangeboden, ongeacht hun herkomst, onverminderd evenwel de bepalingen van titel III. TITEL II Erkenning van controles uitgevoerd in een andere Lid-Staat of in een derde land Artikel 2 1. In het geval dat voor produkten of bepaalde aspecten van produkten nog geen harmonisatiemaatregelen op communautair niveau zijn genomen, zijn de volgende bepalingen van toepassing:    a) Indien een Lid-Staat het voornemen heeft te aanvaarden dat de vaststelling van de overeenstemming met de bepalingen van zijn technische voorschriften en normen plaatsvindt op grond van proeven, certificaten of merken afgegeven in het kader van systemen van bevoegde instanties van een derde land, stelt hij hiervan de Commissie en de andere Lid-Staten in kennis onder opgave van zijn redenen. b) Wat de onderlinge erkenning van controles tussen de Lid-Staten betreft, wint de Commissie inlichtingen in bij de Lid-Staten over de mogelijkheden om de overeenstemming met de bepalingen van de nationale technische voorschriften en normen te kunnen nagaan aan de hand van proeven, certificaten of merken van bevoegde instanties van andere Lid-Staten. 2. In het geval dat er reeds richtlijnen zijn aangenomen of voorgesteld, zijn de volgende bepalingen van toepassing:    a) De Commissie onderzoekt in hoeverre zij wijzigingen van reeds aangenomen richtlijnen kan voorstellen ten einde het mogelijk te maken dat de overeenstemming met de bepalingen van deze richtlijnen kan worden vastgesteld aan de hand van de resultaten van proeven, conformiteitscertificaten of -merken van instanties van derde landen; b) Indien de Commissie nieuwe richtlijnvoorstellen uitwerkt, gaat zij na in hoeverre deze voorstellen het mogelijk maken de overeenstemming met de bepalingen van deze richtlijnen na te gaan aan de hand van de resultaten van proeven, certificaten of merken bedoeld sub a). TITEL III Maatregelen in geval van niet-wederkerigheid Artikel 3 1. De Lid-Staten stellen de Commissie en de andere Lid-Staten in kennis van alle gevallen waarin zij van oordeel zijn dat een voordeel dat rechtstreeks of zijdelings voortvloeit uit de Overeenkomst, teniet wordt gedaan of in het gedrang wordt gebracht of dat het bereiken van een van de doelstellingen van de Overeenkomst in het gedrang komt door de handelwijze van een of meer andere partijen bij deze Overeenkomst, dat hun commerciële belangen aanmerkelijk worden geschaad en dat de wederkerigheid van de concessies die door de Gemeenschap zijn gedaan in het kader van de Overeenkomst en die welke daadwerkelijk door de andere partij(en) worden toegepast, derhalve teniet wordt gedaan of in het gedrang wordt gebracht. 2. De door de Commissie ontvangen inlichtingen worden ook aan de Lid-Staten medegedeeld. Artikel 4 Binnen een termijn van tien werkdagen vanaf de toezending van de inlichtingen aan de Lid-Staten, roept de Commissie het in artikel 8 bedoelde Comité bijeen ten einde de situatie te onderzoeken. Artikel 5 1. Indien er reeds communautaire richtlijnen betreffende de betrokken materie zijn aangenomen, besluit de Commissie, na raadpleging van het in artikel 8 bedoelde Comité overeenkomstig artikel 4, welke passende maatregelen krachtens de bepalingen van de Overeenkomst moeten worden genomen. 2. Het besluit van de Commissie wordt onmiddellijk medegedeeld aan de Raad en aan de Lid-Staten en is van toepassing na het verstrijken van een termijn van tien werkdagen indien de kwestie door geen enkele Lid-Staat in de loop van deze termijn bij de Raad aanhangig is gemaakt. Op verzoek van een Lid-Staat, ingediend binnen genoemde termijn van tien werkdagen, kan de Raad met gekwalificeerde meerderheid het besluit van de Commissie bevestigen, wijzigen of intrekken. Het besluit van de Commissie is van toepassing na het verstrijken van een termijn van 60 dagen te rekenen vanaf de indiening bij de Raad, indien deze inmiddels geen besluit heeft genomen. 3. Tijdens de geldigheidsduur van de overeenkomstig de leden 1 en 2 genomen maatregelen, raadpleegt de Commissie regelmatig het in artikel 8 bedoelde Comité over de werkelijke toepassing en het effect van die maatregelen. Indien de Commissie op grond van deze raadpleging van mening is dat haar besluit moet worden gewijzigd of ingetrokken, neemt zij hiertoe een besluit overeenkomstig de procedure, bedoeld in de leden 1 en 2. 4. Een Lid-Staat kan voorlopige maatregelen treffen totdat de Commissie overeenkomstig lid 1 een besluit neemt. De maatregelen die de Commissie treft, zijn van toepassing na het verstrijken van een termijn van tien werkdagen, indien geen enkele Lid-Staat de kwestie bij de Raad aanhangig maakt. Indien een Lid-Staat zich binnen deze termijn van tien werkdagen tot de Raad wendt, blijven de nationale voorlopige maatregelen van toepassing en wordt het besluit van de Commissie opgeschort totdat de Raad met gekwalificeerde meerderheid van stemmen een besluit neemt. De voorlopige nationale maatregel of maatregelen blijven van kracht tot het besluit van de Raad is genomen. Artikel 6 1. Indien er nog geen communautaire richtlijnen betreffende de betrokken materie zijn goedgekeurd, kan (kunnen) de Lid-Staat (Lid-Staten) die de in artikel 3, lid 1, bedoelde mededeling heeft (hebben) gedaan, passende maatregelen nemen. Zij stellen daarvan de Commissie en de andere Lid-Staten in kennis. 2. Indien verscheidene Lid-Staten maatregelen nemen, beijveren zij zich deze te coördineren. 3. Op verzoek van een Lid-Staat of van de Commissie kan overleg plaatsvinden in het in artikel 8 bedoelde Comité. Artikel 7 De Commissie kan, na raadpleging van het in artikel 8 bedoelde Comité, besluiten nemen of passende voorstellen doen tot wijziging van de overeenkomstig artikel 5 of artikel 6 genomen maatregelen, met inachtneming van de aanbevelingen van het Comité voor de technische handelsbelemmeringen, bedoeld in artikel 13 van de Overeenkomst. TITEL IV Slotbepalingen Artikel 8 1. Er wordt een Comité voor de toepassing op communautair niveau van de Overeenkomst inzake technische handelsbelemmeringen opgericht, dat bestaat uit vertegenwoordigers van de Lid-Staten en dat wordt voorgezeten door een vertegenwoordiger van de Commissie. 2. Het Comité stelt zijn reglement van orde vast. 3. Het Comité wordt bijeengeroepen door de voorzitter, hetzij op diens initiatief hetzij op verzoek van een vertegenwoordiger van een Lid-Staat. 4. In de gevallen dat het advies van het Comité wordt gevraagd, spreekt het zich uit met gekwalificeerde meerderheid van stemmen. Artikel 9 Deze beschikking is gericht tot de Lid-Staten. Gedaan te Brussel, 15 januari 1980. Voor de Raad De Voorzitter G. ZAMBERLETTI",
  "source": "EUR LEX"
}