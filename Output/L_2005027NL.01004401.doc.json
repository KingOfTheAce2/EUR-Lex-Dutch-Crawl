{
  "url": "http://www.w3.org/1999/xhtml\">",
  "content": "L_2005027NL.01004401.xml 29.1.2005 NL Publicatieblad van de Europese Unie L 27/44 RICHTLIJN 2005/8/EG VAN DE COMMISSIE van 27 januari 2005 tot wijziging van bijlage I bij Richtlijn 2002/32/EG van het Europees Parlement en de Raad inzake ongewenste stoffen in diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/32/EG van het Europees Parlement en de Raad van 7 mei 2002 inzake ongewenste stoffen in diervoeding ( 1 ) , en met name op artikel 8, lid 1, Overwegende hetgeen volgt: (1) Richtlijn 2002/32/EG verbiedt het gebruik van producten die bedoeld zijn voor het voederen van dieren, waarvan het gehalte aan ongewenste stoffen de in bijlage I vermelde maximumgehalten overschrijdt. (2) Toen Richtlijn 2002/32/EG werd goedgekeurd, heeft de Commissie verklaard dat de bepalingen van bijlage I bij die richtlijn aan de hand van geactualiseerde wetenschappelijke risicobeoordelingen zouden worden herzien, rekening houdend met het verbod op het verdunnen van niet-conforme verontreinigde producten die bedoeld zijn voor het voederen van dieren. (3) Voordat een volledige evaluatie op basis van een geactualiseerde wetenschappelijke risicobeoordeling kan worden verricht, moeten er bepaalde wijzigingen worden aangebracht in het licht van de ontwikkelingen in de wetenschappelijke en technische kennis. (4) De term groenvoeder moet worden gepreciseerd. (5) Aangezien de voorziening met calciumcarbonaat, een onmisbaar en waardevol voedermiddel, in gevaar kan komen omdat het totale kwikgehalte daarvan als gevolg van de normale achtergrondverontreiniging dicht bij het maximumgehalte van bijlage I bij Richtlijn 2002/32/EG ligt of die waarde overschrijdt, moet dat maximumgehalte worden gewijzigd; daarbij moet er rekening mee worden gehouden dat kwik in calciumcarbonaat in anorganische vorm voorkomt en in die vorm volgens het Wetenschappelijk Comité voor de diervoeding aanzienlijk minder giftig is dan organisch kwik, met name methylkwik. (6) Het maximumgehalte voor fluor in andere aanvullende diervoeders is 125 mg/kg per 1 % fosfor. Met het oog op het milieu geldt er een beperking voor het fosforgehalte in diervoeder en worden de verteerbaarheid en de biologische beschikbaarheid van fosfor verbeterd door middel van een enzym als fytase. Daarom moet voor aanvullende diervoeders het maximumgehalte niet langer per 1 % fosfor, maar herleid tot een diervoeder met een vochtgehalte van 12 % worden vastgesteld. (7) Richtlijn 2002/32/EG moet dus dienovereenkomstig worden gewijzigd. (8) De in deze richtlijn vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE RICHTLIJN VASTGESTELD: Artikel 1 Bijlage I bij Richtlijn 2002/32/EEG wordt gewijzigd overeenkomstig de bijlage bij deze richtlijn. Artikel 2 1.   De lidstaten doen de nodige wettelijke en bestuursrechtelijke bepalingen in werking treden om uiterlijk 12 maanden na de inwerkingtreding aan deze richtlijn te voldoen. Zij delen de Commissie die bepalingen onverwijld mee, alsmede een transponeringstabel ter weergave van het verband tussen die bepalingen en deze richtlijn. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor deze verwijzing worden vastgesteld door de lidstaten. 2.   De lidstaten delen de Commissie de tekst van de bepalingen van intern recht mee die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 27 januari 2005. Voor de Commissie Markos KYPRIANOU Lid van de Commissie ( 1 ) PB L 140 van 30.5.2002, blz. 10 . Richtlijn laatstelijk gewijzigd bij Richtlijn 2003/100/EG van de Commissie ( PB L 285 van 1.11.2003, blz. 33 ). BIJLAGE Bijlage I bij Richtlijn 2002/32/EG wordt als volgt gewijzigd: 1. In kolom 2 van punt 2, „Lood”, wordt achter het woord „groenvoeder” de volgende voetnoot ingevoegd: „( * ) groenvoeder omvat producten die bedoeld zijn voor het voederen van dieren zoals hooi, kuilvoer, vers gras enz.”. 2. Punt 3, „Fluor”, wordt als volgt gewijzigd: a) de voetnoten ( 1 ) en ( 2 ) worden geschrapt; b) de vermeldingen „Mineralenmengsels voor runderen, schapen en geiten — 2 000 ( 1 )” en „Andere aanvullende diervoeders — 125 ( 2 )” worden vervangen door „Aanvullende diervoeders met een fosforgehalte van maximaal 4 % — 500” en „Aanvullende diervoeders met een fosforgehalte van meer dan 4 % — 125 per 1 % fosfor”. 3. Punt 4, „Kwik”, wordt vervangen door: Ongewenste stoffen Producten die bedoeld zijn voor het voederen van dieren Maximumgehalte in mg/kg (ppm), herleid tot een diervoeder met een vochtgehalte van 12 % (1) (2) (3) „4. Kwik Voedermiddelen, met uitzondering van: 0,1 — diervoeders, verkregen door verwerking van vis of andere zeedieren 0,5 — calciumcarbonaat 0,3 Volledige diervoeders, met uitzondering van: 0,1 — volledige diervoeders voor honden en katten 0,4 Aanvullende diervoeders, met uitzondering van: — aanvullende diervoeders voor honden en katten 0,2”",
  "source": "EUR LEX"
}