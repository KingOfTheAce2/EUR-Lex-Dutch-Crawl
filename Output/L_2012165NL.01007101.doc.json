{
  "url": "http://www.w3.org/1999/xhtml\">",
  "content": "L_2012165NL.01007101.xml 26.6.2012 NL Publicatieblad van de Europese Unie L 165/71 BESLUIT 2012/332/GBVB VAN DE RAAD van 25 juni 2012 tot wijziging en verlenging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 25 november 2005 Gemeenschappelijk Optreden 2005/889/GBVB ( 1 ) vastgesteld. (2) De Raad heeft op 19 december 2011 Besluit 2011/857/GBVB ( 2 ) vastgesteld, waarbij Gemeenschappelijk Optreden 2005/889/GBVB werd gewijzigd en verlengd tot en met 30 juni 2012. (3) Het Politiek en Veiligheidscomité heeft op 4 mei 2012 aanbevolen EU BAM Rafah met twaalf maanden te verlengen. (4) EU BAM Rafah dient, op basis van het huidige mandaat, nogmaals te worden verlengd van 1 juli 2012 tot en met 30 juni 2013. (5) Tevens dient het financiële referentiebedrag te worden vastgesteld voor het dekken van de kosten van EU BAM Rafah voor de periode van 1 juli 2012 tot en met 30 juni 2013. (6) EU BAM Rafah zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag betreffende de Europese Unie kan hinderen, HEEFT HET VOLGENDE BESLUIT VASTGESTELD: Artikel 1 Gemeenschappelijk Optreden 2005/889/GBVB wordt als volgt gewijzigd: 1) Aan artikel 13, lid 1, wordt de volgende alinea toegevoegd: „Het financiële referentiebedrag dat de uitgaven in verband met EU BAM Rafah voor de periode van 1 juli 2012 tot en met 30 juni 2013 moet dekken, is 980 000 EUR.”. 2) Artikel 16, tweede alinea, wordt vervangen door: „Het is geldig tot en met 30 juni 2013.”. Artikel 2 Dit besluit treedt in werking op de dag waarop het wordt vastgesteld. Het is van toepassing vanaf 1 juli 2012. Gedaan te Luxemburg, 25 juni 2012. Voor de Raad De voorzitter C. ASHTON ( 1 ) PB L 327 van 14.12.2005, blz. 28 . ( 2 ) PB L 338 van 21.12.2011, blz. 52 .",
  "source": "EUR LEX"
}