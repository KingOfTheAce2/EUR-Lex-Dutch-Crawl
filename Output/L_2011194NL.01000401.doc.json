{
  "url": "http://www.w3.org/1999/xhtml\">",
  "content": "L_2011194NL.01000401.xml 26.7.2011 NL Publicatieblad van de Europese Unie L 194/4 BESLUIT VAN DE RAAD van 19 juli 2011 betreffende het door de Europese Unie in het Gemengd Comité van de EER in te nemen standpunt over een wijziging van bijlage XIII (Vervoer) bij de EER-overeenkomst (2011/458/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, en artikel 218, lid 9, Gezien het voorstel van de Europese Commissie, Overwegende hetgeen volgt: (1) Bijlage XIII bij de Overeenkomst betreffende de Europese Economische Ruimte ( 1 ) („de Overeenkomst”) bevat specifieke bepalingen en regelingen inzake vervoer. (2) Verordening (EG) nr. 1008/2008 van het Europees Parlement en de Raad van 24 september 2008 inzake gemeenschappelijke regels voor de exploitatie van luchtdiensten in de Gemeenschap ( 2 ) moet in de Overeenkomst worden opgenomen. (3) Verordening (EEG) nr. 2407/92 van de Raad van 23 juli 1992 betreffende de verlening van exploitatievergunningen aan luchtvaartmaatschappijen ( 3 ) , Verordening (EEG) nr. 2408/92 van de Raad van 23 juli 1992 betreffende de toegang van communautaire luchtvaartmaatschappijen tot intracommunautaire luchtroutes ( 4 ) en Verordening (EEG) nr. 2409/92 van de Raad van 23 juli 1992 inzake tarieven voor luchtdiensten ( 5 ) zijn thans in de Overeenkomst opgenomen; bij Verordening (EG) nr. 1008/2008 zijn die verordeningen ingetrokken. (4) Bijlage XIII bij de Overeenkomst moet derhalve dienovereenkomstig worden gewijzigd. (5) Het door de Unie in het Gemengd Comité van de EER in te nemen standpunt moet gebaseerd zijn op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het door de Europese Unie in het Gemengd Comité van de EER in te nemen standpunt met betrekking tot de voorgestelde wijziging van bijlage XIII bij de Overeenkomst is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 19 juli 2011. Voor de Raad De voorzitter M. SAWICKI ( 1 ) PB L 1 van 3.1.1994, blz. 3 . ( 2 ) PB L 293 van 31.10.2008, blz. 3 . ( 3 ) PB L 240 van 24.8.1992, blz. 1 . ( 4 ) PB L 240 van 24.8.1992, blz. 8 . ( 5 ) PB L 240 van 24.8.1992, blz. 15 . ONTWERP BESLUIT VAN HET GEMENGD COMITÉ VAN DE EER Nr. …/2011 van … tot wijziging van bijlage XIII (Vervoer) bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte, als gewijzigd bij het Protocol tot aanpassing van de Overeenkomst betreffende de Europese Economische Ruimte („de Overeenkomst”), en met name artikel 98, Overwegende hetgeen volgt: (1) Bijlage XIII bij de Overeenkomst is gewijzigd bij Besluit nr. …/… van het Gemengd Comité van de EER van … ( 1 ) . (2) Verordening (EG) nr. 1008/2008 van het Europees Parlement en de Raad van 24 september 2008 inzake gemeenschappelijke regels voor de exploitatie van luchtdiensten in de Gemeenschap ( 2 ) moet in de Overeenkomst worden opgenomen. (3) Verordening (EEG) nr. 2407/92 van de Raad van 23 juli 1992 betreffende de verlening van exploitatievergunningen aan luchtvaartmaatschappijen ( 3 ) , Verordening (EEG) nr. 2408/92 van de Raad van 23 juli 1992 betreffende de toegang van communautaire luchtvaartmaatschappijen tot intracommunautaire luchtroutes ( 4 ) en Verordening (EEG) nr. 2409/92 van de Raad van 23 juli 1992 inzake tarieven voor luchtdiensten ( 5 ) zijn in de Overeenkomst opgenomen; bij Verordening (EG) nr. 1008/2008 zijn die verordeningen ingetrokken. (4) Bijlage XIII bij de Overeenkomst moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage XIII bij de Overeenkomst wordt als volgt gewijzigd: 1) Punt 64a wordt vervangen door: „64a. 32008 R 1008 : Verordening (EG) nr. 1008/2008 van het Europees Parlement en de Raad van 24 september 2008 inzake gemeenschappelijke regels voor de exploitatie van luchtdiensten in de Gemeenschap ( PB L 293 van 31.10.2008, blz. 3 ). De bepalingen van de verordening worden voor de toepassing van deze Overeenkomst als volgt aangepast: a) In artikel 4, onder f), worden de woorden „,tenzij anders is bepaald in een overeenkomst met een derde land waarbij de Gemeenschap partij is” vervangen door: „ . Exploitatievergunningen die in de hele EER rechtsgevolgen sorteren, kunnen echter op grond van uitzonderingen op deze voorwaarde worden verleend, als daarin is voorzien in overeenkomsten met derde landen waarbij de Gemeenschap of één of meer EVA-staten partij zijn, mits het Gemengd Comité van de EER een besluit daartoe vaststelt.”. b) Aan artikel 16, lid 9, tweede alinea, wordt het volgende toegevoegd: „ , of voor een route naar regionale luchthavens in IJsland en de vier meest noordelijke districten van Noorwegen.” ”. 2) Punt 65 wordt geschrapt. 3) Punt 66b wordt geschrapt. Artikel 2 De in het EER-supplement bij het Publicatieblad van de Europese Unie bekend te maken teksten in de IJslandse en de Noorse taal van Verordening (EG) nr. 1008/2008 zijn authentiek. Artikel 3 Dit besluit treedt in werking op …, op voorwaarde dat alle in artikel 103, lid 1, van de Overeenkomst bedoelde kennisgevingen aan het Gemengd Comité van de EER hebben plaatsgevonden ( 6 ) . Artikel 4 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, … Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L …van …, blz. … ( 2 ) PB L 293 van 31.10.2008, blz. 3 . ( 3 ) PB L 240 van 24.8.1992, blz. 1 . ( 4 ) PB L 240 van 24.8.1992, blz. 8 . ( 5 ) PB L 240 van 24.8.1992, blz. 15 . ( 6 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}