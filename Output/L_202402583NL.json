{
  "url": "http://www.w3.org/1999/xhtml\">",
  "content": "L_202402583NL.000101.fmx.xml Publicatieblad van de Europese Unie NL L-serie 2024/2583 1.10.2024 UITVOERINGSVERORDENING (EU) 2024/2583 VAN DE COMMISSIE van 24 september 2024 tot vaststelling van uitvoeringsbepalingen voor Verordening (EU) 2024/1143 van het Europees Parlement en de Raad wat betreft de goedkeuring van een niet-minimale wijziging van het productdossier van de beschermde oorsprongsbenaming “Vinho Verde” DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2024/1143 van het Europees Parlement en de Raad van 11 april 2024 betreffende geografische aanduidingen voor wijn, gedistilleerde dranken en landbouwproducten, evenals gegarandeerde traditionele specialiteiten en facultatieve kwaliteitsaanduidingen voor landbouwproducten, tot wijziging van de Verordeningen (EU) nr. 1308/2013, (EU) 2019/787 en (EU) 2019/1753 en tot intrekking van Verordening (EU) nr. 1151/2012 ( 1 ) , en met name artikel 21, lid 2, Overwegende hetgeen volgt: (1) Op grond van artikel 97, lid 4, en artikel 105, lid 3, van Verordening (EU) nr. 1308/2013 van het Europees Parlement en de Raad ( 2 ) is de vóór de datum van inwerkingtreding van Verordening (EU) 2024/1143 door de Commissie ontvangen aanvraag van Portugal tot goedkeuring van een niet-minimale wijziging van het productdossier van de beschermde oorsprongsbenaming “Vinho Verde” bekendgemaakt in het Publicatieblad van de Europese Unie ( 3 ) . (2) Bij de Commissie is geen bezwaar ingediend op grond van artikel 17 van Verordening (EU) 2024/1143, dat op de aanvraag tot goedkeuring van een niet-minimale wijziging van toepassing is overeenkomstig artikel 90, lid 2, van die verordening. (3) De aanvraag tot goedkeuring van een niet-minimale wijziging moet derhalve worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de beschermde oorsprongsbenaming “Vinho Verde” (BOB) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 september 2024. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L, 2024/1143, 23.4.2024, ELI: http://data.europa.eu/eli/reg/2024/1143/oj . ( 2 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj ). ( 3 ) PB C, C/2024/3412, 29.5.2024, ELI: http://data.europa.eu/eli/C/2024/3412/oj . ELI: http://data.europa.eu/eli/reg_impl/2024/2583/oj ISSN 1977-0758 (electronic edition)",
  "source": "EUR LEX"
}