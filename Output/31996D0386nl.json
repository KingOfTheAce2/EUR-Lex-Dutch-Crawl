{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0386:NL:HTML\">",
  "content": "EUR-Lex - 31996D0386 - NL Avis juridique important | 31996D0386 96/386/EG: Besluit van de Raad van 26 februari 1996 betreffende de sluiting van Memoranda van Overeenstemming tussen de Europese Gemeenschap en de Islamitische Republiek Pakistan en tussen de Europese Gemeenschap en de Republiek India inzake regelingen op het gebied van de toegang tot de markt voor textielprodukten Publicatieblad Nr. L 153 van 27/06/1996 blz. 0047 - 0047 BESLUIT VAN DE RAAD van 26 februari 1996 betreffende de sluiting van Memoranda van Overeenstemming tussen de Europese Gemeenschap en de Islamitische Republiek Pakistan en tussen de Europese Gemeenschap en de Republiek India inzake regelingen op het gebied van de toegang tot de markt voor textielprodukten (96/386/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, juncto artikel 228, lid 2, eerste zin, Gezien het voorstel van de Commissie, Overwegende dat de Commissie in het kader van de GATT-onderhandelingen over de markttoegang met de Republiek India en de Islamitische Republiek Pakistan heeft onderhandeld over de toegang tot de markt voor textielprodukten; Overwegende dat de Memoranda van Overeenstemming tussen de Europese Gemeenschap en de Islamitische Republiek Pakistan en tussen de Europese Gemeenschap en de Republiek India inzake regelingen op dit gebied op respectievelijk 15 oktober 1994 en 31 december 1994 zijn geparafeerd; Overwegende dat deze bilaterale regelingen dienen te worden goedgekeurd, BESLUIT: Artikel 1 De Memoranda van Overeenstemming tussen de Europese Gemeenschap en de Islamitische Republiek Pakistan en tussen de Europese Gemeenschap en de Republiek India inzake regelingen op het gebied van de toegang tot de markt voor textielprodukten worden namens de Gemeenschap goedgekeurd. De teksten van deze Memoranda zijn aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de in artikel 1 bedoelde Memoranda te ondertekenen teneinde daardoor de Gemeenschap te binden. Gedaan te Brussel, 26 februari 1996. Voor de Raad De Voorzitter S. AGNELLI",
  "source": "EUR LEX"
}