{
  "url": "http://www.w3.org/1999/xhtml\"><!--",
  "content": "L_2012041NL.01000101.xml 15.2.2012 NL Publicatieblad van de Europese Unie L 41/1 VERORDENING (EU) Nr. 125/2012 VAN DE COMMISSIE van 14 februari 2012 tot wijziging van bijlage XIV bij Verordening (EG) nr. 1907/2006 van het Europees Parlement en de Raad inzake de registratie en beoordeling van en de autorisatie en beperkingen ten aanzien van chemische stoffen („Reach”) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (Reach), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 1 ) , en met name de artikelen 58 en 131, Overwegende hetgeen volgt: (1) Verordening (EG) nr. 1907/2006 bepaalt dat stoffen die overeenkomstig Verordening (EG) nr. 1272/2008 van het Europees Parlement en de Raad van 16 december 2008 betreffende de indeling, etikettering en verpakking van stoffen en mengsels ( 2 ) aan de criteria voor indeling als kankerverwekkend (categorie 1A of 1B), mutageen (categorie 1A of 1B) en giftig voor de voortplanting (categorie 1A of 1B) voldoen, stoffen die persistent, bioaccumulerend en toxisch zijn, stoffen die zeer persistent en zeer bioaccumulerend zijn en stoffen ten aanzien waarvan wetenschappelijke aanwijzingen worden gevonden voor waarschijnlijke ernstige gevolgen voor de gezondheid van de mens of voor het milieu die even zorgwekkend zijn, autorisatieplichtig kunnen zijn. (2) Diisobutylftalaat (DIBP) voldoet aan de criteria voor indeling als giftig voor de voortplanting (categorie 1B) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder c), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (3) Diarseentrioxide voldoet aan de criteria voor indeling als carcinogeen (categorie 1A) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (4) Diarseenpentaoxide voldoet aan de criteria voor indeling als carcinogeen (categorie 1A) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (5) Loodchromaat voldoet aan de criteria voor indeling als carcinogeen (categorie 1B) en giftig voor de voortplanting (categorie 1A) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a) en c), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (6) Loodsulfochromaat geel (C.I. Pigment Yellow 34) voldoet aan de criteria voor indeling als carcinogeen (categorie 1B) en giftig voor de voortplanting (categorie 1A) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a) en c), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (7) Loodchromaatmolybdaatsulfaat rood (C.I. Pigment Red 104) voldoet aan de criteria voor indeling als carcinogeen (categorie 1B) en giftig voor de voortplanting (categorie 1A) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a) en c), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (8) Tris(2-chloorethyl)fosfaat (TCEP) voldoet aan de criteria voor indeling als giftig voor de voortplanting (categorie 1B) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder c), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (9) 2,4-dinitrotolueen (2,4 DNT) voldoet aan de criteria voor indeling als carcinogeen (categorie 1B) overeenkomstig Verordening (EG) nr. 1272/2008 en voldoet daarom aan de criteria voor opname in bijlage XIV bij Verordening (EG) nr. 1907/2006 zoals bepaald in artikel 57, onder a), van die verordening. De stof is geïdentificeerd en opgenomen in de overeenkomstig artikel 59 van Verordening (EG) nr. 1907/2006 opgestelde lijst van in aanmerking komende stoffen. (10) Het Europees Agentschap voor chemische stoffen heeft in zijn aanbeveling van 17 december 2010 ( 3 ) aanbevolen dat de bovengenoemde stoffen met voorrang worden opgenomen in bijlage XIV bij Verordening (EG) nr. 1907/2006 overeenkomstig artikel 58 van die verordening. (11) Voor gevallen waarin de aanvrager de stof wil blijven gebruiken of in de handel wil blijven brengen, moet voor iedere stof die in bijlage XIV bij Verordening (EG) nr. 1907/2006 is opgenomen, worden vastgesteld tegen welke datum de aanvraag moet zijn ontvangen door het Europees Agentschap voor chemische stoffen, overeenkomstig artikel 58, lid 1, onder c) ii), van die verordening. (12) Voor iedere stof die in bijlage XIV bij Verordening (EG) nr. 1907/2006 is opgenomen, moet overeenkomstig artikel 58, lid 1, onder c) i), van die verordening een datum vanaf wanneer het in de handel brengen en het gebruik van de stof verboden is, worden vastgesteld. (13) Het Europees Agentschap voor chemische stoffen heeft in zijn aanbeveling van 17 december 2010 de verschillende uiterste aanvraagdata aangegeven voor de stoffen die in de bijlage bij deze verordening zijn opgenomen. Deze data moeten worden vastgesteld op basis van de tijd die naar schatting nodig is om een autorisatieaanvraag op te stellen, rekening houdend met de beschikbare informatie over de verschillende stoffen en met de informatie die wordt ontvangen tijdens de openbare raadpleging die overeenkomstig artikel 58, lid 4, van Verordening (EG) nr. 1907/2006 plaatsvindt. Er moet ook rekening worden gehouden met de capaciteit van het Agentschap om de aanvragen binnen de in Verordening (EG) nr. 1907/2006 gestelde termijn te behandelen. (14) Overeenkomstig artikel 58, lid 1, onder c) ii), van Verordening (EG) nr. 1907/2006 moet de uiterste aanvraagdatum ten minste 18 maanden vóór de verbodsdatum worden vastgesteld. (15) Diisobutylftalaat is een alternatieve stof voor dibutylftalaat, dat reeds in bijlage XIV bij Verordening (EG) nr. 1907/2006 is opgenomen. Om te vermijden dat deze twee stoffen onderling worden gesubstitueerd, moet de uiterste aanvraagdatum voor diisobutylftalaat zo dicht mogelijk bij de voor dibutylftalaat bepaalde uiterste aanvraagdatum worden vastgesteld. (16) Artikel 58, lid 1, onder e), juncto artikel 58, lid 2, van Verordening (EG) nr. 1907/2006 bepaalt dat vormen van gebruik of categorieën van gebruik van de autorisatieplicht kunnen worden vrijgesteld, mits het risico naar behoren wordt beheerst op grond van de bestaande specifieke EU-wetgeving die minimumeisen stelt in verband met de bescherming van de gezondheid van de mens of het milieu. In het licht van de momenteel beschikbare informatie is het niet wenselijk vrijstellingen op grond van die bepalingen vast te stellen. (17) Op basis van de thans beschikbare informatie is het niet wenselijk vrijstellingen vast te stellen voor onderzoek en ontwikkeling gericht op producten en procedés. (18) Op basis van de thans beschikbare informatie is het niet wenselijk herbeoordelingstermijnen voor bepaalde vormen van gebruik vast te stellen. (19) De in deze verordening vervatte maatregelen zijn in overeenstemming met het advies van het bij artikel 133 van Verordening (EG) nr. 1907/2006 ingestelde comité, HEEFT DE VOLGENDE VERORDENING VASTGESTELD: Artikel 1 Bijlage XIV bij Verordening (EG) nr. 1907/2006 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 februari 2012. Voor de Commissie De voorzitter José Manuel BARROSO ( 1 ) PB L 396 van 30.12.2006, blz. 1 . ( 2 ) PB L 353 van 31.12.2008, blz. 1 . ( 3 ) http://echa.europa.eu/chem_data/authorisation_process/annex_xiv_rec/second_annex_xiv_rec_en.asp BIJLAGE In de tabel in bijlage XIV bij Verordening (EG) nr. 1907/2006 worden de volgende vermeldingen toegevoegd: Vermelding nr. Stof Intrinsieke eigenschap(pen) bedoeld in artikel 57 Overgangsregelingen Vrijgestelde (categorieën van) vormen van gebruik Herbeoordelingsperioden Uiterste aanvraagdatum ( *1 ) Verbodsdatum ( *2 ) „7. Diisobutylftalaat (DIBP) EC-nr.: 201-553-2 CAS-nr.: 84-69-5 Giftig voor de voortplanting (categorie 1B) 21 augustus 2013 21 februari 2015 — — 8. Diarseentrioxide EC-nr.: 215-481-4 CAS-nr.: 1327-53-3 Kankerverwekkend (categorie 1A) 21 november 2013 21 mei 2015 — — 9. Diarseenpentaoxide EC-nr.: 215-116-9 CAS-nr.: 1303-28-2 Kankerverwekkend (categorie 1A) 21 november 2013 21 mei 2015 — — 10. Loodchromaat EC-nr.: 231-846-0 CAS-nr.: 7758-97-6 Kankerverwekkend (categorie 1B) Giftig voor de voortplanting (categorie 1A) 21 november 2013 21 mei 2015 — — 11. Loodsulfochromaat geel (C.I. Pigment Yellow 34) EC-nr.: 215-693-7 CAS-nr.: 1344-37-2 Kankerverwekkend (categorie 1B) Giftig voor de voortplanting (categorie 1A) 21 november 2013 21 mei 2015 — —” 12. Loodchromaatmolybdaatsulfaat rood (C. I. Pigment Red 104) EC-nr.: 235-759-9 CAS-nr.: 12656-85-8 Kankerverwekkend (categorie 1B) Giftig voor de voortplanting (categorie 1A) 21 november 2013 21 mei 2015 13. Tris(2-chloorethyl)fosfaat (TCEP) EC-nr.: 204-118-5 CAS-nr.: 115-96-8 Giftig voor de voortplanting (categorie 1B) 21 februari 2014 21 augustus 2015 14. 2,4-dinitrotolueen (2,4-DNT) EC-nr.: 204-450-0 CAS-nr.: 121-14-2 Kankerverwekkend (categorie 1B) 21 februari 2014 21 augustus 2015 ( *1 ) Datum bedoeld in artikel 58, lid 1, onder c) ii), van Verordening (EG) nr. 1907/2006. ( *2 ) Datum bedoeld in artikel 58, lid 1, onder c) i), van Verordening (EG) nr. 1907/2006.",
  "source": "EUR LEX"
}