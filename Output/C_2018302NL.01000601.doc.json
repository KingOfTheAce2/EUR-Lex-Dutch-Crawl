{
  "url": "http://www.w3.org/1999/xhtml\"><!--",
  "content": "C_2018302NL.01000601.xml 28.8.2018 NL Publicatieblad van de Europese Unie C 302/6 UITVOERINGSBESLUIT VAN DE COMMISSIE van 22 augustus 2018 inzake de bekendmaking in het Publicatieblad van de Europese Unie van het in artikel 94, lid 1, onder d), van Verordening (EU) nr. 1308/2013 van het Europees Parlement en de Raad bedoelde enig document en van de verwijzing naar de bekendmaking van het productdossier voor een naam in de wijnsector (Monzinger Niederberg (BOB)) (2018/C 302/09) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 97, lid 3, Overwegende hetgeen volgt: (1) Duitsland heeft een aanvraag tot bescherming van de naam „Monzinger Niederberg” ingediend overeenkomstig deel II, titel II, hoofdstuk I, afdeling 2, van Verordening (EU) nr. 1308/2013. (2) Overeenkomstig artikel 97, lid 2, van Verordening (EU) nr. 1308/2013 heeft de Commissie die aanvraag onderzocht en zij heeft geconcludeerd dat is voldaan aan de voorwaarden van de artikelen 93 tot en met 96, artikel 97, lid 1, en de artikelen 100, 101 en 102 van die verordening. (3) Om de indiening van bezwaarschriften overeenkomstig artikel 98 van Verordening (EU) nr. 1308/2013 mogelijk te maken, moet het in artikel 94, lid 1, onder d), van die verordening bedoelde enig document worden bekendgemaakt in het Publicatieblad van de Europese Unie , alsook de verwijzing naar de bekendmaking van het productdossier die heeft plaatsgevonden in de loop van de inleidende nationale procedure voor het onderzoek van de aanvraag tot bescherming van de naam „Monzinger Niederberg”, HEEFT HET VOLGENDE BESLUIT VASTGESTELD: Enig artikel Het overeenkomstig artikel 94, lid 1, onder d), van Verordening (EU) nr. 1308/2013 opgestelde enig document en de verwijzing naar het productdossier voor de naam „Monzinger Niederberg” (BOB) zijn opgenomen in de bijlage bij dit besluit. Overeenkomstig artikel 98 van Verordening (EU) nr. 1308/2013 geeft de bekendmaking van dit besluit het recht om gedurende uiterlijk twee maanden na de bekendmaking ervan in het Publicatieblad van de Europese Unie bezwaar te maken tegen de bescherming van de in de eerste alinea van dit artikel genoemde naam. Gedaan te Brussel, 22 augustus 2018. Voor de Commissie Pierre MOSCOVICI Lid van de Commissie ( 1 ) PB L 347 van 20.12.2013, blz. 671 . BIJLAGE „MONZINGER NIEDERBERG” PDO-DE-02363 Datum van aanvraag: 29.6.2017 ENIG DOCUMENT 1. Geregistreerde naam „Monzinger Niederberg” 2. Type geografische aanduiding BOB — Beschermde oorsprongsbenaming 3. Categorieën van wijnbouwproducten 1. Wijn 4. Beschrijving van de wijn(en) „Monzinger Niederberg” heeft zijn goede naam te danken aan de riesling-variëteit, die in dit uitzonderlijke terroir uitstekend tot haar recht komt. Daarom is onder de BOB alleen het wijndruivenras Weißer Riesling toegestaan. De druiven worden pas geoogst wanneer ze minstens het mostgewicht voor Spätlese hebben bereikt. Het gaat uitsluitend om witte wijnen, die vrij zijn van troebelheid. Kwaliteitswijn De kwaliteitswijnen zijn altijd elegante wijnen, met lichte toetsen van appel en citrusvruchten in het aroma, een duidelijke mineraliteit, en altijd een droge smaak. De wijnen hebben een kleur die varieert van licht geelgroen tot strogeel. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 78 °Oe Het maximaal gehalte aan suikerresidu is 25 g/l, mits de totale zuurgraad uitgedrukt in gram wijnsteenzuur per liter ten minste 7,2 g/l bedraagt. Als die minder bedraagt dan 7,2 g/l, is het maximumgehalte aan suikerresidu 18 g/l. Algemene analytische kenmerken Maximaal totaal alcoholgehalte (in volumeprocent) 15 Minimaal effectief alcoholgehalte (in volumeprocent) 11 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Kabinett” „Kabinett”-wijnen zijn altijd elegante wijnen, met lichte toetsen van appel en citrusvruchten in het aroma, een duidelijke mineraliteit en een subtiele zoetheid. De wijnen met het speciale predicaat „Kabinett” hebben een kleur die varieert van licht geelgroen tot strogeel. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 78 °Oe Minimaal gehalte aan suikerresidu: 25 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 7 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Spätlese” „Spätlese”-wijnen zijn altijd elegante wijnen. Ze hebben lichte toetsen van appel en citrusvruchten in het aroma, een duidelijke mineraliteit en een wisselende mate van zoetheid. De wijnen met het speciale predicaat „Spätlese” hebben een kleur die varieert van licht geelgroen tot strogeel. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 78 °Oe Minimaal gehalte aan suikerresidu: 40 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 7 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Auslese” Wijnen met het predicaat „Auslese” zijn erg zoet en getuigen met hun aroma's van honing en rozijnen van de invloed van de Botrytis cinerea (grauwe schimmel), die in dit geval een welkome gast is. De wijnen met het speciale predicaat „Auslese” hebben een kleur die varieert van strogeel tot goudgeel. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 85 °Oe Minimaal gehalte aan suikerresidu: 60 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 7 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Beerenauslese” Wijnen met het predicaat „Beerenauslese” zijn erg zoet en getuigen met hun aroma's van honing en rozijnen van de invloed van de Botrytis cinerea (grauwe schimmel), die in dit geval van cruciaal belang is. De wijnen met het speciale predicaat „Beerenauslese” hebben een kleur die varieert van goudgeel tot diepgoud. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 120 °Oe Minimaal gehalte aan suikerresidu: 90 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 5,5 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Eiswein” „Eiswein” valt op door zijn duidelijke fruittoetsen en de afwezigheid van enig spoor van Botrytis . De wijnen hebben een hoge zoetheid en uitgesproken zuren. De wijnen met het speciale predicaat „Eiswein” hebben een kleur die varieert van goudgeel tot diepgoud. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 120 °Oe Minimaal gehalte aan suikerresidu: 90 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 5,5 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. Wijn met het speciale predicaat „Trockenbeerenauslese” Wijnen met het predicaat „Trockenbeerenauslese” zijn erg zoet en getuigen met hun aroma's van honing en rozijnen van de essentiële invloed van de Botrytis cinerea (grauwe schimmel), die de druiven doet verschrompelen als rozijnen. De wijnen met het speciale predicaat „Trockenbeerenauslese” hebben een kleur die varieert van goudgeel tot diepgoud. De onderstaande analysewaarden, die moeten worden bepaald door middel van een fysisch-chemische analyse in overeenkomst met de desbetreffende EU-wetgeving, zijn grenswaarden die noodzakelijk zijn om de wijn de benaming te kunnen geven. Minimaal mostgewicht: 150 °Oe Minimaal gehalte aan suikerresidu: 120 g/l Algemene analytische kenmerken Maximaal totaal alcoholgehalte (in volumeprocent) Minimaal effectief alcoholgehalte (in volumeprocent) 5,5 Minimale totale zuurgraad 5,5  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter) Totaal maximaal gehalte aan zwaveldioxide (in milligram per liter) Indien voor een analytisch kenmerk geen waarde wordt vermeld, zijn de bepalingen van de Duitse wijnwetgeving en de desbetreffende EU-wetgeving van toepassing. 5. Wijnbereidingsprocedés a. Essentiële oenologische procedés Kwaliteitswijnen en alle wijnen met speciale predicaten Specifiek oenologisch procedé De wijnen mogen alleen rijpen in overwegend smaakneutrale vaten. Klassieke eikenhouten vaten zijn toegestaan indien het resulterende houtaroma hetzij niet in de wijn kan worden ontwaard, hetzij slechts heel subtiel aanwezig is. Houtaroma's die wijzen op het gebruik van nieuwe, kleine vaten met een capaciteit van minder dan 600 liter (bv. barriqueachtige vaten) zijn niet toegestaan. Gedeeltelijke dealcoholisatie, concentrering en het gebruik van stukjes eikenhout zijn niet toegestaan. b. Maximumopbrengsten Kwaliteitswijnen en alle wijnen met speciale predicaten 75 hectoliter per hectare 6. Afgebakend gebied „Monzinger Niederberg” omvat de traditionele wijnbouwgebieden van de wijnbouwgemeenschap Monzingen, die op de zuidelijk gerichte helling tussen het dorpje Monzingen en de afrit van de B41 richting Nußbaum liggen. Het gebied omvat niet de gebieden ten zuiden van de B41, noch de relatief vlakke gebieden (hellingsgraad < 15 %) op het bergplateau. Het gebied van de BOB „Monzinger Niederberg” beslaat in totaal 27,5543 hectare. 7. Voornaamste wijndruiven Weißer Riesling — Riesling, Riesling renano, Rheinriesling, Klingelberger 8. Beschrijving van het (de) verband(en) Monzinger Niederberg — kwaliteitswijnen en alle wijnen met speciale predicaten 1. Geologie: De bodem in kwestie is een verweringsbodem uit de Waderner Schichten-formatie, een conglomeraat dat ongeveer 280 miljoen jaar geleden in het gebied is afgezet. Die bodem treft men alleen aan in de Nahevallei en in delen van Saarland. Zelfs in de Nahevallei zijn er slechts een aantal plaatsen waar de Waderner Schichten-formatie aan de oppervlakte zichtbaar is en een grote invloed heeft op de bodem, zoals in Monzinger Niederberg het geval is. De Waderner Schichten-formatie bestaat hoofdzakelijk uit schalie en kwartsiet, maar bevat ook kwartsaders. Aan het oppervlak is dit conglomeraat verweerd en in meer of mindere mate verrijkt met humus. Leisteen- en kwartsietachtige bodems zoals de Waderner Schichten-formatie staan bekend om de aroma's van citrusvruchten en appels die ze vaak aan de rieslingwijnen schenken. De bodem waaruit de „Monzinger Niederberg”-wijnen voortkomen, verschilt daarmee van de diepe kleibodems van aangrenzende wijnbouwgebieden, die eerder opvallen door hun perzikachtige, fruitige wijnen. De rotsbodem zorgt ervoor dat het grondoppervlak na regenval snel opdroogt. De vochtigheid neemt daardoor snel af, en dat verhindert dat ongewenste schimmels zich ontwikkelen. Botrytis cinerea — die wenselijk is voor bepaalde wijnen met speciale predicaten — blijft daardoor erg zuiver, wat betekent dat zelfs de wijnen uit door edelrot aangetaste druiven beschikken over een uiterst zuiver en welbepaald aromaprofiel. 2. Topografisch: De wijngaarden van „Monzinger Niederberg” liggen tussen 160 en 240 m boven zeeniveau. Op de zuidelijk gerichte helling bedraagt het gemiddeld hellingspercentage meer dan 30 %. Op die manier waarborgt de felle zonneschijn dat het in „Monzinger Niederberg” altijd veel warmer is dan in vergelijkbare vlakke gebieden, ondanks de soms ongunstige hoogteligging van het gebied. De druiven bereiken zo een hogere rijpingsgraad, en dat schenkt de wijnen een lagere zuurgraad en meer rijpe fruitaroma's. 3. Klimaat: Monzingen is een van de wijnbouwgemeenschappen aan de rivier de Nahe met koelere temperaturen. Nog belangrijker is dat „Monzinger Niederberg” optimaal naar de zon is gericht, en daarom overdag heel snel opwarmt. Het gebied wordt sterk beïnvloed door thermiek; dit zijn de warme luchtstromen die op zonnige dagen oprijzen uit de vallei en de bodem verder verwarmen. Een paar kilometer naar het noorden ligt het Soonwald. 's Nachts fungeert het bos als een natuurlijke koudebron. Aangezien de beste locaties in het gebied niet rechtstreeks worden blootgesteld aan deze nachtelijke koude luchtstromen gebeurt de afkoeling geleidelijk aan. In het gebied schijnt de zon gemiddeld 1 900 uur per jaar. De gemiddelde dagtemperatuur bedraagt 10 °C. Het verschil tussen de dag- en nachttemperaturen is aanzienlijk groter dan in de oostelijke delen van het wijnbouwgebied rond de Nahe. Vanwege het relatief koele groeiklimaat zijn „Monzinger Niederberg”-wijnen doorgaans iets verfijnder dan die uit warmere wijnbouwgebieden, in het bijzonder die afkomstig van rond de beneden-Nahe. De gemiddelde jaarlijkse neerslaghoeveelheid bedraagt 570 mm; 60 % van de neerslag valt tijdens het groeiseizoen. De relatief weinige jaarlijkse regenval waarborgt in combinatie met de rotsbodem, die een erg geringe wateropslagcapaciteit heeft, dat de druiven van „Monzinger Niederberg” meestal klein blijven. Daardoor zijn ze rijker aan aroma's, en dat weerspiegelt zich in de wijn. 4. Menselijke invloeden: De menselijke invloed berust op een wijnbouwtraditie die eeuwen teruggaat. De wijnstokken worden meestal geleid op latwerk. Over het algemeen lopen de wijnstokrijen van noord naar zuid. Daardoor worden de druiven goed blootgesteld aan de zon en is er voldoende luchtdoorstroming. Wat de druivenproductie betreft, kan de wijnmaker tijdens de groei van de stokken druiven van betere kwaliteit verkrijgen door middel van specifieke onderhoudsmaatregelen, zoals de bladeren in de buurt van de druiven verwijderen of de druiven uitdunnen. Kennis van de specifieke klimatologische en geologische omstandigheden, die van generatie op generatie is overgeleverd, is eveneens essentieel. In het bijzonder wordt tijdens de oogst speciale aandacht geschonken aan de selectie. Gezonde groene tot goudgele druiven zijn uiterst geschikt voor de productie van kwaliteitswijnen en wijnen met de speciale predicaten „Kabinett”, „Spätlese” en „Eiswein”. Voor wijnen met de speciale predicaten „Auslese”, „Beerenauslese” en „Trockenbeerenauslese” is de invloed van grauwe schimmel ( Botrytis cinerea ) wenselijk. Bij droog weer levert deze schimmel een sterk verhoogd mostgewicht op, waardoor aroma's van zowel erg zuivere honing als van rozijnen ontstaan. Voor „Eiswein”, en vanwege de noodzaak om druiven in goede gezondheid te telen, is het natuurlijke concentratie-effect van vorst van cruciaal belang. De betrokken wijnmaker bepaalt aan de hand van selectie en de oogstdatum welke druiven geschikt zijn voor welke kwaliteitswijnen of wijnen met speciale predicaten. Daarnaast kunnen verscheidene technieken voor kelderbewaring worden gebruikt om het eindproduct bepaalde eigenschappen te verlenen. Dat geldt in het bijzonder voor het gehalte aan suikerresidu, dat een belangrijke rol speelt bij het onderscheiden van kwaliteitswijnen, „Kabinett”-wijnen en „Spätlese”-wijnen. 9. Andere essentiële voorwaarden Rechtskader: Nationale wetgeving Type aanvullende voorwaarde: Aanvullende bepalingen betreffende etikettering Beschrijving van de voorwaarde: Om te kunnen worden geëtiketteerd met een van de met deze oorsprongsbenaming verband houdende traditionele aanduidingen, moeten de kwaliteitswijnen en wijnen met speciale predicaten een officiële kwaliteitscontrole doorstaan. Het toegekende inspectienummer („amtliche Prüfungsnummer” of „AP-Nummer”) moet op het etiket worden vermeld. Dat nummer vervangt het partijnummer. Link naar het productdosser www.ble.de/eu-qualitaetskennzeichen-wein",
  "source": "EUR LEX"
}