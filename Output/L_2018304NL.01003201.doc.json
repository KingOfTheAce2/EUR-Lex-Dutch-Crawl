{
  "url": "http://www.w3.org/1999/xhtml\">",
  "content": "L_2018304NL.01003201.xml 29.11.2018 NL Publicatieblad van de Europese Unie L 304/32 UITVOERINGSBESLUIT (GBVB) 2018/1868 VAN DE RAAD van 28 november 2018 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het comité van de Veiligheidsraad van de Verenigde Naties („VN-Veiligheidsraad”), ingesteld op grond van Resolutie 1970 (2011) van de VN-Veiligheidsraad, heeft op 16 november 2018 een persoon toegevoegd aan de lijst van personen en entiteiten die aan beperkende maatregelen onderworpen zijn. (3) Bijlagen I en III bij Besluit (GBVB) 2015/1333 moeten bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlagen I en III bij Besluit (GBVB) 2015/1333 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 28 november 2018. Voor de Raad De voorzitter J. BOGNER-STRAUSS ( 1 ) PB L 206 van 1.8.2015, blz. 34 . BIJLAGE De volgende persoon wordt toegevoegd aan de lijst in bijlage I bij Besluit (GBVB) 2015/1333: „28. Naam : 1: SALAH 2: BADI 3: n.v.t. 4: n.v.t. Titel : n.v.t. Functie : Hooggeplaatste commandant van het tegen de regering van nationale overeenstemming gekante gewapende Alsomood-front, ook bekend als Fakhr of „de trots van Libië”, en de Misratan Al-Masra centrale-schildbrigade Geboortedatum : n.v.t. Geboorteplaats n.v.t. Zekere alias : n.v.t. Onzekere alias : n.v.t. Nationaliteit : n.v.t. Paspoort nr. : n.v.t. Nationaal identiteitsnr. : n.v.t. Adres : n.v.t. Op de lijst geplaatst op : 16 november 2018 Overige informatie : Op de lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden). Op de lijst geplaatst uit hoofde van punt 22 a) van Resolutie 1970 (2011); punt 4 a) van Resolutie 2174 (2014) en punt 11 a) van Resolutie 2213 (2015). Aanvullende informatie: — Salah Badi tracht door zijn steun voor gewapend verzet voortdurend een politieke oplossing in Libië te ondermijnen. Inlichtingen uit open bronnen bevestigen dat Salah Badi een hooggeplaatste commandant is van het tegen de regering van nationale overeenstemming gekante gewapende Alsomood-front, ook bekend als Fakhr of „de trots van Libië”, en de Misratan Al-Masra centrale-schildbrigade. — Hij speelde een leidersrol in de recente gevechten in Tripoli, die op 27 augustus 2018 losbarstten en waarin ten minste 115 mensen werden gedood, waarvan het merendeel burgers. UNSMIL richtte zich uitdrukkelijk tot de strijdkrachten onder zijn commando toen zij alle partijen bij de gevechten verzocht het geweld te staken (en hen eraan herinnerde dat aanvallen op burgers en civiele installaties verboden zijn op grond van het internationaal humanitair recht). — Tegen het einde van 2016 en in 2017 leidde Salah Badi de tegen de regering van nationale overeenstemming gekante milities tijdens aanvallen op Tripoli in herhaaldelijke pogingen om de regering van nationale overeenstemming af te zetten en de niet-erkende „regering van nationale redding” van Khalifa Ghwell opnieuw aan de macht te brengen. Op 21 februari 2017 verscheen Badi aan de zijde van tanks in een YouTube-video die was opgenomen bij het Rixoshotel in Tripoli, waarin hij ermee dreigde de confrontatie aan te gaan met de niet door hem erkende regering van nationale overeenstemming. Op 26 en 27 mei 2017 vielen strijdkrachten van Fakhr Libya („de trots van Libië”) onder leiding van Salah Badi plaatsen in Tripoli aan, waaronder de zone Abu Sleem en de luchthavenweg. Volgens betrouwbare berichtgeving in de media, bevestigd door sociale media, maakten de strijdkrachten van Badi bij de aanval gebruik van tanks en zware artillerie.”. De volgende persoon wordt toegevoegd aan de lijst in bijlage III bij Besluit (GBVB) 2015/1333: „28. Naam : 1: SALAH 2: BADI 3: n.v.t. 4: n.v.t. Titel : n.v.t. Functie : Hooggeplaatste commandant van het tegen de regering van nationale overeenstemming gekante gewapende Alsomood-front, ook bekend als Fakhr of „de trots van Libië”, en de Misratan Al-Masra centrale-schildbrigade Geboortedatum : n.v.t. Geboorteplaats n.v.t. Zekere alias : n.v.t. Onzekere alias : n.v.t. Nationaliteit : n.v.t. Paspoort nr. : n.v.t. Nationaal identiteitsnr. : n.v.t. Adres : n.v.t. Op de lijst geplaatst op : 16 november 2018 Overige informatie : Op de lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden). Op de lijst geplaatst uit hoofde van punt 22 a) van Resolutie 1970 (2011); punt 4 a) van Resolutie 2174 (2014) en punt 11 a) van Resolutie 2213 (2015). Aanvullende informatie: — Salah Badi tracht door zijn steun voor gewapend verzet voortdurend een politieke oplossing in Libië te ondermijnen. Inlichtingen uit open bronnen bevestigen dat Salah Badi een hooggeplaatste commandant is van het tegen de regering van nationale overeenstemming gekante gewapende Alsomood-front, ook bekend als Fakhr of „de trots van Libië”, en de Misratan Al-Masra centrale-schildbrigade. — Hij speelde een leidersrol in de recente gevechten in Tripoli, die op 27 augustus 2018 losbarstten en waarin ten minste 115 mensen werden gedood, waarvan het merendeel burgers. UNSMIL richtte zich uitdrukkelijk tot de strijdkrachten onder zijn commando toen zij alle partijen bij de gevechten verzocht het geweld te staken (en hen eraan herinnerde dat aanvallen op burgers en civiele installaties verboden zijn op grond van het internationaal humanitair recht). — Tegen het einde van 2016 en in 2017 leidde Salah Badi de tegen de regering van nationale overeenstemming gekante milities tijdens aanvallen op Tripoli in herhaaldelijke pogingen om de regering van nationale overeenstemming af te zetten en de niet-erkende „regering van nationale redding” van Khalifa Ghwell opnieuw aan de macht te brengen. Op 21 februari 2017 verscheen Badi aan de zijde van tanks in een YouTube-video die was opgenomen bij het Rixoshotel in Tripoli, waarin hij ermee dreigde de confrontatie aan te gaan met de niet door hem erkende regering van nationale overeenstemming. Op 26 en 27 mei 2017 vielen strijdkrachten van Fakhr Libya („de trots van Libië”) onder leiding van Salah Badi plaatsen in Tripoli aan, waaronder de zone Abu Sleem en de luchthavenweg. Volgens betrouwbare berichtgeving in de media, bevestigd door sociale media, maakten de strijdkrachten van Badi bij de aanval gebruik van tanks en zware artillerie.”.",
  "source": "EUR LEX"
}