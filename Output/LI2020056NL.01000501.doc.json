{
  "url": "http://www.w3.org/1999/xhtml\">",
  "content": "LI2020056NL.01000501.xml 27.2.2020 NL Publicatieblad van de Europese Unie LI 56/5 BESLUIT (GBVB) 2020/275 VAN DE RAAD van 27 februari 2020 tot wijziging van Besluit (GBVB) 2019/1894 betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 11 november 2019 Besluit (GBVB) 2019/1894 ( 1 ) betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee vastgesteld. (2) De Europese Raad herinnerde op 12 december 2019 aan zijn eerdere conclusies over Turkije van 22 maart en 20 juni 2019. Hij bevestigde zijn conclusies van 17 en 18 oktober 2019 over de illegale booractiviteiten van Turkije in de exclusieve economische zone van Cyprus, en betuigde nogmaals ondubbelzinnig zijn solidariteit met Cyprus. (3) In dit verband, en in het licht van de voortgezette ongeoorloofde booractiviteiten van Turkije in het oostelijk deel van de Middellandse Zee, moeten twee personen op de lijst van natuurlijke personen en rechtspersonen, entiteiten en lichamen in de bijlage bij Besluit (GBVB) 2019/1894 worden geplaatst. (4) De bijlage bij Besluit (GBVB) 2019/1894 moet dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2019/1894 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 27 februari 2020. Voor de Raad De voorzitter D. HORVAT ( 1 ) Besluit (GBVB) 2019/1894 van de Raad van 11 november 2019 betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee ( PB L 291 van 12.11.2019, blz. 47 ). BIJLAGE De volgende personen worden geplaatst op de lijst van natuurlijke personen en rechtspersonen, entiteiten en lichamen in de bijlage bij Besluit (GBVB) 2019/1894: Naam Identificatiegegevens Redenen Datum van plaatsing op de lijst “1. Mehmet Ferruh AKALIN Geboortedatum: 9.12.1960 Nummer paspoort of identiteitskaart: 13571379758 Nationaliteit: Turks Geslacht: mannelijk Mehmet Ferruh Akalin is vicevoorzitter (adjunct-directeur-generaal) en lid van de raad van bestuur van Turkish Petroleum Corporation (TPAO). Hij is hoofd van de afdelingen exploratie, onderzoeks- en ontwikkelingscentrum en informatietechnologie van TPAO. Mehmet Ferruh Akalin is in zijn hoedanigheid van vicevoorzitter van TPAO en hoofd van de afdeling exploratie verantwoordelijk voor het plannen, aansturen en uitvoeren van de activiteiten van TPAO op het gebied van offshore-exploratie van koolwaterstoffen. Die activiteiten omvatten booractiviteiten van TPAO waarvoor geen toestemming is gegeven door de Republiek Cyprus, zoals hierna omschreven. Die ongeoorloofde booractiviteiten werden uitgevoerd door: a) het TPAO-boorschip Yavuz in de territoriale zee van de Republiek Cyprus tussen juli en september 2019; b) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen oktober 2019 en januari 2020; c) het TPAO-boorschip Fatih in de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, in de onmiddellijke nabijheid van haar territoriale zee, sinds november 2019; d) het TPAO-boorschip Fatih in een gebied in het westen van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, tussen mei en november 2019. TPAO heeft ook aangekondigd dat het zonder toestemming van de Republiek Cyprus verder booractiviteiten zal laten uitvoeren door het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in overeenkomsten met Egypte en Israël, tussen januari en mei 2020. 27.2.2020 2. Ali Coscun NAMOGLU Geboortedatum: 27.11.1956 Nummer paspoort of identiteitskaart: 11096919534 Nationaliteit: Turks Geslacht: mannelijk Ali Coscun Namoglu is adjunct-directeur van de afdeling exploratie van Turkish Petroleum Corporation (TPAO). In die hoedanigheid is Ali Coscun Namoglu betrokken bij het plannen, aansturen en uitvoeren van de activiteiten van TPAO op het gebied van offshore-exploratie van koolwaterstoffen. Die activiteiten omvatten booractiviteiten van TPAO waarvoor geen toestemming is gegeven door de Republiek Cyprus, zoals hierna omschreven. Die ongeoorloofde booractiviteiten werden uitgevoerd door: a) het TPAO-boorschip Yavuz in de territoriale zee van de Republiek Cyprus tussen juli en september 2019; b) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen oktober 2019 en januari 2020; c) het TPAO-boorschip Fatih in de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, in de onmiddellijke nabijheid van haar territoriale zee, sinds november 2019; d) het TPAO-boorschip Fatih in een gebied in het westen van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, tussen mei en november 2019. TPAO heeft ook aangekondigd dat het zonder de toestemming van de Republiek Cyprus verder booractiviteiten zal laten uitvoeren door het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in overeenkomsten met Egypte en Israël, tussen januari en mei 2020.” 27.2.2020",
  "source": "EUR LEX"
}