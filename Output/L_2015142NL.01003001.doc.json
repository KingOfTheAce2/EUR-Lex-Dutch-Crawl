{
  "url": "http://www.w3.org/1999/xhtml\"><!--",
  "content": "L_2015142NL.01003001.xml 6.6.2015 NL Publicatieblad van de Europese Unie L 142/30 BESLUIT (GBVB) 2015/876 VAN DE RAAD van 5 juni 2015 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 5 maart 2014 heeft de Raad Besluit 2014/119/GBVB ( 1 ) vastgesteld. (2) Op 5 maart 2015 heeft de Raad Besluit (GBVB) 2015/364 ( 2 ) vastgesteld. Bij dat besluit is bepaald dat de beperkende maatregelen van Besluit 2014/119/GBVB van de Raad van toepassing zijn tot en met 6 maart 2016 ten aanzien van 14 personen, en tot en met 6 juni 2015 ten aanzien van 4 personen. (3) Voor één van deze vier personen dient de toepassing van de beperkende maatregelen te worden verlengd tot en met 6 oktober 2015 en dient de hem betreffende motivering te worden geactualiseerd. (4) Voor twee van deze vier personen dient de toepassing van de beperkende maatregelen te worden verlengd tot en met 6 maart 2016 en dient de hen betreffende motivering te worden geactualiseerd. (5) Besluit 2014/119/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5 van Besluit 2014/119/GBVB van de Raad wordt vervangen door: „Artikel 5 Dit besluit treedt in werking op de dag van de bekendmaking ervan in het Publicatieblad van de Europese Unie . Dit besluit is van toepassing tot en met 6 maart 2016. De maatregelen van artikel 1 zijn met betrekking tot vermelding nr. 10 in de bijlage van toepassing tot en met 6 oktober 2015. Dit besluit wordt doorlopend getoetst. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.” . Artikel 2 De bijlage bij Besluit 2014/119/GBVB wordt gewijzigd zoals aangegeven in de bijlage bij dit besluit. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 5 juni 2015. Voor de Raad De voorzitter E. RINKĒVIČS ( 1 ) Besluit 2014/119/GBVB van de Raad van 5 maart 2014 betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 66 van 6.3.2014, blz. 26 ). ( 2 ) Besluit (GBVB) 2015/364 van de Raad van 5 maart 2015 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 62 van 6.3.2015, blz. 25 ). BIJLAGE 1) De vermelding voor de volgende persoon in de bijlage bij Besluit 2014/119/GBVB wordt geschrapt: 8. Viktor Viktorovych Yanukovych (zoon van de voormalige president) 2) De vermeldingen voor de volgende personen in de bijlage bij Besluit 2014/119/GBVB worden vervangen door de onderstaande vermeldingen: 4. Olena Leonidivna Lukash (Олена Леонідівна Лукаш), Elena Leonidovna Lukash (Елена Леонидовна Лукаш) geboren op 12 november 1976 in Rîbnița (Moldova), voormalig minister van Justitie Persoon naar wie een onderzoek is ingesteld door de Oekraïense autoriteiten wegens betrokkenheid bij het verduisteren van overheidsmiddelen. 6.3.2014 10. Serhii Petrovych Kliuiev (Сергій Петрович Клюєв), Serhiy Petrovych Klyuyev geboren op 19 augustus 1969 in Donetsk, broer van Andrii Kliuiev, zakenman Persoon naar wie een onderzoek is ingesteld door de Oekraïense autoriteiten wegens betrokkenheid bij het verduisteren van overheidsmiddelen. Persoon die banden heeft met een aangewezen persoon (Andrii Petrovych Kliuiev) tegen wie strafvervolging is ingesteld door de Oekraïense autoriteiten wegens het verduisteren van overheidsmiddelen of overheidsactiva. 6.3.2014 13. Dmytro Volodymyrovych Tabachnyk (Дмитро Володимирович Табачник) geboren op 28 november 1963 in Kiev, voormalig minister van Onderwijs en Wetenschap Persoon naar wie een onderzoek is ingesteld door de Oekraïense autoriteiten wegens betrokkenheid bij het verduisteren van overheidsmiddelen. 6.3.2014",
  "source": "EUR LEX"
}