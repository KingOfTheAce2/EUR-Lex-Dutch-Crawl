{
  "url": "http://www.w3.org/1999/xhtml\">",
  "content": "L_2005267NL.01002401.xml 12.10.2005 NL Publicatieblad van de Europese Unie L 267/24 BESLUIT VAN DE RAAD van 20 september 2005 betreffende de sluiting van een protocol bij de Euro-mediterraanse overeenkomst tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2005/702/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310, in samenhang met de tweede zin van artikel 300, lid 2, eerste alinea, en artikel 300, lid 3, tweede alinea, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Gezien de instemming van het Europees Parlement ( 1 ) , Overwegende hetgeen volgt: (1) Het protocol bij de Euro-mediterraanse overeenkomst tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds, werd op 20 december 2004 namens de Europese Gemeenschap en haar lidstaten ondertekend. (2) Het protocol dient te worden goedgekeurd, BESLUIT: Enig artikel Het protocol bij de Euro-mediterraanse overeenkomst tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie, wordt goedgekeurd namens de Europese Gemeenschap en haar lidstaten. De tekst van het protocol is aan dit besluit gehecht ( 2 ) . Gedaan te Brussel, 20 september 2005. Voor de Raad De voorzitster M. BECKETT ( 1 ) Instemming betuigd op 23 februari 2005 (nog niet bekendgemaakt in het Publicatieblad). ( 2 ) PB L 31 van 4.2.2005, blz. 31 .",
  "source": "EUR LEX"
}