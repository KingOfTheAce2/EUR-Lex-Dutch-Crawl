{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0354:NL:HTML\">",
  "content": "EUR-Lex - 31996D0354 - NL Avis juridique important | 31996D0354 96/354/EG: Besluit van de Raad van 20 mei 1996 betreffende de sluiting van de Samenwerkingsovereenkomst tussen de Europese Gemeenschap en het Koninkrijk Nepal Publicatieblad Nr. L 137 van 08/06/1996 blz. 0014 - 0014 BESLUIT VAN DE RAAD van 20 mei 1996 betreffende de sluiting van de Samenwerkingsovereenkomst tussen de Europese Gemeenschap en het Koninkrijk Nepal (96/354/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 113 en 130 Y, in samenhang met de eerste zin van artikel 228, lid 2, en de eerste alinea van artikel 228, lid 3, Gezien het voorstel van de Commissie, Gezien het advies van het Europees Parlement (1), Overwegende dat het beleid van de Gemeenschap op het gebied van ontwikkelingssamenwerking overeenkomstig artikel 130 U van het Verdrag is gericht op de bevordering van de duurzame economische en sociale ontwikkeling van de ontwikkelingslanden, hun harmonische en geleidelijke integratie in de wereldeconomie en de strijd tegen de armoede in deze landen; Overwegende dat de Gemeenschap voor het bereiken van haar doelstellingen op het gebied van de buitenlandse betrekkingen de Samenwerkingsovereenkomst tussen de Europese Gemeenschap en het Koninkrijk Nepal dient goed te keuren, BESLUIT: Artikel 1 De Samenwerkingsovereenkomst tussen de Europese Gemeenschap en het Koninkrijk Nepal wordt hierbij namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad verricht, namens de Gemeenschap, de kennisgeving bedoeld in artikel 22 van de Overeenkomst. Artikel 3 De Commissie, bijgestaan door vertegenwoordigers van de Lid-Staten, vertegenwoordigt de Gemeenschap in de in artikel 15 van de Overeenkomst bedoelde Gemengde Commissie. Artikel 4 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 20 mei 1996. Voor de Raad De Voorzitter P. BERSANI (1) PB nr. C 141 van 13. 5. 1996.",
  "source": "EUR LEX"
}