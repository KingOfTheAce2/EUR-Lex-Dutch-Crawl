{
  "url": "http://www.w3.org/1999/xhtml\">",
  "content": "L_2018038NL.01002301.xml 10.2.2018 NL Publicatieblad van de Europese Unie L 38/23 UITVOERINGSBESLUIT (GBVB) 2018/203 VAN DE RAAD van 9 februari 2018 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het Comité van de Veiligheidsraad van de Verenigde Naties, ingesteld krachtens Resolutie1970 (2011) van de Veiligheidsraad van de Verenigde Naties, heeft op 2 februari 2018 de vermelding van een vaartuig op de lijst van vaartuigen, die aan beperkende maatregelen onderworpen zijn, gewijzigd. (3) Bijlage V bij Besluit (GBVB) 2015/1333 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage V bij Besluit (GBVB) 2015/1333 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 9 februari 2018. Voor de Raad De voorzitter E. ZAHARIEVA ( 1 ) PB L 206 van 1.8.2015, blz. 34 . BIJLAGE In rubriek B (Entiteiten) van bijlage V bij Besluit (GBVB) 2015/1333 wordt vermelding 1 vervangen door: „1. Naam: NADINE Ook bekend als: n.v.t. Verder nog bekend als: n.v.t. Adres: n.v.t. Op de lijst geplaatst op: 21 juli 2017 (gewijzigd op 20 oktober 2017, 27 november 2017, 18 januari 2018 en 2 februari 2018) Aanvullende informatie IMO-nummer: 8900878. Op de lijst geplaatst uit hoofde van de punten 10 a) en 10 b) van Resolutie 2146 (2014), zoals verlengd en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding op 18 januari 2018 door het Comité verlengd; de vermelding is geldig tot en met 17 april 2018, tenzij ze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Palau. Op 19 januari 2018 bevond het vaartuig zich dicht bij de kust van MUSCAT, OMAN, buiten de territoriale wateren van Oman.”.",
  "source": "EUR LEX"
}