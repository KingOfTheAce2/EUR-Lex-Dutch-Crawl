{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1576:NL:HTML\">",
  "content": "EUR-Lex - 32000R1576 - NL Avis juridique important | 32000R1576 Verordening (EG) nr. 1576/2000 van de Commissie van 19 juli 2000 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen Publicatieblad Nr. L 181 van 20/07/2000 blz. 0035 - 0036 Verordening (EG) nr. 1576/2000 van de Commissie van 19 juli 2000 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 1509/2000 van de Commissie(2), en met name op artikel 6, leden 3 en 4, Overwegende hetgeen volgt: (1) Duitsland en Zweden hebben op grond van artikel 5 van Verordening (EEG) nr. 2081/92 bij de Commissie elk voor een benaming aanvragen tot registratie als beschermde geografische aanduiding ingediend. (2) Overeenkomstig artikel 6, lid 1, van bovengenoemde verordening is geconstateerd dat deze aanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten. (3) Bij de Commissie zijn bezwaren als bedoeld in artikel 7 van bovengenoemde verordening ingediend naar aanleiding van de bekendmaking in het Publicatieblad van de Europese Gemeenschappen(3) van de in de bijlage bij deze verordening vermelde benamingen, maar deze werden niet gegrond en dus ook niet ontvankelijk geacht. In de betrokken bezwaren worden namelijk onvoldoende argumenten aangevoerd om te kunnen beweren dat de benamingen niet in overeenstemming zijn met de in Verordening (EEG) nr. 2081/92 vastgestelde criteria. (4) Deze benamingen komen derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde geografische aanduiding. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 1338/2000(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde geografische aanduiding (BGA). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juli 2000. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 174 van 13.7.2000, blz. 7. (3) PB C 263 van 17.9.1999, blz. 4 en PB C 250 van 2.9.1999, blz. 3. (4) PB L 327 van 18.12.1996, blz. 11. (5) PB L 154 van 27.6.2000, blz. 5. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Brood, gebak, suikerwerk, biscuits en andere bakkerswaren DUITSLAND Meißner Fummel (BGA) ZWEDEN Skånsk spettkaka (BGA)",
  "source": "EUR LEX"
}