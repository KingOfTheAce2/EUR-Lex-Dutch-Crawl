{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R3591:NL:HTML\">",
  "content": "EUR-Lex - 31992R3591 - NL Avis juridique important | 31992R3591 Verordening (EEG) nr. 3591/92 van de Commissie van 11 december 1992 houdende afwijking van Verordening (EEG) nr. 1589/87 inzake de aankoop, via inschrijving, van boter door de interventiebureaus Publicatieblad Nr. L 364 van 12/12/1992 blz. 0047 - 0047 Bijzondere uitgave in het Fins: Hoofdstuk 3 Deel 46 blz. 0202 Bijzondere uitgave in het Zweeds: Hoofdstuk 3 Deel 46 blz. 0202 VERORDENING (EEG) Nr. 3591/92 VAN DE COMMISSIE  van 11 december 1992  houdende afwijking van Verordening (EEG) nr. 1589/87 inzake de aankoop, via inschrijving, van boter door de interventiebureaus DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (1), laatstelijk gewijzigd bij Verordening (EEG) nr. 2071/92 (2), en met name op artikel 7 bis,  lid 1, eerste alinea, en lid 3, Overwegende dat bij Verordening (EEG) nr. 1589/87 van de Commissie (3), laatstelijk gewijzigd bij Verordening (EEG) nr. 2350/91 (4), voorschriften zijn vastgesteld voor de aankoop, via inschrijving, van boter door de interventiebureaus; dat op grond van  artikel 3, lid 1, van genoemde verordening de inschrijver slechts aan de inschrijving kan deelnemen voor boter die is geproduceerd in de loop van de periode van 21 dagen vóór afloop van de termijn voor het indienen van de offertes; dat deze periode  wegens de feestdagen en het grote tijdsverloop tussen de inschrijving in december 1992 en de eerste inschrijving in januari 1993, te kort dreigt te zijn om alle in laatstgenoemde periode geproduceerde boter voor interventie in aanmerking te laten komen;  dat wanneer nu, rekening houdend met de daling van de marktprijzen, die ertoe geleid heeft de mogelijkheid tot interventieaankopen voor alle Lid-Staten open te stellen, geen langere produktieperiode voor boter in aanmerking genomen wordt, de  marktsituatie nog dreigt te verergeren; dat derhalve voor de eerste inschrijving in januari 1993 de termijn waarbinnen de boter vervaardigd moet zijn om voor interventie aangeboden te mogen worden, moet worden verlengd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor melk en zuivelprodukten, HEEFT DE VOLGENDE VERORDENING VASTGESTELD: Artikel 1 Voor de inschrijving waarvoor de termijn voor het indienen van de offertes op de tweede dinsdag van januari 1993 verstrijkt, wordt de in artikel 3, lid 1, van Verordening (EEG) nr. 1589/87 bedoelde termijn van 21 dagen verlengd tot 35 dagen. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke  Lid-Staat. Gedaan te Brussel, 11 december 1992. Voor de Commissie Ray MAC SHARRY Lid van de Commissie (1) PB nr. L 148 van 28. 6. 1968, blz. 13. (2) PB nr. L 215 van 30. 7. 1992, blz. 64. (3) PB nr. L 146 van 6. 6. 1987, blz. 27. (4) PB nr. L 214 van 2. 8. 1991, blz. 47.",
  "source": "EUR LEX"
}