{
  "url": "http://www.w3.org/1999/xhtml\">",
  "content": "L_2021147NL.01001901.xml 30.4.2021 NL Publicatieblad van de Europese Unie L 147/19 UITVOERINGSBESLUIT (GBVB) 2021/712 VAN DE RAAD van 29 april 2021 tot uitvoering van Besluit 2013/798/GBVB betreffende beperkende maatregelen ten aanzien van de Centraal-Afrikaanse Republiek DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2013/798/GBVB van de Raad van 23 december 2013 betreffende beperkende maatregelen ten aanzien van de Centraal-Afrikaanse Republiek ( 1 ) , en met name artikel 2 quater, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 23 december 2013 Besluit 2013/798/GBVB vastgesteld. (2) Het comité van de Veiligheidsraad van de Verenigde Naties (VN-Veiligheidsraad), ingesteld op grond van Resolutie 2127 (2013) van de VN-Veiligheidsraad, heeft op 5 april 2021 één entiteit geschrapt van de lijst van personen en entiteiten die aan beperkende maatregelen onderworpen zijn. (3) De bijlage bij Besluit 2013/798/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2013/798/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 29 april 2021. Voor de Raad De voorzitter A.P. ZACARIAS ( 1 ) PB L 352 van 24.12.2013, blz. 51 . BIJLAGE De volgende entiteit wordt geschrapt van de lijst in deel B (Entiteiten) van de bijlage bij Besluit 2013/798/GBVB: 1. BUREAU D'ACHAT DE DIAMANT EN CENTRAFRIQUE/KARDIAM (alias: a) BADICA/KRDIAM b) KARDIAM).",
  "source": "EUR LEX"
}