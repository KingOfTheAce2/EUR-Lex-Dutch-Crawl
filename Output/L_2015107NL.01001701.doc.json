{
  "url": "http://www.w3.org/1999/xhtml\"><!--",
  "content": "L_2015107NL.01001701.xml 25.4.2015 NL Publicatieblad van de Europese Unie L 107/17 VERORDENING (EU) 2015/649 VAN DE COMMISSIE van 24 april 2015 tot wijziging van bijlage II bij Verordening (EG) nr. 1333/2008 van het Europees Parlement en de Raad en van de bijlage bij Verordening (EU) nr. 231/2012 van de Commissie wat het gebruik van L-leucine als draagstof voor tafelzoetstoffen in tabletvorm betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, artikel 14 en artikel 30, lid 5, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma's ( 2 ) , en met name artikel 7, lid 5, Overwegende hetgeen volgt: (1) In bijlage II bij Verordening (EG) nr. 1333/2008 is een EU-lijst vastgesteld van voor gebruik in levensmiddelen goedgekeurde levensmiddelenadditieven en van de gebruiksvoorwaarden daarvoor. (2) Bij Verordening (EU) nr. 231/2012 van de Commissie ( 3 ) zijn de specificaties van de in de bijlagen II en III bij Verordening (EG) nr. 1333/2008 opgenomen levensmiddelenadditieven vastgesteld. (3) Die lijsten kunnen overeenkomstig de in artikel 3, lid 1, van Verordening (EG) nr. 1331/2008 bedoelde uniforme procedure hetzij op initiatief van de Commissie, hetzij ingevolge een aanvraag worden bijgewerkt. (4) Op 9 september 2010 heeft Duitsland een aanvraag ingediend voor goedkeuring van het gebruik van L-leucine als draagstof (hulpmiddel bij het maken van tabletten) voor tafelzoetstoffen in tabletvorm; dergelijk gebruik is in Duitsland toegestaan. Die aanvraag is ter kennis van de lidstaten gebracht overeenkomstig artikel 4 van Verordening (EG) nr. 1331/2008. (5) Er bestaat een technologische functie en behoefte voor het gebruik van L-leucine als draagstof voor tafelzoetstoffen in tabletvorm. L-leucine wordt op homogene wijze met zoetstoffen gemengd voordat de tabletten uit het mengsel worden geperst en het is een hulpmiddel bij het maken van de tabletten doordat het ervoor zorgt dat de tabletten niet aan de apparatuur blijven kleven. (6) De Europese Autoriteit voor voedselveiligheid (EFSA) heeft de veiligheid van aminozuren en verwante stoffen bij gebruik als aromastoffen beoordeeld en heeft op 29 november 2007 advies uitgebracht ( 4 ) . De EFSA concludeerde dat de blootstelling van de mens aan aminozuren in levensmiddelen orden van grootte groter is dan de verwachte blootstellingsniveaus bij het gebruik ervan als aromastoffen en dat negen van de stoffen, met inbegrip van L-leucine, bij de geschatte innameniveaus als aromastoffen geen veiligheidsrisico opleveren. (7) In de aanvraag werd aangetoond dat zelfs een grote consumptie van zoetstoffen in tabletvorm niet tot een inname van meer dan 4 % van de voor L-leucine aanbevolen hoeveelheid zou leiden. (8) Het is dan ook wenselijk het gebruik van L-leucine als draagstof voor tafelzoetstoffen in tabletvorm, zoals omschreven in bijlage I bij deze verordening, goed te keuren en het E-nummer E 641 aan dat levensmiddelenadditief toe te wijzen. (9) Als L-leucine voor het eerst wordt opgenomen in de EU-lijsten in bijlage II bij Verordening (EG) nr. 1333/2008, moeten de specificaties ervan in Verordening (EU) nr. 231/2012 worden opgenomen. In dit opzicht is het passend om rekening te houden met de zuiverheidscriteria van de Europese farmacopee voor L-leucine. (10) De Verordeningen (EG) nr. 1333/2008 en (EU) nr. 231/2012 moeten derhalve dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 1333/2008 wordt gewijzigd overeenkomstig bijlage I bij deze verordening. Artikel 2 De bijlage bij Verordening (EU) nr. 231/2012 wordt gewijzigd overeenkomstig bijlage II bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 april 2015. Voor de Commissie De voorzitter Jean-Claude JUNCKER ( 1 ) PB L 354 van 31.12.2008, blz. 16 . ( 2 ) PB L 354 van 31.12.2008, blz. 1 . ( 3 ) Verordening (EU) nr. 231/2012 van de Commissie van 9 maart 2012 tot vaststelling van de specificaties van de in de bijlagen II en III bij Verordening (EG) nr. 1333/2008 van het Europees Parlement en de Raad opgenomen levensmiddelenadditieven ( PB L 83 van 22.3.2012, blz. 1 ). ( 4 ) EFSA Journal (2008) 870, blz. 1-46. BIJLAGE I Bijlage II bij Verordening (EG) nr. 1333/2008 wordt als volgt gewijzigd: 1. In deel B, onder 3 „Andere additieven dan kleurstoffen en zoetstoffen”, wordt na de vermelding voor levensmiddelenadditief E 640 de volgende nieuwe vermelding ingevoegd: „E 641 L-leucine” 2. In deel E wordt in levensmiddelencategorie 11.4.3 „Tafelzoetstoffen in tabletvorm”, na de vermelding voor levensmiddelenadditief E 640 de volgende nieuwe vermelding ingevoegd: „E 641 L-leucine 50 000 ” BIJLAGE II In de bijlage bij Verordening (EU) nr. 231/2012 wordt na de vermelding voor E 640 de volgende nieuwe vermelding ingevoegd: „ E 641 L-LEUCINE Synoniemen 2-amino-isobutylazijnzuur; L-2-amino-4-methylvaleriaanzuur; α-amino-isocapronzuur; ( S )-2-amino-4-methylpentaanzuur; L-Leu Definitie Einecs-nummer 200-522-0 CAS-nummer 61-90-5 Chemische naam L-Leucine; L-2-amino-4-methylpentaanzuur Molecuulformule C 6 H 13 NO 2 Relatieve molecuulmassa 131,17 Gehalte Minimaal 98,5 % en maximaal 101,0 % op basis van de watervrije stof Beschrijving Kristallijn poeder of glanzende vlokken, wit of bijna wit Identificatie Oplosbaarheid Oplosbaar in water, azijnzuur, verdund HCl en alkalihydroxiden en -carbonaten; slecht oplosbaar in ethanol Specifieke draaiing [α] D 20 tussen + 14,5° en + 16,5° (4 %-oplossing (watervrij) in 6N HCl) Zuiverheid Gewichtsverlies bij drogen Maximaal 0,5 %, bepaald bij 100 — 105 °C Sulfaatas Maximaal 0,1 % Chloriden Maximaal 200 mg/kg Sulfaten Maximaal 300 mg/kg Ammonium Maximaal 200 mg/kg IJzer Maximaal 10 mg/kg Arseen Maximaal 3 mg/kg Lood Maximaal 5 mg/kg Kwik Maximaal 1 mg/kg”",
  "source": "EUR LEX"
}