{
  "url": "http://www.w3.org/1999/xhtml\">",
  "content": "L_2010026NL.01003001.xml 30.1.2010 NL Publicatieblad van de Europese Unie L 26/30 BESLUIT 2010/53/GBVB VAN DE RAAD van 30 november 2009 betreffende de sluiting van de Overeenkomst tussen Australië en de Europese Unie inzake de beveiliging van gerubriceerde gegevens DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gezien de aanbeveling van het voorzitterschap, Overwegende hetgeen volgt: (1) Tijdens zijn zitting van 9 maart 2009 heeft de Raad besloten het voorzitterschap, bijgestaan door de secretaris-generaal/hoge vertegenwoordiger (SG/HV) en met volledige betrokkenheid van de Commissie, te machtigen om overeenkomstig artikel 24 van het VEU onderhandelingen aan te gaan met Australië, met het oog op de sluiting van een overeenkomst inzake de beveiliging van gegevens. (2) Ingevolge deze machtiging om onderhandelingen aan te gaan, heeft het voorzitterschap, bijgestaan door de SG/HV, overeenstemming bereikt over een overeenkomst met Australië inzake de beveiliging van gerubriceerde gegevens. (3) Deze overeenkomst dient te worden goedgekeurd, BESLUIT: Artikel 1 De Overeenkomst tussen Australië en de Europese Unie inzake de beveiliging van gerubriceerde gegevens wordt namens de Europese Unie goedgekeurd. De tekst van de overeenkomst is bij dit besluit gevoegd. Artikel 2 De voorzitter van de Raad is gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Europese Unie te binden. Artikel 3 Dit besluit wordt van kracht op de datum waarop het wordt aangenomen. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Brussel, 30 november 2009. Voor de Raad De voorzitster B. ASK",
  "source": "EUR LEX"
}