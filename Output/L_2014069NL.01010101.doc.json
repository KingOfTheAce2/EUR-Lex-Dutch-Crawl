{
  "url": "http://www.w3.org/1999/xhtml\">",
  "content": "L_2014069NL.01010101.xml 8.3.2014 NL Publicatieblad van de Europese Unie L 69/101 VERORDENING (EU) Nr. 220/2014 VAN DE COMMISSIE van 7 maart 2014 tot wijziging van Verordening (EG) nr. 479/2009 van de Raad met betrekking tot de verwijzingen naar het Europees systeem van nationale en regionale rekeningen in de Europese Unie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 479/2009 van de Raad van 25 mei 2009 betreffende de toepassing van het aan het Verdrag tot oprichting van de Europese Gemeenschap gehechte Protocol betreffende de procedure bij buitensporige tekorten ( 1 ) , en met name artikel 17, lid 1, Overwegende hetgeen volgt: (1) De begrippen „overheid”, „tekort” en „investeringen” zijn omschreven in het aan de Verdragen gehechte Protocol betreffende de procedure bij buitensporige tekorten en in Verordening (EG) nr. 479/2009, door verwijzing naar het Europees systeem van nationale en regionale rekeningen in de Gemeenschap (hierna „ESR 95” genoemd), vastgesteld bij Verordening (EG) nr. 2223/96 van de Raad van 25 juni 1996 inzake het Europees systeem van nationale en regionale rekeningen in de Gemeenschap ( 2 ) . (2) Verordening (EG) nr. 549/2013 van het Europees Parlement en de Raad van 21 mei 2013 inzake het Europees systeem van nationale en regionale rekeningen in de Gemeenschap (hierna „ESR 2010” genoemd) ( 3 ) bevat het referentiekader voor gemeenschappelijke normen, definities, classificaties en registratieregels, dat bestemd is voor het opstellen van de rekeningen van de lidstaten overeenkomstig de statistische eisen van de Unie, zodat resultaten worden verkregen die van lidstaat tot lidstaat vergelijkbaar zijn. (3) ESR 2010 is een herziening van ESR 95 en daarom moeten nieuwe verwijzingen worden opgenomen in Verordening (EG) nr. 479/2009. (4) Verordening (EG) nr. 479/2009 moet derhalve dienovereenkomstig worden gewijzigd. (5) Teneinde verwarring betreffende de toepassing van de nieuwe verwijzingen naar ESR 2010 te voorkomen, dienen de in deze verordening vervatte maatregelen per 1 september 2014 van toepassing te zijn, HEEFT DE VOLGENDE VERORDENING VASTGESTELD: Artikel 1 Verordening (EG) nr. 479/2009 wordt als volgt gewijzigd: 1. Alle verwijzingen naar „ESR 95” worden vervangen door een verwijzing naar „ESR 2010”. 2. Artikel 1, lid 1, wordt vervangen door: „Voor de toepassing van het Protocol betreffende de procedure bij buitensporige tekorten en van deze verordening worden de termen in de leden 2 tot en met 6 gedefinieerd overeenkomstig Verordening (EG) nr. 549/2013 van het Europees Parlement en de Raad van 21 mei 2013 inzake het Europees systeem van nationale en regionale rekeningen in de Gemeenschap (hierna „ESR 2010” genoemd). De tussen haakjes vermelde codes zijn die van het ESR 2010.” 3. Artikel 1, lid 3, wordt als volgt gewijzigd: a) de code „EDP B.9” wordt vervangen door „B.9”; b) de code „EDP D.41” wordt vervangen door „D.41”; 4. Artikel 1, lid 5, tweede alinea wordt vervangen door: „De overheidsschuld wordt gevormd door de verplichtingen van de overheid in de volgende rubrieken: chartaal geld en deposito's (AF.2), schuldbewijzen (AF.3) en leningen (AF.4), overeenkomstig de definities van het ESR 2010”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 september 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2014. Voor de Commissie De voorzitter José Manuel BARROSO ( 1 ) PB L 145 van 10.6.2009, blz. 1 . ( 2 ) PB L 310 van 30.11.1996, blz. 1 . ( 3 ) PB L 174 van 26.6.2013, blz. 1 .",
  "source": "EUR LEX"
}