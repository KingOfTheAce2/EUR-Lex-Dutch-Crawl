{
  "url": "http://www.w3.org/1999/xhtml\">",
  "content": "L_2010135NL.01000101.xml 2.6.2010 NL Publicatieblad van de Europese Unie L 135/1 BESLUIT Nr. 477/2010/EU VAN HET EUROPEES PARLEMENT EN DE RAAD van 19 mei 2010 tot intrekking van Beschikking 79/542/EEG van de Raad tot vaststelling van een lijst van derde landen of delen van derde landen, alsmede tot vaststelling van veterinairrechtelijke voorschriften, gezondheidsvoorschriften en voorschriften inzake de veterinaire certificering voor de invoer in de Gemeenschap van levende dieren en vers vlees daarvan HET EUROPEES PARLEMENT EN DE RAAD VAN DE EUROPESE UNIE, Gelet op het Verdrag betreffende de werking van de Europese Unie, en met name op artikel 43, lid 2, en artikel 168, lid 4, onder b), Gezien het voorstel van de Europese Commissie, Gezien het advies van het Europees Economisch en Sociaal Comité ( 1 ) , Na raadpleging van het Comité van de Regio’s, Handelend volgens de gewone wetgevingsprocedure ( 2 ) , Overwegende hetgeen volgt: (1) Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen, varkens, schapen en geiten, van vers vlees of van vleesproducten uit derde landen ( 3 ) bepaalt dat een lijst moet worden opgesteld van landen of delen daarvan waaruit de lidstaten de invoer van bepaalde levende dieren en van vers vlees van bepaalde dieren toestaan. (2) Uit dien hoofde is Beschikking 79/542/EEG van de Raad van 21 december 1976 tot vaststelling van een lijst van derde landen of delen van derde landen, alsmede tot vaststelling van veterinairrechtelijke voorschriften, gezondheidsvoorschriften en voorschriften inzake de veterinaire certificering voor de invoer in de Gemeenschap van levende dieren en vers vlees daarvan ( 4 ) vastgesteld. Bij die beschikking zijn gezondheidsvoorschriften vastgesteld voor de invoer in de Unie van levende dieren, behalve paardachtigen, en voor de invoer van vers vlees, met uitzondering van vleesbereidingen, van levende dieren, inclusief paardachtigen. Verder bevatten de bijlagen I en II bij die beschikking lijsten van derde landen of delen daarvan waaruit bepaalde levende dieren en vers vlees daarvan in de Unie mogen worden ingevoerd, en modellen van veterinaire certificaten. (3) Sinds de vaststelling van die beschikking zijn bij andere communautaire regelgeving nieuwe voorschriften op het gebied van de dier- en de volksgezondheid vastgesteld, met name bij Richtlijn 2002/99/EG van de Raad van 16 december 2002 houdende vaststelling van veterinairrechtelijke voorschriften voor de productie, de verwerking, de distributie en het binnenbrengen van voor menselijke consumptie bestemde producten van dierlijke oorsprong ( 5 ) , Richtlijn 2004/68/EG van de Raad van 26 april 2004 tot vaststelling van veterinairrechtelijke voorschriften voor de invoer in en de doorvoer via de Gemeenschap van bepaalde levende hoefdieren ( 6 ) , Verordening (EG) nr. 852/2004 van het Europees Parlement en de Raad van 29 april 2004 inzake levensmiddelenhygiëne ( 7 ) , Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( 8 ) , Verordening (EG) nr. 854/2004 van het Europees Parlement en de Raad van 29 april 2004 houdende vaststelling van specifieke voorschriften voor de organisatie van de officiële controles van voor menselijke consumptie bestemde producten van dierlijke oorsprong ( 9 ) en Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 10 ) . (4) Die communautaire besluiten vormen een nieuw rechtskader op dit gebied; bovendien is Richtlijn 72/462/EEG ingetrokken bij Richtlijn 2004/68/EG. (5) Volgens artikel 20 van Richtlijn 2004/68/EG blijven bepalingen betreffende de invoer van levende dieren, vlees en vleesproducten die zijn vastgesteld bij besluiten uit hoofde van Richtlijn 72/462/EEG — wat het geval is met Beschikking 79/542/EEG — van kracht totdat zij zijn vervangen door maatregelen uit hoofde van het nieuwe rechtskader. (6) Bovendien bepaalt artikel 4, lid 3, van Richtlijn 2004/41/EG van het Europees Parlement en de Raad van 21 april 2004 houdende intrekking van bepaalde richtlijnen inzake levensmiddelenhygiëne en tot vaststelling van gezondheidsvoorschriften voor de productie en het in de handel brengen van bepaalde voor menselijke consumptie bestemde producten van dierlijke oorsprong ( 11 ) dat de op grond van Richtlijn 72/462/EEG vastgestelde uitvoeringsbepalingen van toepassing blijven totdat de nodige bepalingen op basis van Verordening (EG) nr. 852/2004, Verordening (EG) nr. 853/2004 en Verordening (EG) nr. 854/2004 of Richtlijn 2002/99/EG zijn vastgesteld. (7) Verordening (EU) nr. 206/2010 van de Commissie van 12 maart 2010 tot vaststelling van lijsten van derde landen en gebieden, of delen daarvan, waaruit bepaalde dieren en vers vlees in de Europese Unie mogen worden binnengebracht, en van de voorschriften inzake veterinaire certificering ( 12 ) bevat voorschriften inzake veterinaire certificering en andere bepalingen in overeenstemming met het nieuwe rechtskader, die in de plaats komen van de bepalingen van Beschikking 79/542/EEG. Vanaf de datum van inwerkingtreding van die verordening, zal Beschikking 79/542/EEG achterhaald zijn en dus niet meer van toepassing. (8) Omwille van de duidelijkheid en transparantie van de wetgeving van de Unie moet Beschikking 79/542/EEG met ingang van die datum uitdrukkelijk worden ingetrokken, HEBBEN HET VOLGENDE BESLUIT VASTGESTELD: Artikel 1 Beschikking 79/542/EEG wordt ingetrokken met ingang van 9 april 2010. Verwijzingen naar de ingetrokken beschikking gelden als verwijzingen naar Verordening (EU) nr. 206/2010. Artikel 2 Dit besluit is gericht tot de lidstaten. Gedaan te Straatsburg, 19 mei 2010. Voor het Europees Parlement De voorzitter J. BUZEK Voor de Raad De voorzitter D. LÓPEZ GARRIDO ( 1 ) Advies van 16 december 2009 (nog niet bekendgemaakt in het Publicatieblad). ( 2 ) Standpunt van het Europees Parlement van 25 maart 2010 (nog niet bekendgemaakt in het Publicatieblad) en besluit van de Raad van 26 april 2010. ( 3 ) PB L 302 van 31.12.1972, blz. 28 . ( 4 ) PB L 146 van 14.6.1979, blz. 15 . ( 5 ) PB L 18 van 23.1.2003, blz. 11 . ( 6 ) PB L 139 van 30.4.2004, blz. 321 . ( 7 ) PB L 139 van 30.4.2004, blz. 1 . ( 8 ) PB L 139 van 30.4.2004, blz. 55 . ( 9 ) PB L 139 van 30.4.2004, blz. 206 . ( 10 ) PB L 165 van 30.4.2004, blz. 1 . ( 11 ) PB L 157 van 30.4.2004, blz. 33 . ( 12 ) PB L 73 van 20.3.2010, blz. 1 .",
  "source": "EUR LEX"
}