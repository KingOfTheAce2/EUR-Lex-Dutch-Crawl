{
  "url": "http://www.w3.org/1999/xhtml\">",
  "content": "L_2006365NL.01008601.xml 21.12.2006 NL Publicatieblad van de Europese Unie L 365/86 BESCHIKKING VAN DE RAAD van 19 december 2006 om de bijzondere stimuleringsregeling voor duurzame ontwikkeling en goed bestuur ook na 1 januari 2007 aan de Republiek El Salvador toe te kennen (2006/978/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, Gelet op Verordening (EG) nr. 980/2005 van de Raad van 27 juni 2005 houdende toepassing van een schema van algemene tariefpreferenties ( 1 ) , en met name op artikel 9, lid 2, Gezien het voorstel van de Commissie, Overwegende hetgeen volgt: (1) Bij Besluit 2005/924/EG ( 2 ) van de Commissie van 21 december 2005 is El Salvador voor de periode van 1 januari 2006 tot en met 31 december 2008 opgenomen in de lijst van ontwikkelingslanden die krachtens Verordening (EG) nr. 980/2005 de bijzondere regeling voor duurzame ontwikkeling en goed bestuur genieten. (2) Krachtens Verordening (EG) nr. 980/2005 moet de Raad beslissen of de bijzondere stimuleringsregeling ook na 1 januari 2007 kan worden toegekend aan landen waar de ratificatie van ten hoogste twee van de 16 verdragen in deel A van bijlage III bij Verordening (EG) nr. 980/2005 specifieke grondwettelijke problemen oplevert. (3) Overeenkomstig Verordening (EG) nr. 980/2005 heeft de Commissie op 29 november 2006 een verslag bij de Raad ingediend waarin zij concludeert dat El Salvador de verplichtingen van die verordening heeft nageleefd en voorstelt de bijzondere stimuleringsregeling ook na 1 januari 2007 toe te kennen, HEEFT DE VOLGENDE BESCHIKKING VASTGESTELD: Enig artikel De Republiek El Salvador blijft van 1 januari 2007 tot en met 31 december 2008 de bijzondere stimuleringsregeling voor duurzame ontwikkeling en goed bestuur genieten waarin artikel 1 van Verordening (EG) nr. 980/2005 voorziet. Deze beschikking is gericht tot de lidstaten. Gedaan te Brussel, 19 december 2006. Voor de Raad De voorzitter J. KORKEAOJA ( 1 ) PB L 169 van 30.6.2005, blz. 1 . ( 2 ) PB L 337 van 22.12.2005, blz. 50 .",
  "source": "EUR LEX"
}