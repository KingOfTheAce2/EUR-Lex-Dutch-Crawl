{
  "url": "http://www.w3.org/1999/xhtml\">",
  "content": "L_2007187NL.01004701.xml 19.7.2007 NL Publicatieblad van de Europese Unie L 187/47 BESCHIKKING VAN DE COMMISSIE van 17 juli 2007 houdende wijziging van Beschikking 2006/784/EG tot toelating van methoden voor de indeling van geslachte varkens in Frankrijk (Kennisgeving geschied onder nummer C(2007) 3419) (Slechts de tekst in de Franse taal is authentiek) (2007/510/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3220/84 van de Raad van 13 november 1984 tot vaststelling van het communautaire indelingsschema voor geslachte varkens ( 1 ) , en met name op artikel 5, lid 2, Overwegende hetgeen volgt: (1) Bij Beschikking 2006/784/EG van de Commissie ( 2 ) is het gebruik van drie methoden voor de indeling van geslachte varkens in Frankrijk toegelaten. (2) De regering van Frankrijk heeft de Commissie verzocht twee nieuwe methoden voor de indeling van geslachte varkens toe te laten en heeft de resultaten van haar versnijdingsproeven meegedeeld door indiening van deel 2 van het in artikel 3 van Verordening (EEG) nr. 2967/85 van de Commissie van 24 oktober 1985 houdende nadere bepalingen voor de toepassing van het communautaire indelingsschema voor geslachte varkens ( 3 ) bedoelde protocol. (3) Uit het onderzoek van dit verzoek is gebleken dat aan de voorwaarden voor toelating van deze indelingsmethoden is voldaan. (4) De in deze verordening vervatte maatregelen zijn in overeenstemming met het advies van het Comité van beheer voor varkensvlees, HEEFT DE VOLGENDE BESCHIKKING GEGEVEN: Artikel 1 Aan artikel 1, eerste alinea, van Beschikking 2006/784/EG, worden de volgende punten d) en e) toegevoegd: „d) het Autofom genaamde apparaat en de bijbehorende schattingsmethoden, die nader zijn beschreven in deel 4 van de bijlage, e) het UltraFom 300 genaamde apparaat en de bijbehorende schattingsmethoden, die nader zijn beschreven in deel 5 van de bijlage.”. Artikel 2 Deze beschikking is gericht tot de Franse Republiek. Gedaan te Brussel, 17 juli 2007. Voor de Commissie Mariann FISCHER BOEL Lid van de Commissie ( 1 ) PB L 301 van 20.11.1984, blz. 1 . Verordening laatstelijk gewijzigd bij Verordening (EG) nr. 3513/93 ( PB L 320 van 22.12.1993, blz. 5 ). ( 2 ) PB L 318 van 17.11.2006, blz. 27 . ( 3 ) PB L 285 van 25.10.1985, blz. 39 . Verordening laatstelijk gewijzigd bij Verordening (EG) nr. 1197/2006 ( PB L 217 van 8.8.2006, blz. 6 ). BIJLAGE De onderstaande delen 4 en 5 worden toegevoegd aan de bijlage bij Beschikking 2006/784/EG: „DEEL 4 AUTOFOM 1. De geslachte varkens worden ingedeeld met het „Autofom” genaamde apparaat. 2. Het apparaat is uitgerust met 16 ultrasone transductoren met een frequentie van 2 MHz (SFK-technologie, K2KG), met een meetbereik van 25 mm tussen de transductoren. De ultrasone gegevens omvatten metingen van de rugspek- en de spierdikte. De meetwaarden worden door een centrale computer omgezet in een schatting van het aandeel mager vlees. 3. Het aandeel mager vlees van het geslachte varken wordt op basis van 23 meetpunten aan de hand van onderstaande formule berekend: Ŷ = 69,4808 – 0,09178*X0 – 0,08778*X7 – 0,02047*X9 – 0,06525*X19 – 0,03135*X21 – 0,01352*X26 – 0,01257*X29 + 0,00660*X31 + 0,00726*X36 – 0,11207*X48 – 0,31733*X60 – 0,12530*X64 – 0,03016*X83 – 0,28903*X88 – 0,15229*X91 – 0,03713*X92 + 0,09666*X100 – 0,08611*X101 + 0,01797*X113 + 0,03736*X115 + 0,03356*X116 + 0,01313*X121 + 0,01547*X123 waarin Ŷ = het geschatte aandeel mager vlees van het geslachte varken, X0, X7 … X123 = de door Autofom gemeten variabelen. 4. De meetpunten en de statistische methode zijn beschreven in deel II van het Franse protocol dat op grond van artikel 3, lid 3, van Verordening (EEG) nr. 2967/85 bij de Commissie is ingediend. De formule is geldig voor geslachte varkens met een gewicht tussen 45 en 125 kg. DEEL 5 ULTRAFOM 300 1. De geslachte varkens worden ingedeeld met het „UltraFom 300” genaamde apparaat. 2. Het apparaat is uitgerust met een ultrasone sonde met een frequentie van 3,5 MHz (SFK-technologie 3,5 64LA), met een lengte van 5 cm en uitgerust met 64 ultrasone transductoren. Het ultrageluidsignaal wordt gedigitaliseerd, opgeslagen en verwerkt door een microprocessor. De meetwaarden worden door het UltraFomtoestel zelf omgezet in een schatting van het aandeel mager vlees. 3. Het aandeel mager vlees van het geslachte varken wordt berekend aan de hand van de onderstaande formule: Ŷ = 66,49 – 0,891 G + 0,104 M waarin: Ŷ = het geschatte aandeel mager vlees van het geslachte varken, G = de rugspekdikte (met inbegrip van de zwoerd) in millimeter, tussen de tweede- en de derdelaatste rib, gemeten op 7 cm van de middellijn van het hele geslachte varken, loodrecht op het zwoerd. M = de spierdikte in millimeter, tussen de tweede- en de derdelaatste rib, gemeten op 7 cm van de middellijn van het hele geslachte varken, loodrecht op het zwoerd. De formule is geldig voor geslachte varkens met een gewicht tussen 45 en 125 kg.”.",
  "source": "EUR LEX"
}