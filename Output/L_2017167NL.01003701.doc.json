{
  "url": "http://www.w3.org/1999/xhtml\">",
  "content": "L_2017167NL.01003701.xml 30.6.2017 NL Publicatieblad van de Europese Unie L 167/37 BESLUIT (GBVB) 2017/1160 VAN HET POLITIEK EN VEILIGHEIDSCOMITÉ van 26 juni 2017 tot benoeming van de commandant van de EU-missiestrijdkrachten van de militaire missie van de Europese Unie om de Somalische veiligheidstroepen te helpen opleiden (EUTM Somalia) (EUTM Somalia/1/2017) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Besluit 2010/96/GBVB van de Raad van 15 februari 2010 betreffende een militaire missie van de Europese Unie om de Somalische veiligheidstroepen te helpen opleiden ( 1 ) , en met name artikel 5, Overwegende hetgeen volgt: (1) Bij artikel 5, lid 1, van Besluit 2010/96/GBVB, heeft de Raad het Politiek en Veiligheidscomité (PVC) gemachtigd om overeenkomstig artikel 38 van het Verdrag betreffende de Europese Unie de nodige besluiten te nemen ten behoeve van de politieke controle op en de strategische leiding van de militaire missie van de Europese Unie om de Somalische veiligheidstroepen te helpen opleiden (EUTM Somalia), met inbegrip van de besluiten tot benoeming van de volgende commandanten van de EU-missie. (2) Het PVC heeft op 15 maart 2016 Besluit (GBVB) 2016/396 ( 2 ) vastgesteld, waarbij brigadegeneraal Maurizio MORENA werd benoemd tot commandant van de EU-missie voor EUTM Somalia. (3) Besluit (EU) 2017/971 van de Raad ( 3 ) heeft de commandostructuur van EUTM Somalia gewijzigd. Bijgevolg is Besluit (GBVB) 2016/396 ingetrokken en is brigadegeneraal Maurizio MORENA benoemd tot commandant van de EU-missiestrijdkrachten van EUTM Somalia. (4) Italië heeft op 10 maart 2017 voorgesteld kolonel Pietro ADDIS te benoemen tot commandant van de EU-missiestrijdkrachten van EUTM Somalia, ter vervanging van brigadegeneraal Maurizio MORENA. (5) Het Militair Comité van de EU heeft op 23 mei 2017 het PVC aanbevolen kolonel Pietro ADDIS met ingang van 1 juli 2017 te benoemen tot commandant van de EU-missiestrijdkrachten van EUTM Somalia, ter vervanging van brigadegeneraal Maurizio MORENA. (6) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied. Denemarken neemt derhalve niet deel aan de vaststelling van dit besluit, dat bijgevolg niet bindend is voor, noch van toepassing is op deze lidstaat, HEEFT HET VOLGENDE BESLUIT VASTGESTELD: Artikel 1 Brigadegeneraal Pietro ADDIS wordt met ingang van 1 juli 2017 benoemd tot EU-missiecommandant voor de militaire missie van de Europese Unie om de Somalische veiligheidstroepen te helpen opleiden (EUTM Somalia). Artikel 2 Dit besluit treedt in werking op de dag van de vaststelling ervan. Gedaan te Brussel, 26 juni 2017. Voor het Politiek en Veiligheidscomité De voorzitter W. STEVENS ( 1 ) PB L 44 van 19.2.2010, blz. 16 . ( 2 ) Besluit (GBVB) 2016/396 van het Politiek en Veiligheidscomité van 15 maart 2016 houdende benoeming van de EU-missiecommandant voor de militaire missie van de Europese Unie om de Somalische veiligheidstroepen te helpen opleiden (EUTM Somalia) en tot intrekking van Besluit (GBVB) 2015/173 (EUTM Somalia/1/2016) ( PB L 73 van 18.3.2016, blz. 99 ). ( 3 ) Besluit (EU) 2017/971 van 8 juni 2017 tot bepaling van de plannings- en uitvoeringsregelingen voor niet-uitvoerende militaire GVDB-missies van de EU en tot wijziging van Besluit 2010/96/GBVB betreffende een militaire missie van de Europese Unie om de Somalische veiligheidstroepen te helpen opleiden, Besluit 2013/34/GBVB betreffende een militaire missie van de Europese Unie om de Malinese strijdkrachten te helpen opleiden (EUTM Mali) en Besluit (GBVB) 2016/610 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( PB L 146 van 9.6.2017, blz. 133 ).",
  "source": "EUR LEX"
}