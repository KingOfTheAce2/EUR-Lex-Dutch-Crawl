{
  "url": "http://www.w3.org/1999/xhtml\">",
  "content": "L_202402020NL.000101.fmx.xml Publicatieblad van de Europese Unie NL L-serie 2024/2020 29.7.2024 UITVOERINGSVERORDENING (EU) 2024/2020 VAN DE COMMISSIE van 26 juli 2024 tot wijziging en rectificatie van bijlage III bij Uitvoeringsverordening (EU) 2020/2235 wat betreft modelcertificaten voor de binnenkomst in de Unie van zendingen van bepaalde categorieën voor menselijke consumptie bestemde dieren en bepaalde voor menselijke consumptie bestemde producten van dierlijke oorsprong, en tot rectificatie van Uitvoeringsverordening (EU) 2024/399 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( 1 ) , en met name artikel 7, lid 2, punt a), Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 2 ) , en met name artikel 238, lid 3, en artikel 239, lid 3, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 3 ) , en met name artikel 90, eerste alinea, en artikel 126, lid 3, Gezien Gedelegeerde Verordening (EU) 2023/905 van de Commissie van 27 februari 2023 tot aanvulling van Verordening (EU) 2019/6 van het Europees Parlement en de Raad wat betreft de toepassing van het verbod op het gebruik van bepaalde antimicrobiële geneesmiddelen bij dieren of producten van dierlijke oorsprong die uit derde landen naar de Unie worden uitgevoerd ( 4 ) , en met name artikel 6, Overwegende hetgeen volgt: (1) Uitvoeringsverordening (EU) 2020/2235 van de Commissie ( 5 ) bevat regels met betrekking tot de diergezondheidscertificaten als bedoeld in Verordening (EU) 2016/429, de officiële certificaten als bedoeld in Verordening (EU) 2017/625 en de diergezondheids-/officiële certificaten op basis van beide verordeningen die vereist zijn voor de binnenkomst in de Unie van bepaalde zendingen van dieren en goederen. Met name in bijlage III bij Uitvoeringsverordening (EU) 2020/2235 zijn onder andere modellen van diergezondheids-/officiële certificaten vastgesteld voor de binnenkomst in de Unie van zendingen van bepaalde categorieën voor menselijke consumptie bestemde dieren en bepaalde voor menselijke consumptie bestemde producten van dierlijke oorsprong. (2) Bij Uitvoeringsverordening (EU) 2024/399 van de Commissie ( 6 ) zijn de verklaringen inzake de volksgezondheid van bepaalde modelcertificaten in bijlage III bij Uitvoeringsverordening (EU) 2020/2235 gewijzigd om recht te doen aan de bepalingen van Gedelegeerde Verordening (EU) 2023/905, en met name die van artikel 6. (3) Door regelmatige controle van het rechtskader inzake certificering is een tekortkoming aan het licht gebracht in de modelcertificaten in hoofdstuk 29 (model “EU-FISH”), hoofdstuk 30 (model “FISH/MOL-CAP”) en hoofdstuk 31 (model “MOL-HC”) van bijlage III bij Uitvoeringsverordening (EU) 2020/2235. Ter wille van de doeltreffendheid van het certificeringsproces moet de verklaring inzake de volksgezondheid van die modelcertificaten worden gewijzigd om recht te doen aan de bepalingen van Gedelegeerde Verordening (EU) 2023/905 wat betreft de toepassing van het verbod op het gebruik van bepaalde antimicrobiële geneesmiddelen bij dieren of producten van dierlijke oorsprong die uit derde landen naar de Unie worden uitgevoerd. (4) Bijlage III bij Uitvoeringsverordening (EU) 2020/2235 moet daarom dienovereenkomstig worden gewijzigd. (5) Hoofdstuk 12 (model “NZ-TRANSIT-SG”) van bijlage III bij Uitvoeringsverordening (EU) 2020/2235 bevat het modelcertificaat voor de binnenkomst in de Unie van voor menselijke consumptie bestemd vers vlees van oorsprong uit Nieuw-Zeeland dat via Singapore is doorgevoerd, is gelost, en eventueel is opgeslagen en overgeladen vóór binnenkomst in de Unie. Bij Uitvoeringsverordening (EU) 2024/399 is ten onrechte een verklaring inzake Gedelegeerde Verordening (EU) 2023/905 aan dat modelcertificaat toegevoegd. Dat modelcertificaat moet beperkt blijven tot de verklaring dat de regels voor doorvoer zijn nageleefd en moet dienovereenkomstig worden gerectificeerd. Als gevolg van die rectificatie moet ook de autonome overgangsbepaling van artikel 3, lid 1, van Uitvoeringsverordening (EU) 2024/399 worden gerectificeerd. (6) Om verstoringen van de handel wat betreft de binnenkomst in de Unie van zendingen waarop de bij deze verordening aangebrachte wijzigingen betrekking hebben, te voorkomen, moet het gebruik van certificaten die overeenkomstig Uitvoeringsverordening (EU) 2020/2235, zoals die vóór de bij deze verordening ingevoerde wijzigingen van toepassing was, zijn afgegeven, toegestaan blijven gedurende een overgangsperiode, mits aan bepaalde voorwaarden wordt voldaan. (7) In het belang van de rechtszekerheid en ter bevordering van de handel moet deze verordening met spoed in werking treden. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijzigingen van Uitvoeringsverordening (EU) 2020/2235 Bijlage III bij Uitvoeringsverordening (EU) 2020/2235 wordt gewijzigd overeenkomstig de bijlage bij deze verordening. Artikel 2 Rectificatie van Uitvoeringsverordening (EU) 2020/2235 Bijlage III bij Uitvoeringsverordening (EU) 2020/2235 wordt als volgt gerectificeerd: 1. In hoofdstuk 12 (model “NZ-TRANSIT-SG”) wordt deel II.3 geschrapt. 2. In hoofdstuk 12 (model “NZ-TRANSIT-SG”) worden in de toelichting in deel II de noten 5 en 6 geschrapt. Artikel 3 Rectificatie van Uitvoeringsverordening (EU) 2024/399 In artikel 3 van Uitvoeringsverordening (EU) 2024/399 wordt lid 1 vervangen door: “1. Gedurende een overgangsperiode tot 3 december 2024 zal, wat betreft zendingen van bepaalde voor menselijke consumptie bestemde producten van dierlijke oorsprong, het gebruik van certificaten die zijn afgegeven in overeenstemming met de modellen die zijn vastgesteld in de hoofdstukken 1, 2, 3, 4, 5, 7, 10, 11, 13, 15, 19, 20, 23, 24, 25, 26, 27, 28, 33, 34, 35, 36, 37, 38, 45 en 49 van bijlage III bij Uitvoeringsverordening (EU) 2020/2235, zoals van toepassing vóór wijziging van die uitvoeringsverordening bij de onderhavige verordening, toegestaan blijven voor de binnenkomst in de Unie, mits die certificaten uiterlijk op 3 september 2024 zijn afgegeven.”. Artikel 4 Overgangstermijn Gedurende een overgangsperiode tot en met 30 april 2025 blijft het gebruik van certificaten die zijn afgegeven overeenkomstig de modellen in de hoofdstukken 29, 30 en 31 van bijlage III bij Uitvoeringsverordening (EU) 2020/2235, zoals die van toepassing waren vóór de bij deze verordening ingevoerde wijzigingen van die uitvoeringsverordening, wat zendingen van bepaalde categorieën voor menselijke consumptie bestemde dieren en bepaalde voor menselijke consumptie bestemde producten van dierlijke oorsprong betreft, toegestaan voor de binnenkomst in de Unie, mits die certificaten uiterlijk op 30 januari 2025 zijn afgegeven. Artikel 5 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 2024. Voor de Commissie De voorzitter Ursula VON DER LEYEN ( 1 ) PB L 139 van 30.4.2004, blz. 55 , ELI: http://data.europa.eu/eli/reg/2004/853/oj . ( 2 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 3 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 4 ) PB L 116 van 4.5.2023, blz. 1 , ELI: http://data.europa.eu/eli/reg_del/2023/905/oj . ( 5 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 , ELI: http://data.europa.eu/eli/reg_impl/2020/2235/oj ). ( 6 ) Uitvoeringsverordening (EU) 2024/399 van de Commissie van 29 januari 2024 tot wijziging van bijlage III bij Uitvoeringsverordening (EU) 2020/2235 en bijlage II bij Uitvoeringsverordening (EU) 2021/403 wat betreft modelcertificaten voor de binnenkomst in de Unie van zendingen van bepaalde producten van dierlijke oorsprong en bepaalde categorieën dieren ( PB L, 2024/399, 12.2.2024, ELI: http://data.europa.eu/eli/reg_impl/2024/399/oj ). BIJLAGE Bijlage III bij Uitvoeringsverordening (EU) 2020/2235 wordt als volgt gewijzigd: 1) In hoofdstuk 29 (model “EU-FISH”) wordt deel II als volgt gewijzigd: a) het volgende deel II.1a. wordt ingevoegd: “ (3) (4) [II.1.a Verklaring inzake Gedelegeerde Verordening (EU) 2023/905 van de Commissie Ondergetekende verklaart dat zij/hij kennis heeft van de relevante voorschriften van Verordening (EU) 2019/6 van het Europees Parlement en de Raad en Gedelegeerde Verordening (EU) 2023/905 van de Commissie en dat de in deel I beschreven visserijproducten afkomstig van de aquacultuur overeenkomstig deze voorschriften zijn geproduceerd en met name dat aan de aquacultuurdieren waarvan de producten afkomstig zijn overeenkomstig artikel 3 van Gedelegeerde Verordening (EU) 2023/905 geen antimicrobiële geneesmiddelen ter bevordering van de groei of met het oog op een grotere opbrengst, noch antimicrobiële geneesmiddelen die een antimicrobiële stof bevatten die is opgenomen in de in Uitvoeringsverordening (EU) 2022/1255 van de Commissie vastgestelde lijst van antimicrobiële stoffen die voorbehouden zijn voor de behandeling van bepaalde infecties bij de mens, zijn toegediend, en dat zij afkomstig zijn uit een derde land dat of een regio van een derde land die in de in artikel 5, lid 2, van Gedelegeerde Verordening (EU) 2023/905 bedoelde lijst is opgenomen.]”; b) aan de toelichting bij deel II wordt de volgende noot toegevoegd: “ (4) Van toepassing op zendingen die de Unie binnenkomen met ingang van 3 september 2026.”. 2) In hoofdstuk 30 (model “FISH/MOL-CAP”) wordt deel II als volgt gewijzigd: a) het volgende deel II.1.a. wordt ingevoegd: “ (1) (2) [II.1.a Verklaring inzake Gedelegeerde Verordening (EU) 2023/905 van de Commissie Ondergetekende verklaart dat zij/hij kennis heeft van de relevante voorschriften van Verordening (EU) 2019/6 van het Europees Parlement en de Raad en Gedelegeerde Verordening (EU) 2023/905 van de Commissie en dat de in deel I beschreven visserijproducten of de visserijproducten die zijn afgeleid van levende tweekleppige weekdieren/levende stekelhuidigen/levende manteldieren/levende mariene buikpotigen, afkomstig van de aquacultuur, overeenkomstig deze voorschriften zijn geproduceerd en met name dat aan de aquacultuurdieren waarvan de producten afkomstig zijn overeenkomstig artikel 3 van Gedelegeerde Verordening (EU) 2023/905 geen antimicrobiële geneesmiddelen ter bevordering van de groei of met het oog op een grotere opbrengst, noch antimicrobiële geneesmiddelen die een antimicrobiële stof bevatten die is opgenomen in de in Uitvoeringsverordening (EU) 2022/1255 van de Commissie vastgestelde lijst van antimicrobiële stoffen die voorbehouden zijn voor de behandeling van bepaalde infecties bij de mens, zijn toegediend, en dat zij afkomstig zijn uit een derde land dat of een regio van een derde land die in de in artikel 5, lid 2, van Gedelegeerde Verordening (EU) 2023/905 bedoelde lijst is opgenomen.]”; b) aan de toelichting bij deel II wordt de volgende noot toegevoegd: “ (2) Van toepassing op zendingen die de Unie binnenkomen met ingang van 3 september 2026.”. 3) In hoofdstuk 31 (model “MOL-HC”) wordt deel II als volgt gewijzigd: a) het volgende deel II.1a. wordt ingevoegd: “ (4) (12) [II.1.a Verklaring inzake Gedelegeerde Verordening (EU) 2023/905 van de Commissie [Schrappen wanneer de Unie niet de eindbestemming is van de levende tweekleppige weekdieren, levende stekelhuidigen, levende manteldieren, levende mariene buikpotigen afkomstig van aquacultuur op land en de daarvan afgeleide producten van dierlijke oorsprong] Ondergetekende verklaart dat zij/hij kennis heeft van de relevante voorschriften van Verordening (EU) 2019/6 van het Europees Parlement en de Raad en Gedelegeerde Verordening (EU) 2023/905 van de Commissie en dat de in deel I beschreven [levende tweekleppige weekdieren] (4) , [levende stekelhuidigen] (4) , [levende manteldieren] (4) , [levende mariene buikpotigen] (4) afkomstig van aquacultuur op land en de daarvan afgeleide producten van dierlijke oorsprong overeenkomstig deze voorschriften zijn geproduceerd en met name dat aan de aquacultuurdieren waarvan de producten afkomstig zijn, overeenkomstig artikel 3 van Gedelegeerde Verordening (EU) 2023/905 geen antimicrobiële geneesmiddelen ter bevordering van de groei of met het oog op een grotere opbrengst, noch antimicrobiële geneesmiddelen die een antimicrobiële stof bevatten die is opgenomen in de in Uitvoeringsverordening (EU) 2022/1255 van de Commissie vastgestelde lijst van antimicrobiële stoffen die voorbehouden zijn voor de behandeling van bepaalde infecties bij de mens, zijn toegediend, en dat zij afkomstig zijn uit een derde land dat of een regio van een derde land die in de in artikel 5, lid 2, van Gedelegeerde Verordening (EU) 2023/905 bedoelde lijst is opgenomen.]”; b) aan de toelichting bij deel II wordt de volgende noot toegevoegd: “ (12) Van toepassing op zendingen die de Unie binnenkomen met ingang van 3 september 2026.”. ELI: http://data.europa.eu/eli/reg_impl/2024/2020/oj ISSN 1977-0758 (electronic edition)",
  "source": "EUR LEX"
}