{
  "url": "http://www.w3.org/1999/xhtml\">",
  "content": "L_2007119NL.01004801.xml 9.5.2007 NL Publicatieblad van de Europese Unie L 119/48 BESCHIKKING VAN DE COMMISSIE van 2 mei 2007 tot vrijstelling van het Verenigd Koninkrijk van bepaalde verplichtingen betreffende het in de handel brengen van groentezaad krachtens Richtlijn 2002/55/EG van de Raad (Kennisgeving geschied onder nummer C(2007) 1836) (Slechts de tekst in de Engelse taal is authentiek) (2007/321/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 1 ) , en met name op artikel 49, Gezien het door het Verenigd Koninkrijk ingediende verzoek, Overwegende hetgeen volgt: (1) Krachtens Richtlijn 2002/55/EG kan de Commissie een lidstaat onder bepaalde voorwaarden vrijstellen van in die richtlijn vervatte verplichtingen betreffende het in de handel brengen van groentezaad. (2) Het Verenigd Koninkrijk heeft gevraagd om vrijstelling van zijn verplichtingen ten aanzien van bepaalde soorten en een ondersoort. (3) Aangezien zaad van die soorten en van die ondersoort normaliter niet in het Verenigd Koninkrijk vermeerderd wordt en de normale vermeerdering uitsluitend betrekking heeft op teeltmateriaal en plantgoed anders dan zaad, moet het Verenigd Koninkrijk worden vrijgesteld van zijn verplichtingen krachtens Richtlijn 2002/55/EG ten aanzien van de soorten en de ondersoort in kwestie. (4) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 Het Verenigd Koninkrijk wordt vrijgesteld van de verplichting om Richtlijn 2002/55/EG, met uitzondering van de artikelen 2 tot en met 20, artikel 34, lid 1, en artikel 39, toe te passen op de volgende soorten of ondersoort: Allium cepa L. — Aggregatum-groep Sjalot Allium fistulosum L. Stengelui Allium sativum L. Knoflook Allium schoenoprasum L. Bieslook Rheum rhabarbarum L. Rabarber Artikel 2 Deze beschikking is gericht tot het Verenigd Koninkrijk. Gedaan te Brussel, 2 mei 2007. Voor de Commissie Markos KYPRIANOU Lid van de Commissie ( 1 ) PB L 193 van 20.7.2002, blz. 33 . Richtlijn laatstelijk gewijzigd bij Richtlijn 2006/124/EG van de Commissie ( PB L 339 van 6.12.2006, blz. 12 ).",
  "source": "EUR LEX"
}