{
  "url": "http://www.w3.org/1999/xhtml\">",
  "content": "L_202400789NL.000101.fmx.xml Publicatieblad van de Europese Unie NL Serie L 2024/789 8.3.2024 BESLUIT (EU) 2024/789 VAN DE COMMISSIE van 6 maart 2024 ter bevestiging van de deelname van Ierland aan Verordening (EU) 2023/2844 van het Europees Parlement en de Raad betreffende de digitalisering van de justitiële samenwerking en de toegang tot de rechter in grensoverschrijdende burgerlijke, handels- en strafzaken DE EUROPESE COMMISSIE, Gezien Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 4 en artikel 4 bis, lid 1, Gezien de kennisgeving door Ierland van zijn wens Verordening (EU) 2023/2844 van het Europees Parlement en de Raad van 13 december 2023 betreffende de digitalisering van de justitiële samenwerking en de toegang tot de rechter in grensoverschrijdende burgerlijke, handels- en strafzaken, en tot wijziging van bepaalde handelingen op het gebied van justitiële samenwerking ( 1 ) , te aanvaarden en erdoor gebonden te zijn, Overwegende hetgeen volgt: (1) Bij brief van 11 december 2023 heeft Ierland de Commissie, overeenkomstig artikel 4 en artikel 4 bis, lid 1, van Protocol nr. 21, kennisgegeven van zijn wens Verordening (EU) 2023/2844 te aanvaarden en erdoor gebonden te zijn. (2) De wens van Ierland om Verordening (EU) 2023/2844 te aanvaarden en erdoor gebonden te zijn, kan alleen van toepassing zijn op de in de bijlagen I en II bij Verordening (EU) 2023/2844 vermelde rechtshandelingen waaraan Ierland deelneemt en waardoor het gebonden is. Dat geldt niet voor de in de bijlagen I en II bij Verordening (EU) 2023/2844 vermelde rechtshandelingen waarvoor Ierland niet gekozen heeft voor een opt-in, namelijk Richtlĳn 2011/99/EU van het Europees Parlement en de Raad ( 2 ) , Verordening (EU) nr. 650/2012 van het Europees Parlement en de Raad ( 3 ) , Richtlĳn 2014/41/EU van het Europees Parlement en de Raad ( 4 ) , Verordening (EU) 2018/1805 van het Europees Parlement en de Raad ( 5 ) , Verordening (EU) 2016/1103 van de Raad ( 6 ) en Verordening (EU) 2016/1104 van de Raad ( 7 ) . (3) Aangezien er geen specifieke voorwaarden verbonden zijn aan de deelname van Ierland aan Verordening (EU) 2023/2844, zijn er geen overgangsmaatregelen nodig. (4) De deelname van Ierland aan Verordening (EU) 2023/2844 moet worden bevestigd. (5) Om Ierland in staat te stellen Verordening (EU) 2023/2844 zo spoedig mogelijk toe te passen, moet dit besluit in werking treden op de dag na die van de bekendmaking ervan, HEEFT HET VOLGENDE BESLUIT VASTGESTELD: Artikel 1 De deelname van Ierland aan Verordening (EU) 2023/2844 wordt bevestigd. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 6 maart 2024. Voor de Commissie De voorzitter Ursula VON DER LEYEN ( 1 ) PB L, 2023/2844, 27.12.2023, ELI: http://data.europa.eu/eli/reg/2023/2844/oj . ( 2 ) Richtlĳn 2011/99/EU van het Europees Parlement en de Raad van 13 december 2011 betreffende het Europees beschermingsbevel ( PB L 338 van 21.12.2011, blz. 2 , ELI: http://data.europa.eu/eli/dir/2011/99/oj). ( 3 ) Verordening (EU) nr. 650/2012 van het Europees Parlement en de Raad van 4 juli 2012 betreffende de bevoegdheid, het toepasselijke recht, de erkenning en de tenuitvoerlegging van beslissingen en de aanvaarding en de tenuitvoerlegging van authentieke akten op het gebied van erfopvolging, alsmede betreffende de instelling van een Europese erfrechtverklaring ( PB L 201 van 27.7.2012, blz. 107 , ELI: http://data.europa.eu/eli/reg/2012/650/oj). ( 4 ) Richtlĳn 2014/41/EU van het Europees Parlement en de Raad van 3 april 2014 betreffende het Europees onderzoeksbevel in strafzaken ( PB L 130 van 1.5.2014, blz. 1 , ELI: http://data.europa.eu/eli/dir/2014/41/oj). ( 5 ) Verordening (EU) 2018/1805 van het Europees Parlement en de Raad van 14 november 2018 inzake de wederzijdse erkenning van bevriezingsbevelen en confiscatiebevelen ( PB L 303 van 28.11.2018, blz. 1 , ELI: http://data.europa.eu/eli/reg/2018/1805/oj). ( 6 ) Verordening (EU) 2016/1103 van de Raad van 24 juni 2016 tot uitvoering van de nauwere samenwerking op het gebied van de bevoegdheid, het toepasselijke recht en de erkenning en tenuitvoerlegging van beslissingen op het gebied van huwelijksvermogensstelsels ( PB L 183 van 8.7.2016, blz. 1 , ELI: http://data.europa.eu/eli/reg/2016/1103/oj). ( 7 ) Verordening (EU) 2016/1104 van de Raad van 24 juni 2016 tot uitvoering van de nauwere samenwerking op het gebied van de bevoegdheid, het toepasselijke recht en de erkenning en tenuitvoerlegging van beslissingen op het gebied van de vermogensrechtelijke gevolgen van geregistreerde partnerschappen ( PB L 183 van 8.7.2016, blz. 30 , ELI: http://data.europa.eu/eli/reg/2016/1104/oj). ELI: http://data.europa.eu/eli/dec/2024/789/oj ISSN 1977-0758 (electronic edition)",
  "source": "EUR LEX"
}