{
  "url": "http://www.w3.org/1999/xhtml\">",
  "content": "L_202400194NL.000101.fmx.xml Publicatieblad van de Europese Unie NL Serie L 2024/194 9.1.2024 UITVOERINGSVERORDENING (EU) 2024/194 VAN DE COMMISSIE van 8 januari 2024 tot rectificatie van bepaalde taalversies van Uitvoeringsverordening (EU) 2022/129 van de Commissie tot vaststelling van regels voor interventietypes voor oliehoudende zaden, katoen en bijproducten van de wijnbereiding krachtens Verordening (EU) 2021/2115 van het Europees Parlement en de Raad en voor de vereisten inzake informatie, bekendheid en zichtbaarheid aangaande steun van de Unie en de strategische GLB-plannen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2115 van het Europees Parlement en de Raad van 2 december 2021 tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( 1 ) , en met name artikel 123, lid 5, Overwegende hetgeen volgt: (1) De Hongaarse en de Poolse taalversie van Uitvoeringsverordening (EU) 2022/129 van de Commissie ( 2 ) bevatten in punt 2, eerste alinea, punt e), van bijlage III een fout die het toepassingsgebied wijzigt van concrete acties die onder de zichtbaarheidsvereiste van die bepaling vallen. (2) De Hongaarse en de Poolse taalversie van Uitvoeringsverordening (EU) 2022/129 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies. (3) De in deze verordening vervatte maatregelen zijn in overeenstemming met het advies van het Comité voor het gemeenschappelijk landbouwbeleid dat werd uitgebracht voor de vaststelling van Uitvoeringsverordening (EU) 2022/129, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 januari 2024. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 1 . ( 2 ) Uitvoeringsverordening (EU) 2022/129 van de Commissie van 21 december 2021 tot vaststelling van regels voor interventietypes voor oliehoudende zaden, katoen en bijproducten van de wijnbereiding krachtens Verordening (EU) 2021/2115 van het Europees Parlement en de Raad en voor de vereisten inzake informatie, bekendheid en zichtbaarheid aangaande steun van de Unie en de strategische GLB-plannen ( PB L 20 van 31.1.2022, blz. 197 ). ELI: http://data.europa.eu/eli/reg_impl/2024/194/oj ISSN 1977-0758 (electronic edition)",
  "source": "EUR LEX"
}