{
  "url": "http://www.w3.org/1999/xhtml\"><!--",
  "content": "L_2019146NL.01005701.xml 5.6.2019 NL Publicatieblad van de Europese Unie L 146/57 UITVOERINGSVERORDENING (EU) 2019/913 VAN DE COMMISSIE van 29 mei 2019 tot verlenging van de vergunning voor lanthaancarbonaat-octahydraat als toevoegingsmiddel voor diervoeding voor katten en tot intrekking van Verordening (EG) nr. 163/2008 (vergunninghouder Bayer Healthcare AG) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures voor het verlenen en verlengen van dergelijke vergunningen, is geregeld bij Verordening (EG) nr. 1831/2003. (2) Voor lanthaancarbonaat-octahydraat is bij Verordening (EG) nr. 163/2008 van de Commissie ( 2 ) een vergunning verleend voor een periode van tien jaar als toevoegingsmiddel voor diervoeding voor mestkippen. (3) Overeenkomstig artikel 14 van Verordening (EG) nr. 1831/2003 is door de houder van die vergunning een aanvraag ingediend voor de verlenging van de vergunning voor lanthaancarbonaat-octahydraat als toevoegingsmiddel voor diervoeding voor katten, waarbij is verzocht dat het toevoegingsmiddel in de categorie \"zoötechnische toevoegingsmiddelen\" wordt ingedeeld. De krachtens artikel 14, lid 2, van Verordening (EG) nr. 1831/2003 vereiste nadere gegevens en documenten waren bij de aanvraag gevoegd. (4) De Europese Autoriteit voor voedselveiligheid (EFSA) heeft in haar advies van 29 november 2018 ( 3 ) geconcludeerd dat de aanvrager gegevens heeft verstrekt waaruit blijkt dat het toevoegingsmiddel voldoet aan de voorwaarden voor het verlenen van een vergunning. (5) Uit de beoordeling van lanthaancarbonaat-octahydraat blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning is voldaan. De vergunning voor dat toevoegingsmiddel, zoals gespecificeerd in de bijlage bij deze verordening, moet daarom worden verlengd. (6) Als gevolg van de verlenging van de vergunning voor lanthaancarbonaat-octahydraat als toevoegingsmiddel voor diervoeding onder de voorwaarden die zijn vastgesteld in de bijlage bij de onderhavige verordening, moet Verordening (EG) nr. 163/2008 worden ingetrokken. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De vergunning voor het in de bijlage beschreven toevoegingsmiddel, dat behoort tot de categorie \"zoötechnische toevoegingsmiddelen\" en de functionele groep \"andere zoötechnische toevoegingsmiddelen\", wordt onder de in de bijlage vastgestelde voorwaarden verlengd voor gebruik als toevoegingsmiddel voor diervoeding. Artikel 2 Verordening (EG) nr. 163/2008 wordt ingetrokken. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 mei 2019. Voor de Commissie De voorzitter Jean-Claude JUNCKER ( 1 ) PB L 268 van 18.10.2003, blz. 29 . ( 2 ) Verordening (EG) nr. 163/2008 van de Commissie van 22 februari 2008 tot verlening van een vergunning voor het preparaat lanthaancarbonaat-octahydraat (Lantharenol) als toevoegingsmiddel voor diervoeding ( PB L 50 van 23.2.2008, blz. 3 ). ( 3 ) EFSA Journal 2018;16(12):5542. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Minimum gehalte Maximumgehalte Andere bepalingen Einde van de vergunningsperiode mg toevoegingsmiddel/kg volledig diervoeder met een vochtgehalte van 12 % Categorie: zoötechnische toevoegingsmiddelen. Functionele groep: andere zoötechnische toevoegingsmiddelen (vermindering van de uitscheiding van fosfor via de urine) 4d1 Bayer HealthCare AG Lanthaancarbonaat-octahydraat Samenstelling van het toevoegingsmiddel Bereiding van lanthaancarbonaat-octahydraat. Ten minste 85 % lanthaancarbonaat-octahydraat als werkzame stof. Karakterisering van de werkzame stof Lanthaancarbonaat-octahydraat La 2 (CO 3 ) 3* 8H 2 O CAS-nummer: 6487-39-4 Analysemethode ( 1 ) Voor de kwantificering van carbonaat in het toevoegingsmiddel voor diervoeding: Communautaire methode (Verordening (EG) nr. 152/2009 — bijlage III-O) Voor de kwantificering van lanthaan in het toevoegingsmiddel voor diervoeding en in diervoeders: atomaire-emissiespectrometrie met inductief gekoppeld plasma (ICP-AES) Katten 1 500 7 500 1. In de gebruiksaanwijzing voor het toevoegingsmiddel en de voormengsels moeten de opslagomstandigheden en de stabiliteit bij warmtebehandeling worden vermeld. 2. Voor gebruikers van het toevoegingsmiddel en voormengsels moeten de exploitanten van diervoederbedrijven operationele procedures en organisatorische maatregelen vaststellen om mogelijke risico's bij gebruik te voorkomen. Indien die risico's met deze procedures en maatregelen niet kunnen worden uitgebannen of tot een minimum kunnen worden teruggebracht, worden bij het gebruik van het toevoegingsmiddel en de voormengsels persoonlijke beschermingsmiddelen gebruikt, waaronder ademhalingsbescherming. 3. In de aanwijzingen voor het gebruik van het toevoegingsmiddel moet het volgende worden aangegeven: \"vermijd gelijktijdig gebruik van diervoeders met een hoog fosforgehalte.\" 25 juni 2029 ( 1 ) Nadere bijzonderheden over de analysemethoden zijn te vinden op de website van het referentielaboratorium: https://ec.europa.eu/jrc/en/eurl/feed-additives/evaluation-reports",
  "source": "EUR LEX"
}