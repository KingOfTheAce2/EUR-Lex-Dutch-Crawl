{
  "url": "http://www.w3.org/1999/xhtml\">",
  "content": "L_2008130NL.01002401.xml 20.5.2008 NL Publicatieblad van de Europese Unie L 130/24 GEMEENSCHAPPELIJK OPTREDEN 2008/379/GBVB VAN DE RAAD van 19 mei 2008 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EUBAM Rafah) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 14, Overwegende hetgeen volgt: (1) De Raad heeft op 25 november 2005 Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EUBAM Rafah) ( 1 ) vastgesteld. (2) Bij Gemeenschappelijk Optreden 2007/359/GBVB van de Raad ( 2 ) is het mandaat van die missie verlengd tot en met 24 mei 2008. (3) Gemeenschappelijk Optreden 2005/889/GBVB dient nogmaals te worden verlengd, en wel tot en met 24 november 2008. (4) Het financiële referentiebedrag bestemd voor de uitgaven van de missie voor de periode van 25 mei 2007 tot en met 24 mei 2008 dient ook de uitgaven in de resterende periode van de missie te dekken, HEEFT HET VOLGENDE GEMEENSCHAPPELIJK OPTREDEN VASTGESTELD: Artikel 1 Gemeenschappelijk Optreden 2005/889/GBVB wordt als volgt gewijzigd: 1. Artikel 13, lid 1, tweede alinea, wordt vervangen door: „Het financiële referentiebedrag bestemd voor de uitgaven van de missie voor de periode van 25 mei 2007 tot en met 24 november 2008 bedraagt 7 000 000 EUR.”. 2. In artikel 16 wordt de tweede alinea vervangen door: „Het verstrijkt op 24 november 2008.”. Artikel 2 Dit gemeenschappelijk optreden treedt in werking op de dag waarop het wordt aangenomen. Artikel 3 Dit gemeenschappelijk optreden wordt bekendgemaakt in het Publicatieblad van de Europese Unie . Gedaan te Brussel, 19 mei 2008. Voor de Raad De voorzitter I. JARC ( 1 ) PB L 327 van 14.12.2005, blz. 28 . Gemeenschappelijk optreden laatstelijk gewijzigd bij Gemeenschappelijk Optreden 2007/807/GBVB ( PB L 323 van 8.12.2007, blz. 53 ). ( 2 ) PB L 133 van 25.5.2007, blz. 51 .",
  "source": "EUR LEX"
}