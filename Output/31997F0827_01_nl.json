{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997F0827(01):NL:HTML\">",
  "content": "EUR-Lex - 31997F0827(01) - NL Avis juridique important | 31997F0827(01) Akte van de Raad van 26 mei 1997 tot vaststelling van het verdrag inzake de betekening en de kennisgeving in de lidstaten van de Europese Unie van gerechtelijke en buitengerechtelijke stukken in burgerlijke of in handelszaken Publicatieblad Nr. C 261 van 27/08/1997 blz. 0001 - 0001 AKTE VAN DE RAAD van 26 mei 1997 tot vaststelling van het verdrag inzake de betekening en de kennisgeving in de lidstaten van de Europese Unie van gerechtelijke en buitengerechtelijke stukken in burgerlijke of in handelszaken (97/C 261/01) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel K.3, lid 2, onder punt c), Na bestudering van de standpunten van het Europees Parlement (1) naar aanleiding van een raadpleging door het voorzitterschap overeenkomstig artikel K.6 van het Verdrag; Overwegende dat de lidstaten, met het oog op de verwezenlijking van de doelstellingen van de Europese Unie, de regels betreffende de samenwerking inzake de betekening en de kennisgeving van gerechtelijke en buitengerechtelijke stukken in burgerlijke of in handelszaken als een aangelegenheid van gemeenschappelijk belang beschouwen, die onder de bij titel VI van het Verdrag ingestelde justitiÃ«le samenwerking in burgerlijke zaken valt; BESLUIT dat het verdrag waarvan de tekst aan deze akte is gehecht, en die heden door de vertegenwoordigers van de regeringen van de lidstaten wordt ondertekend, is vastgesteld; BEVEELT AAN dat de lidstaten dit verdrag overeenkomstig hun onderscheiden grondwettelijke bepalingen aannemen. Gedaan te Brussel, 26 mei 1997. Voor de Raad De Voorzitter W. SORGDRAGER (1) Advies van 11 april 1997 (nog niet bekendgemaakt in het Publicatieblad).",
  "source": "EUR LEX"
}