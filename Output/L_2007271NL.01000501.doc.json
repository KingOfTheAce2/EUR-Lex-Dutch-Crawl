{
  "url": "http://www.w3.org/1999/xhtml\">",
  "content": "L_2007271NL.01000501.xml 16.10.2007 NL Publicatieblad van de Europese Unie L 271/5 VERORDENING (EG) Nr. 1201/2007 VAN DE COMMISSIE van 15 oktober 2007 houdende inschrijving van een benaming in het register van beschermde oorsprongsbenamingen en beschermde geografische aanduidingen (Coliflor de Calahorra (BGA)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, van Verordening (EG) nr. 510/2006 en artikel 17, lid 2, van diezelfde verordening is de door Spanje ingediende aanvraag tot registratie van de benaming „Coliflor de Calahorra” bekendgemaakt in het Publicatieblad van de Europese Unie ( 2 ) . (2) Overeenkomstig artikel 7 van Verordening (EG) nr. 510/2006 is bij de Commissie een bezwaarschrift ingediend. Aangezien dat bezwaarschrift vervolgens weer is ingetrokken, moet de benaming worden geregistreerd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde benaming wordt ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 oktober 2007. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB C 148 van 24.6.2006, blz. 21 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.6. Groenten, fruit en granen, in ongewijzigde staat of verwerkt SPANJE Coliflor de Calahorra (BGA)",
  "source": "EUR LEX"
}