{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0087:NL:HTML\">",
  "content": "EUR-Lex - 31993D0087 - NL Avis juridique important | 31993D0087 93/87/EEG: Beschikking van de Commissie van 22 december 1992 betreffende financiële bijdragen van de Gemeenschap voor de uitroeiing van pseudo-vogelpest (Newcastle disease) in Duitsland (Slechts de tekst in de Duitse taal is authentiek) Publicatieblad Nr. L 036 van 12/02/1993 blz. 0047 - 0047 BESCHIKKING VAN DE COMMISSIE van 22 december 1992 betreffende financiële bijdragen van de Gemeenschap voor de uitroeiing van pseudo-vogelpest (Newcastle disease) in Duitsland (Slechts de tekst in de Duitse taal is authentiek) (93/87/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 92/337/EEG (2), en met name op de artikelen 3 en 4, Overwegende dat in december 1991 in Duitsland een uitbraak van pseudo-vogelpest is voorgekomen; dat het uitbreken van deze ziekte een ernstig gevaar inhoudt voor de pluimveestapel van de Gemeenschap en dat de Gemeenschap de mogelijkheid heeft de  daardoor geleden verliezen te vergoeden ten einde aldus de ziekte zo spoedig mogelijk uit te roeien; Overwegende dat de Duitse autoriteiten, zodra de aanwezigheid van pseudo-vogelpest officieel was bevestigd, passende maatregelen hebben getroffen, waaronder de in artikel 3, lid 2, van Beschikking 90/424/EEG bedoelde maatregelen; dat de Duitse  autoriteiten deze maatregelen onverwijld hebben gemeld; Overwegende dat is voldaan aan de voorwaarden voor het verlenen van financiële bijstand van de Gemeenschap; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Voor de uitbraak van pseudo-vogelpest (Newcastle disease) die zich in december 1991 heeft voorgedaan kan aan Duitsland financiële bijstand van de Gemeenschap worden verleend. De financiële bijdrage van de Gemeenschap beloopt: - 50 % van de kosten die Duitsland heeft gemaakt om de eigenaars te vergoeden voor het slachten of de destructie van pluimvee en pluimveeprodukten, voor zover zulks voor de uitroeiing van de ziekte noodzakelijk was; - 50 % van de kosten die door Duitsland zijn gemaakt voor reiniging en ontsmetting van bedrijven en materieel en voor insektenverdelging op het bedrijf en op het materieel; - 50 % van de kosten die door Duitsland zijn gemaakt om de eigenaars te vergoeden voor de destructie van besmet voer en besmet materieel. Artikel 2 1. De financiële bijdrage van de Gemeenschap wordt pas verleend nadat de desbetreffende bewijsstukken zijn overgelegd. 2. De in lid 1 bedoelde gegevens en stukken worden door Duitsland verstrekt uiterlijk zes maanden na de kennisgeving van deze beschikking. Artikel 3 De Commissie ziet toe op het verdere verloop van de besmetting en zal, indien dat in verband met de ontwikkeling van de ziekte nodig is, een nieuwe beschikking vaststellen overeenkomstig de bepalingen van artikel 3, lid 4, van Beschikking  90/424/EEG. Artikel 4 Deze beschikking is gericht tot Duitsland. Gedaan te Brussel, 22 december 1992. Voor de Commissie Ray MAC SHARRY Lid van de Commissie (1) PB nr. L 224 van 18. 8. 1990, blz. 19. (2) PB nr. L 187 van 7. 7. 1992, blz. 45.",
  "source": "EUR LEX"
}