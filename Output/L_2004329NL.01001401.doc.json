{
  "url": "http://www.w3.org/1999/xhtml\">",
  "content": "L_2004329NL.01001401.xml 4.11.2004 NL Publicatieblad van de Europese Unie L 329/14 BESCHIKKING VAN DE COMMISSIE van 26 oktober 2004 tot vaststelling van toepassingsbepalingen van Richtlijn 93/25/EEG van de Raad, wat de statistische enquêtes naar de schapen- en geitenstapel en naar de productie van schapen en geiten betreft (Kennisgeving geschied onder nummer C(2004) 4092) (Voor de EER relevante tekst) (2004/747/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 93/25/EEG van de Raad van 1 juni 1993 betreffende de statistische enquêtes op het gebied van de schapen- en geitenproductie ( 1 ) , en met name op artikel 2, lid 2, artikel 3, leden 2 en 3, artikel 7 en artikel 13, lid 3, Overwegende hetgeen volgt: (1) Voor de uitvoering van de in Richtlijn 93/25/EEG bedoelde enquêtes is het noodzakelijk over nauwkeurige definities te beschikken. Te dien einde moet worden vastgesteld welke landbouwbedrijven tot het waarnemingsgebied van de enquête behoren. Ook moeten de verschillende categorieën voor de indeling van de enquêteresultaten, de grootteklassen van de schapen- en geitenstapel en de territoriale indelingen, waarvoor de lidstaten met regelmatige tussenpozen enquêteresultaten moeten uitwerken, nauwkeurig worden vastgesteld. Voor de slachtstatistiek is een uniforme definitie van het slachtgewicht nodig. (2) Na de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije zijn enkele technische aanpassingen nodig. (3) In Verordening (EG) nr. 1059/2003 van het Europees Parlement en de Raad ( 2 ) wordt voor de lidstaten een gemeenschappelijke nomenclatuur van territoriale eenheden voor de statistiek (NUTS) vastgesteld; daarom moeten de indertijd vastgestelde regionale niveaus worden vervangen door deze nieuwe nomenclatuur. (4) Beschikking 2003/597/EG van de Commissie van 4 augustus 2003 houdende toepassingsbepalingen van Richtlijn 93/25/EEG van de Raad wat de statistische enquêtes naar de schapen- en geitenstapel en naar de productie van schapen en geiten betreft ( 3 ) moet worden ingetrokken. (5) De in deze beschikking vervatte maatregelen zijn in overeenstemming met het advies van het Permanent Comité voor de landbouwstatistiek, HEEFT DE VOLGENDE BESCHIKKING GEGEVEN: Artikel 1 1.   Een landbouwbedrijf in de zin van artikel 2, lid 2, van Richtlijn 93/25/EEG is een technisch-economische eenheid die onder één beheer is geplaatst en landbouwproducten voortbrengt. 2.   De in artikel 1, lid 1, van Richtlijn 93/25/EEG bedoelde enquête heeft betrekking op: a) landbouwbedrijven waarvan de oppervlakte cultuurgrond ten minste 1 ha bedraagt; b) landbouwbedrijven met een oppervlakte cultuurgrond van minder dan 1 ha, indien zij in een zekere omvang voor de verkoop produceren of indien de productie-eenheid bepaalde fysieke drempels overschrijdt. 3.   Lidstaten die voor hun enquêtes een andere drempel wensen toe te passen, stellen deze zodanig vast dat alleen de kleinste bedrijven, die samen niet meer dan 1 % aan het bruto standaardsaldo, in de zin van Beschikking 85/377/EEG van de Commissie ( 4 ) , van de lidstaat bijdragen, van de enquête worden uitgesloten. Artikel 2 De definities van de in artikel 3, lid 1, en in artikel 13, lid 2, van Richtlijn 93/25/EEG genoemde categorieën schapen en geiten zijn opgenomen in bijlage I bij deze beschikking. Artikel 3 Voor de in artikel 7, lid 1, van Richtlijn 93/25/EEG bedoelde territoriale indeling baseren de lidstaten zich op het in bijlage II bij deze beschikking vastgestelde niveau van de gemeenschappelijke nomenclatuur van territoriale eenheden voor de statistiek (NUTS). Zij hoeven geen resultaten op te stellen voor regio's waar de omvang van de schapen- en geitenstapel minder dan 1 % van die van de nationale schapen- en geitenstapel bedraagt. Artikel 4 De in artikel 10, lid 1, van Richtlijn 93/25/EEG bedoelde grootteklassen van de schapen- en geitenstapel zijn in bijlage III bij deze beschikking vastgelegd. Artikel 5 Het in artikel 13, lid 1, van Richtlijn 93/25/EEG bedoelde slachtgewicht is het koude gewicht van het lichaam van het geslachte dier na het uitbloeden, het villen en het ontdoen van de ingewanden en na verwijdering van de kop (bij de bovenste halswervel (atlaswervel)), de poten (bij het voorknie-, respectievelijk spronggewricht), de staart (tussen de zesde en de zevende staartwervel), de uier en de geslachtsorganen. De nieren en het niervet zijn in het lichaam van het dier begrepen. Artikel 6 Beschikking 2003/597/EG wordt ingetrokken. Verwijzingen naar de ingetrokken beschikking gelden als verwijzingen naar deze beschikking. Artikel 7 Deze beschikking is gericht tot de lidstaten. Gedaan te Brussel, 26 oktober 2004. Voor de Commissie Joaquín ALMUNIA Lid van de Commissie ( 1 ) PB L 149 van 21.6.1993, blz. 10 . Richtlijn laatstelijk gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). ( 2 ) PB L 154 van 21.6.2003, blz. 1 . ( 3 ) PB L 203 van 12.8.2003 blz. 46 . ( 4 ) PB L 220 van 17.8.1985, blz. 1 . BIJLAGE I DEFINITIE VAN DE CATEGORIEËN Ooien en gedekte ooilammeren Vrouwelijke schapen die reeds ten minste eenmaal hebben gelammerd, alsmede zij die voor de eerste maal zijn gedekt. Melkooien Ooien die uitsluitend of hoofdzakelijk worden gehouden voor de productie van melk bestemd voor menselijke consumptie en/of voor de verwerking tot zuivelproducten. Deze categorie omvat tevens de niet meer voor de reproductie bestemde melkooien (ongeacht het feit of zij tussen de laatste lactatie en het slachten al dan niet in vetweiderij worden aangehouden). Andere ooien Andere ooien dan melkooien. Lammeren Mannelijke of vrouwelijke schapen tot ongeveer twaalf maanden. BIJLAGE II TERRITORIALE INDELING België NUTS 1 Tsjechië NUTS 2 Denemarken — Duitsland NUTS 1 Estland — Griekenland NUTS 2 Spanje NUTS 2 Frankrijk NUTS 2 Ierland NUTS 2 Italië NUTS 2 Cyprus — Letland voor schapen NUTS 2 voor geiten — Litouwen — Luxemburg — Hongarije voor schapen NUTS 2 voor geiten — Malta NUTS 3 Nederland NUTS 2 Oostenrijk NUTS 2 Polen voor schapen NUTS 2 voor geiten — Portugal NUTS 2 Slovenië — Slowakije NUTS 2 Finland NUTS 2 Zweden voor schapen NUTS 2 voor geiten — Verenigd Koninkrijk NUTS 1 BIJLAGE III TABEL 1 Grootteklassen naar aantal schapen Schapenhouders (totaal) Houders van ooien en gedekte ooilammeren ( 2 ) Houders van melkooien en gedekte melkooilammeren ( 3 ) Houders van andere ooien en andere gedekte ooilammeren ( 3 ) Categorieën Schapen (totaal)/houder Aantal houders Aantal dieren Ooien, gedekte ooilammeren/houder Aantal houders Aantal dieren Melkooien, gedekte melkooilammeren/houder Aantal houders Aantal dieren Andere ooien, andere gedekte ooilammeren/houder Aantal houders Aantal dieren I 1-9 1-9 1-9 1-9 II 10-19 10-19 10-19 10-19 III 20-49 20-49 20-49 20-49 IV 50-99 50-99 50-99 50-99 V 100- ( 4 ) 100- ( 4 ) 100- ( 4 ) 100- ( 4 ) VI 100-199 ( 1 ) 100-199 ( 1 ) 100-199 ( 1 ) 100-199 ( 1 ) VII 200-499 ( 1 ) 200-499 ( 1 ) 200-499 ( 1 ) 200-499 ( 1 ) VIII 500-999 ( 1 ) 500-999 ( 1 ) 500-999 ( 1 ) 500-999 ( 1 ) IX 1 000- ( 1 ) 1 000- ( 1 ) 1 000- ( 1 ) 1 000- ( 1 ) Totaal Totaal Totaal Totaal TABEL 2 Grootteklassen naar aantal geiten Geitenhouders (totaal) Houders van gedekte geiten en geiten die al hebben gelammerd ( 7 ) Categorieën Geiten (totaal)/houder Aantal houders Aantal dieren Gedekte geiten en geiten die al hebben gelammerd ( 7 ) /houder Aantal houders Aantal dieren I 1-9 1-9 II 10-19 10-19 III 20-49 20-49 IV 50-99 50-99 V 100- ( 8 ) 100- ( 8 ) VI 100-499 ( 5 ) 100-499 ( 5 ) VII 500- ( 5 ) 500- ( 5 ) VIII 500-999 ( 6 ) ( 5 ) 500-999 ( 6 ) ( 5 ) IX 1 000- ( 6 ) ( 5 ) 1 000- ( 6 ) ( 5 ) Totaal Totaal ( 1 ) Indeling facultatief voor BE, CZ, DK, LT, LU, LV, PL, SE, SI, SK. ( 2 ) Indeling facultatief voor BE, CZ, DE, LT, LV, NL, PL, SE, SI, SK. ( 3 ) Indeling facultatief voor BE, CZ, DE, IRL, LT, LV, NL, AT, PL, PT, FIN, SE, SI, SK, UK. ( 4 ) Indeling facultatief voor MT. ( 5 ) Indeling facultatief voor BE, DE, IRL, LT, LU, PL, PT, SE, SI, SK, UK. ( 6 ) Indeling facultatief voor FR. ( 7 ) Indeling facultatief voor BE, DE, LT, NL, PL, SE, SK. ( 8 ) Indeling facultatief voor MT.",
  "source": "EUR LEX"
}