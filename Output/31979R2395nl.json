{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979R2395:NL:HTML\">",
  "content": "EUR-Lex - 31979R2395 - NL Avis juridique important | 31979R2395 Verordening (EEG) nr. 2395/79 van de Raad van 30 oktober 1979 betreffende bijstand van het Europees Oriëntatie- en Garantiefonds voor de Landbouw, afdeling Oriëntatie, inzake een spoedactie voor het herstel van de door de orkanen David en Frederick getroffen landbouwgebieden in de Franse overzeese departementen Publicatieblad Nr. L 275 van 01/11/1979 blz. 0001 - 0002 ++++ VERORDENING ( EEG ) Nr . 2395/79 VAN DE RAAD van 30 oktober 1979 betreffende bijstand van het Europees Oriëntatie - en Garantiefonds voor de Landbouw , afdeling Oriëntatie , inzake een spoedactie voor het herstel van de door de orkanen David en Frederick getroffen landbouwgebieden in de Franse overzeese departementen DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 43 , Gezien het voorstel van de Commissie ( 1 ) , Gezien het advies van het Europese Parlement ( 2 ) , Overwegende dat de orkanen David en Frederick aanzienlijke schade in de landbouw hebben aangericht op Martinique en Guadeloupe ; Overwegende dat de Gemeenschap dient bij te dragen tot het herstel van de schade ; Overwegende dat de maatregelen ten behoeve van de landbouw in deze gebieden gericht zijn op de totstandbrenging van de doelstellingen van artikel 39 , lid 1 , sub a ) , van het Verdrag ; dat zij derhalve een gemeenschappelijke actie vormen in de zin van artikel 6 van Verordening ( EEG ) nr . 729/70 van de Raad van 21 april 1970 betreffende de financiering van het gemeenschappelijk landbouwbeleid ( 3 ) , laatstelijk gewijzigd bij Verordening ( EEG ) nr . 929/79 ( 4 ) ; Overwegende dat de communautaire bijstand moet worden geconcentreerd op de ergst getroffen sectoren ; Overwegende dat de toekenning en de betaling van de bijstand zo snel mogelijk moeten worden afgehandeld zonder dat daarbij echter de noodzaak van een goed beheer van de financiële middelen van de Gemeenschap uit het oog mag worden verloren , HEEFT DE VOLGENDE VERORDENING VASTGESTELD : Artikel 1 1 . Er wordt een gemeenschappelijke actie in de zin van artikel 6 , lid 1 , van Verordening ( EEG ) nr . 729/70 ingesteld om het mogelijk te maken de schade in de door de orkanen David en Frederick getroffen landbouwgebieden in de Franse overzeese departementen te herstellen . 2 . Voor financiering door het EOGFL , afdeling Oriëntatie , komen de uitgaven in aanmerking die na 30 augustus 1979 worden gedaan met het oog op het herstel van vernielde aanplantingen , met name bananenaanplantingen , en van de voor de betrokken aanplantingen onmisbare inrichtingen . Artikel 2 1 . De Franse Republiek dient voor 15 november 1979 een aanvraag om bijstand in bij de Commissie . 2 . De Commissie neemt voor 31 december 1979 een besluit ten aanzien van de toekenning van bijstand van het EOGFL , afdeling Oriëntatie . 3 . De Commissie raadpleegt voor zover mogelijk het Permanent Comité voor de landbouwstructuur , tijdens de periodieke vergaderingen van dit Comité , over het ontwerp-besluit , hetgeen evenwel niet tot gevolg mag hebben dat het besluit niet binnen de hierboven genoemde termijn wordt aangenomen ; indien deze raadpleging niet plaatsvindt deelt zij het Comité zo spoedig mogelijk het door haar genomen besluit mede . Artikel 3 De aanvraag om bijstand moet tenminste de volgende gegevens bevatten : - een korte beschrijving van de algemene situatie , met name wat de aan de landbouw toegebrachte schade betreft ; - een beschrijving van de uit te voeren werkzaamheden , met name het aantal hectares dat getroffen is , de aard van de te verrichten werkzaamheden , het geografisch gebied waarin de werkzaamheden moeten worden uitgevoerd ; - een raming van de kosten voor de verschillende categoriën werkzaamheden ; - een tijdschema voor de werkzaamheden en de uitgaven ; - het door de Franse Regering uitgetrokken bijstandsbedrag ; - het aan het EOGFL , afdeling Oriëntatie , gevraagde bijstandsbedrag . Artikel 4 1 . De bijstand van het EOGFL , afdeling Oriëntatie , kan niet meer bedragen dan : - het bedrag dat beschikbaar wordt gesteld door de Franse Republiek ; - 12,2 miljoen Ecu voor het herstel van de vernielde aanplantingen , waarvan 10,6 miljoen Ecu voor de bananenaanplantingen ; de bijdrage van de Gemeenschap is echter beperkt tot 40 % van de totale herstelkosten per bananenaanplanting ; - 0,6 miljoen Ecu voor het herstel van de inrichtingen die onmisbaar zijn voor de aanplantingen . 2 . Er kunnen voorschotten worden toegekend tot maximaal 80 % van de door de Gemeenschap uitgetrokken bijstand . 3 . Het saldo wordt pas uitgekeerd nadat bewijsstukken voor de uitgaven en een verslag over de uitvoering van de werkzaamheden zijn ingediend ; de uiterste termijn voor de indiening daarvan is 1 oktober 1980 . 4 . De kosten van de actie worden op 12 miljoen Europese rekeneenheden geraamd . Artikel 5 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Luxemburg , 30 oktober 1979 . Voor de Raad De Voorzitter J . GIBBONS ( 1 ) PB nr . C 269 van 24 . 10 . 1979 , blz . 5 . ( 2 ) Advies uitgebracht op 26 oktober 1979  ( nog niet bekendgemaakt in het Publikatieblad ) . ( 3 ) PB nr . L 94 van 28 . 4 . 1970 , blz . 13 . ( 4 ) PB nr . L 117 van 12 . 5 . 1979 , blz . 4 .",
  "source": "EUR LEX"
}