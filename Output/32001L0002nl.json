{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001L0002:NL:HTML\">",
  "content": "EUR-Lex - 32001L0002 - NL Avis juridique important | 32001L0002 Richtlĳn 2001/2/EG van de Commissie van 4 januari 2001 houdende aanpassing aan de technische vooruitgang van Richtlĳn 1999/36/EG van de Raad betreffende vervoerbare drukapparatuur (Voor de EER relevante tekst) Publicatieblad Nr. L 005 van 10/01/2001 blz. 0004 - 0005 Richtlijn 2001/2/EG van de Commissie van 4 januari 2001 houdende aanpassing aan de technische vooruitgang van Richtlijn 1999/36/EG van de Raad betreffende vervoerbare drukapparatuur (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 1999/36/EG van de Raad van 29 april 1999 betreffende vervoerbare drukapparatuur(1), inzonderheid op artikel 14, Overwegende hetgeen volgt: (1) In artikel 3, lid 1, van Richtlijn 1999/36/EG is bepaald dat nieuwe recipiënten en tanks moeten voldoen aan de desbetreffende bepalingen van Richtlijn 94/55/EG van de Raad van 21 november 1994 betreffende de onderlinge aanpassing van de wetgevingen der lidstaten inzake het vervoer van gevaarlijke goederen over de weg(2), laatstelijk gewijzigd bij Richtlijn 2000/61/EG van het Europees Parlement en de Raad(3), alsook van Richtlijn 96/49/EG van de Raad van 23 juli 1996 betreffende de onderlinge aanpassing van de wetgevingen der lidstaten inzake het vervoer van gevaarlijke goederen per spoor(4), laatstelijk gewijzigd bij Richtlijn 2000/62/EG van het Europees Parlement en de Raad(5). (2) De bepalingen van de Europese Overeenkomst betreffende het internationale vervoer van gevaarlijke goederen over de weg (ADR) en van het Reglement betreffende het internationale spoorwegvervoer van gevaarlijke goederen (RID)(6) zijn, met de wijzigingen daarop, als bijlage gevoegd bij respectievelijk Richtlijn 94/55/EG en Richtlijn 96/49/EG. Een nieuwe versie van de ADR en het RID zal op 1 juli 2001 in werking treden. (3) In bijlage V van Richtlijn 1999/36/EG zijn de modules voor de overeenstemmingsbeoordeling van nieuwe recipiënten en tanks opgenomen. Deze bepalingen zijn niet meer in overeenstemming met de nieuwe versie van de ADR en het RID. Bijgevolg dient deze bijlage te worden gewijzigd. (4) De wijzigingen die nodig zijn om de bijlagen bij Richtlijn 1999/36/EG aan te passen, worden, krachtens artikel 14 van die richtlijn, aangenomen volgens de procedure van artikel 15 van dezelfde richtlijn. (5) De maatregelen waarin deze richtlijn voorziet zijn in overeenstemming met het advies van het in artikel 15 van Richtlijn 1999/36/EG bedoelde comité, HEEFT DE VOLGENDE RICHTLIJN VASTGESTELD: Artikel 1 De tekst in de bijlage bij Richtlijn 1999/36/EG wordt vervangen door de tekst in de bijlage bij deze richtlijn. Artikel 2 1. De lidstaten dragen zorg voor aanneming en bekendmaking van de nodige wettelijke en bestuursrechtelijke bepalingen om uiterlijk op 1 juli 2001 aan deze richtlijn te voldoen. Zij stellen de Commissie daarvan onverwijld in kennis. Wanneer de lidstaten deze bepalingen aannemen, wordt in die bepalingen naar de onderhavige richtlijn verwezen of wordt hiernaar verwezen bij de officiële bekendmaking van die bepalingen. De regels voor deze verwijzing worden vastgesteld door de lidstaten. 2. De lidstaten delen de Commissie de tekst van de belangrijke bepalingen van intern recht mede die zij op het onder deze richtlijn vallende gebied vaststellen. Artikel 3 Deze richtijn treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Artikel 4 Deze richtlijn is gericht tot de lidstaten. Gedaan te Brussel, 4 januari 2001. Voor de Commissie Loyola De Palacio Vice-voorzitter (1) PB L 138 van 1.6.1999, blz. 20. (2) PB L 319 van 12.12.1994, blz. 7. (3) PB L 279 van 1.11.2000, blz. 40. (4) PB L 235 van 17.9.1996, blz. 25. (5) PB L 279 van 1.11.2000, blz. 44. (6) Opgenomen in bijlage 1 bij aanhangsel B van het Verdrag betreffende het internationale spoorwegvervoer (COTIF). BIJLAGE \"BIJLAGE V MODULES VOOR DE OVEREENSTEMMINGSBEOORDELING In onderstaande tabel is aangegeven welke overeenstemmingsbeoordelingsmodules overeenkomstig bijlage IV, deel I, moeten worden gevolgd voor de vervoerbare drukapparatuur als omschreven in artikel 2, punt 1. >RUIMTE VOOR DE TABEL> Noot 1: Vervoerbare drukapparatuur wordt naar keuze van de fabrikant onderworpen aan een van de overeenstemmingsbeoordelingsprocedures die gelden voor de categorie waarin zij is ingedeeld. Voor recipiënten of kranen en ander toebehoren gebruikt voor het vervoer, mag de fabrikant ook een procedure volgen die bestemd is voor de hogere categorieën. Noot 2: In het kader van de kwaliteitsborgingsprocedures neemt de aangemelde instantie bij een onaangekondigd bezoek een monster van de apparatuur uit de fabricage- of opslagruimten om na te gaan of te laten nagaan, of de apparatuur met de voorschriften van deze richtlijn in overeenstemming is. Daartoe stelt de fabrikant de aangemelde instantie in kennis van het beoogde productieschema. De aangemelde instantie legt in het eerste productiejaar ten minste twee bezoeken af. De frequentie van latere bezoeken wordt door de aangemelde instantie bepaald op basis van de criteria, vermeld in punt 4.4 van de desbetreffende modules van bijlage IV, deel I.\".",
  "source": "EUR LEX"
}