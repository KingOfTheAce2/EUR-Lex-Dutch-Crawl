{
  "url": "http://www.w3.org/1999/xhtml\">",
  "content": "L_2020219NL.01000101.xml 8.7.2020 NL Publicatieblad van de Europese Unie L 219/1 BESLUIT (GBVB) 2020/965 VAN DE RAAD van 27 maart 2020 betreffende de ondertekening en de sluiting, namens de Unie, van de overeenkomst in de vorm van een briefwisseling tussen de Europese Unie en de Centraal-Afrikaanse Republiek inzake de status van de GVDB-adviesmissie van de Europese Unie in de Centraal-Afrikaanse Republiek (EUAM RCA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, leden 5 en 6, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 9 december 2019 Besluit (GBVB) 2019/2110 ( 1 ) tot oprichting van een GVDB-adviesmissie van de Europese Unie in de Centraal-Afrikaanse Republiek (EUAM RCA) vastgesteld. (2) In Besluit (GBVB) 2019/2110 wordt bepaald dat de status van EUAM RCA en van haar personeel, in voorkomend geval inclusief de voorrechten, immuniteiten en overige waarborgen die nodig zijn voor de uitvoering en het vlotte verloop van EUAM RCA, moet worden vastgelegd in een overeenkomst die wordt gesloten overeenkomstig artikel 37 van het Verdrag betreffende de Europese Unie (VEU) en volgens de procedure van artikel 218 van het Verdrag betreffende de werking van de Europese Unie. (3) De Raad heeft op 6 februari 2020 machtiging verleend voor het openen van onderhandelingen met de Centraal-Afrikaanse Republiek met het oog op de sluiting van een overeenkomst over de status van EUAM RCA in de vorm van een briefwisseling. (4) De hoge vertegenwoordiger van de Unie voor buitenlandse zaken en veiligheidsbeleid heeft onderhandelingen gevoerd die hebben geleid tot de sluiting, overeenkomstig artikel 37 VEU, van een overeenkomst in de vorm van een briefwisseling tussen de Europese Unie en de Centraal-Afrikaanse Republiek inzake de status van de GVDB-adviesmissie van de Europese Unie in de Centraal-Afrikaanse Republiek (EUAM RCA) (hierna de “overeenkomst” genoemd). (5) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De overeenkomst in de vorm van een briefwisseling tussen de Europese Unie en de Centraal-Afrikaanse Republiek inzake de status van de GVDB-adviesmissie van de Europese Unie in de Centraal-Afrikaanse Republiek (EUAM RCA) wordt namens de Unie goedgekeurd ( 2 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde de Unie te binden. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 27 maart 2020. Voor de Raad De voorzitter A. METELKO-ZGOMBIĆ ( 1 ) Besluit (GBVB) 2019/2110 van de Raad van 9 december 2019 betreffende de GVDB-adviesmissie van de Europese Unie in de Centraal-Afrikaanse Republiek (EUAM RCA) ( PB L 318 van 10.12.2019, blz. 141 ). ( 2 ) Zie bladzijde 3 van dit Publicatieblad.",
  "source": "EUR LEX"
}