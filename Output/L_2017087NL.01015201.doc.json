{
  "url": "http://www.w3.org/1999/xhtml\"><!--",
  "content": "L_2017087NL.01015201.xml 31.3.2017 NL Publicatieblad van de Europese Unie L 87/152 GEDELEGEERDE VERORDENING (EU) 2017/575 VAN DE COMMISSIE van 8 juni 2016 tot aanvulling van Richtlijn 2014/65/EU van het Europees Parlement en de Raad betreffende markten voor financiële instrumenten met betrekking tot technische reguleringsnormen betreffende de gegevens die door plaatsen van uitvoering over de kwaliteit van uitvoering van transacties moeten worden bekendgemaakt (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( 1 ) , en met name artikel 27, lid 10, eerste alinea, onder a), Overwegende hetgeen volgt: (1) Met het oog op het verstrekken aan zowel het publiek als aan beleggingsondernemingen van relevante gegevens over de kwaliteit van uitvoering om hen te helpen bij het bepalen van de beste manier om orders van cliënten uit te voeren, is het belangrijk de specifieke inhoud, de vorm en de periodiciteit vast te stellen van gegevens over de kwaliteit van uitvoering van de financiële instrumenten die onder de handelsverplichting vallen in de artikelen 23 en 28 van Verordening (EU) nr. 600/2014 van het Europees Parlement en de Raad ( 2 ) die door handelsplatformen en beleggingsondernemingen met systematische interne moeten worden bekendgemaakt. Het is eveneens belangrijk de specifieke inhoud, de vorm en de periodiciteit vast te stellen van gegevens over de kwaliteit van de uitvoering van andere financiële instrumenten die niet onder de handelsverplichting vallen en die plaatsen van uitvoering verplicht zijn bekend te maken. In dit verband dient terdege rekening te worden gehouden met het type plaats van uitvoering en het type financieel instrument in kwestie. (2) Met het oog op een volledige beoordeling van het niveau van de kwaliteit van uitvoering van transacties die plaatsvinden in de Unie, is het passend dat plaatsen van uitvoering die door beleggingsondernemingen kunnen worden uitgekozen om orders van cliënten uit te voeren voldoen aan de vereisten inzake gegevens die door plaatsen van uitvoering moeten worden verstrekt in overeenstemming met deze verordening. Daartoe dienen tot deze plaatsen van uitvoering gereglementeerde markten, multilaterale handelsfaciliteiten, georganiseerde handelsfaciliteiten, beleggingsondernemingen met systematische interne afhandeling, marketmakers en andere liquiditeitsverstrekkers te worden gerekend. (3) Verschillen in het type plaats van uitvoering en financiële instrumenten vereisen dat de inhoud van de rapportage moet variëren afhankelijk van verschillende factoren. Het is passend de gerapporteerde gegevens kwantitatief en kwalitatief te differentiëren naar handelssystemen, handelsmodi en handelsplatformen om voor een juiste context te zorgen voor de behaalde kwaliteit van uitvoering. (4) Om ongepaste vergelijking tussen plaatsen van uitvoering te vermijden en voor de relevantie van de verzamelde gegevens te zorgen, moeten plaatsen van uitvoering afzonderlijke rapporten indienen die overeenstemmen met segmenten die verschillende orderboeken exploiteren of die verschillend worden gereguleerd of verschillende identificatiecodes voor het marktsegment gebruiken. (5) Om voor een accuraat beeld van de werkelijke kwaliteit van uitvoering te zorgen, mogen handelsplatformen onder de uitgevoerde orders niet de orders rapporteren die over the counter hebben plaatsgevonden en op het handelsplatform zijn gerapporteerd. (6) Wanneer marketmakers en andere liquiditeitsverschaffers rapporteren als plaats van uitvoering voor financiële instrumenten die niet onder de handelsverplichting vallen, mogen zij over de uitgevoerde orders of de voor hun cliënten afgegeven prijs alleen informatie bekendmaken wanneer de prijsafgifte of de uitvoering van een order over the counter plaatsvindt, of de orders ingevolge de artikelen 4 en 9 van Verordening (EU) nr. 600/2014 worden uitgevoerd, met uitzondering van orders die in een faciliteit voor orderadministratie van een handelsplatform worden gehouden in afwachting van de bekendmaking ervan op de markt. (7) Het is passend ervan uit te gaan dat tot andere liquiditeitsverschaffers ondernemingen moeten worden gerekend die aangeven bereid te zijn voor eigen rekening te handelen, en die liquiditeit verschaffen als onderdeel van hun normale bedrijfsactiviteiten, ongeacht of zij al dan niet formele overeenkomsten hebben aangegaan of zich ertoe verbonden hebben continu liquiditeit te verschaffen. (8) Met het oog op volledige transparantie over de kwaliteit van uitvoering van transacties wat betreft de prijs, is het passend dat van de met betrekking tot de prijs verstrekte informatie in voorkomend geval alle provisies of opgelopen rente zijn uitgesloten. (9) Bij het bepalen van de juiste informatie voor de beoordeling van de prijskwaliteit moeten zowel dagelijkse gemiddelde niveaus als tijdstipgebonden informatie worden vereist. Zo zullen deelnemers met de juiste context en een vollediger beeld de behaalde uitvoeringskwaliteit kunnen analyseren. Om prijsvergelijkingen tussen financiële instrumenten mogelijk te maken, is het eveneens noodzakelijk de valutacode van elke gerapporteerde transactie te specificeren. (10) Om de samenhang van de regelgeving te verzekeren, is het niet gepast handelsplatformen te verplichten tot het verstrekken van gegevens over transacties die op het moment van bekendmaking aan een uitstel van bekendmaking zijn onderworpen in overeenstemming met de vereisten inzake transparantie na de handel. Het is passend dat beleggingsondernemingen met systematische interne afhandeling, marketmakers en andere liquiditeitsverschaffers worden vrijgesteld van bekendmaking van tijdstipgebonden transactiegegevens voor transacties boven de standaard marktomvang of boven een voor het financieel instrument specifieke omvang om te vermijden dat die platformen buitensporig risico lopen op openbaarmaking van commercieel gevoelige informatie waardoor zij mogelijk niet in staat zijn blootstellingen te hedgen en liquiditeit te verschaffen. Voor aandelen, op de beurs verhandelde fondsen en certificaten die overeenkomstig Verordening (EU) nr. 600/2014 als illiquide worden beschouwd, moet als drempel voor standaard marktomvang de minimaal beschikbare standaard marktomvang voor dat type financieel instrument worden gebruikt. Om onzekerheid te vermijden is het passend te verduidelijken dat „aanzienlijk van omvang” en „voor het financieel instrument specifieke omvang” dezelfde betekenis hebben als vastgesteld in het kader van de vereisten voor transparantie na de handel. (11) Het is essentieel dat er volledige transparantie is over alle kosten die bij het uitvoeren van een order via een bepaalde plaats worden aangerekend. Het is noodzakelijk alle kosten voor de uitvoering van een order van een cliënt te specificeren die relevant zijn voor het gebruik van een bepaalde plaats en waarvoor de cliënt direct of indirect betaalt. Tot deze kosten moeten worden gerekend uitvoeringsprovisies, inclusief vergoedingen voor de indiening, wijziging of annulering van orders of intrekkingen van prijzen, alsmede alle vergoedingen voor de toegang tot marktgegevens of het gebruik van terminals. De relevante kosten kunnen ook clearing- of afwikkelingsvergoedingen of andere vergoedingen omvatten die worden betaald aan derden die betrokken zijn bij de uitvoering van de order wanneer deze betrekking hebben op de diensten die de plaats van uitvoering aanbiedt. De informatie over kosten moet eveneens op belastingen of heffingen betrekking hebben die rechtstreeks worden gefactureerd of opgelegd aan de plaats namens de leden of gebruikers van de plaats van uitvoering of de cliënt op wie de order betrekking heeft. (12) De waarschijnlijkheid van uitvoering slaat op de kans op uitvoering van een bepaald type order en wordt gedocumenteerd met gegevens over handelsvolumes in een bepaald instrument of andere kenmerken van orders en transacties. Informatie over de waarschijnlijkheid van uitvoering moet de berekening mogelijk maken van maatstaven als de relatieve marktomvang van een bepaalde plaats in een bepaald financieel instrument of een klasse financiële instrumenten. De waarschijnlijkheid van uitvoering moet eveneens worden beoordeeld aan de hand van gegevens over mislukte transacties of geannuleerde of gewijzigde orders. (13) De snelheid van uitvoering kan verschillende betekenissen hebben voor de verschillende soorten plaatsen van uitvoering omdat de meting van de snelheid verschilt naar gelang van het handelssysteem en het handelsplatform. Voor op een continue veiling en een orderboek gebaseerde systemen moet de snelheid van uitvoering in milliseconden worden uitgedrukt terwijl voor andere handelssystemen grotere tijdseenheden geschikt zijn. Het is ook passend de latentie van de verbinding van een bepaalde deelnemer met de plaats van uitvoering uit te sluiten, omdat de plaats van uitvoering daar zelf geen controle over heeft. (14) Om de kwaliteit van uitvoering voor orders van verschillende omvang te vergelijken, moeten plaatsen van uitvoering worden verplicht transacties binnen verschillende omvangbereiken te rapporteren. De drempels voor deze bereiken moeten afhankelijk zijn van het type financieel instrument en de liquiditeit ervan om ervoor te zorgen dat zij een toereikende steekproef van uitvoeringen bieden in een omvang die typisch is voor dat instrument. (15) Het is belangrijk dat plaatsen van uitvoering gegevens verzamelen tijden de normale bedrijfsuren. Rapportage dient derhalve kosteloos te gebeuren in een machineleesbare elektronische vorm via een internetwebsite om het publiek in staat te stellen alle verstrekte gegevens te downloaden, de doorzoeken, te sorteren en te analyseren. (16) De rapporten per plaats van uitvoering moeten worden aangevuld met de output van een verstrekker van een consolidated tape (consolidated tape provider) ingesteld bij Richtlijn 2014/65/EU, waardoor maatregelen voor het verbeteren van de kwaliteit van uitvoering kunnen worden ontwikkeld. (17) Om redenen van consistentie en om de soepele werking van de financiële markten te waarborgen, is het noodzakelijk dat de in deze verordening vastgestelde bepalingen en de in Richtlijn 2014/65/EU en in Verordening (EU) nr. 600/2014 vastgestelde bepalingen vanaf dezelfde datum van toepassing zijn. (18) Deze verordening is gebaseerd op de ontwerpen van technische reguleringsnormen die de Europese Autoriteit voor effecten en markten (ESMA) bij de Commissie heeft ingediend. (19) De ESMA heeft openbare raadplegingen gehouden over de ontwerpen van de technische reguleringsnormen waarop deze verordening is gebaseerd, de mogelijke daaraan verbonden kosten en baten geanalyseerd en de bij artikel 37 van Verordening (EU) nr. 1095/2010 van het Europees Parlement en de Raad opgerichte Stakeholdergroep effecten en markten om advies verzocht ( 3 ) , HEEFT DE VOLGENDE VERORDENING VASTGESTELD: Artikel 1 Onderwerp In deze verordening worden de specifieke inhoud, de vorm en de periodiciteit van de door plaatsen van uitvoering bekend te maken gegevens betreffende de kwaliteit van uitvoering van transacties vastgesteld. Zij is van toepassing op handelsplatformen, beleggingsondernemingen met systematische interne afhandeling, marketmakers of andere aanbieders van liquiditeit. Artikel 2 Definities Voor de toepassing van deze verordening wordt verstaan onder: a) „handelssysteem” : de wijze waarop een plaats van uitvoering orders uitvoert zoals een op een continue veiling en een orderboek gebaseerd systeem, een continu prijsgedreven systeem, een request for quote- systeem, een op een periodieke veiling gebaseerd systeem of elk hybride systeem dat tot twee of meer van deze categorieën of tot een systeem behoort waarbij het koersvormingsproces van een andere aard is dan het proces dat van toepassing is op de hierboven beschreven types systemen; b) „voor het financieel instrument specifieke omvang” : omvang die specifiek is voor een obligatie, gestructureerd financieel product, emissierecht of op een handelsplatform verhandeld derivaat, waarvoor er geen liquide markt is en waarbij een transactie in die instrumenten onderworpen is aan uitgestelde bekendmaking overeenkomstig artikel 11 van Verordening (EU) nr. 600/2014; c) „groot van omvang” : een order groot van omvang in overeenstemming met artikel 7 en 11 van Verordening (EU) nr. 600/2014; d) „mislukte transactie” : een transactie die door de plaats van uitvoering ongeldig is gemaakt; e) „prijsmultiplicator” : het aantal eenheden van het onderliggende instrument dat door één enkel derivatencontract wordt vertegenwoordigd; f) „eenheid van de prijs” : een indicatie of de prijs van de transactie wordt uitgedrukt in een geldwaarde, in een percentage of in een rendement; g) „eenheid van de kwantiteit” : een indicatie of de kwantiteit van de transactie wordt uitgedrukt in een aantal eenheden of in een nominale waarde of in een geldwaarde; h) „type levering” : een indicatie of het financieel instrument wordt afgewikkeld door middel van materiële levering of in contanten met inbegrip van de gevallen waarin de tegenpartij kan kiezen of wanneer dit door een derde partij wordt bepaald; i) „handelsmodus” : geplande openings-, sluitings- of intraday veiling, niet-geplande veiling, handel bij sluiting, handel buiten de hoofdhandelssessie, of transactierapportage; j) „handelsplatform” : het type platform dat de plaats van uitvoering exploiteert: een elektronisch, voice- of outcry-systeem; k) „boekdiepte” : de totale beschikbare liquiditeit, uitgedrukt als het product van de hoogte en het volume van alle bied- en laatprijzen voor een bepaald aantal prijsincrementen aan de hand van het middenpunt van de beste bied- en laatprijs; l) „gemiddelde effectieve spread” : het gemiddelde van tweemaal het verschil tussen de werkelijke uitvoeringsprijs vergeleken met het middenpunt van de beste bied- en laatprijs op het moment van ontvangst, voor bestensorders of verhandelbare limietorders; m) „gemiddelde snelheid van uitvoering voor ongewijzigde passieve orders tegen de beste bied- en laatprijs” : de verstreken gemiddelde tijd tussen de ontvangst door de plaats van uitvoering van een limietorder die overeenkomt met de beste bied- en laatprijs, en de daaropvolgende uitvoering van die order; n) „agressieve order” : een in het orderboek opgenomen order die liquiditeit heeft onttrokken; o) „passieve order” : een in het orderboek opgenomen order die liquiditeit heeft verschaft; p) „immediate-or-cancel-order” : een order die moet worden uitgevoerd bij opname in het orderboek en die niet in het orderboek opgenomen blijft voor een deel dat eventueel niet is uitgevoerd; q) „fill-or-kill-order” : een order die bij opname in het orderboek moet worden uitgevoerd mits zij volledig kan worden uitgevoerd. Indien de order slechts gedeeltelijk kan worden uitgevoerd, wordt zij automatisch verworpen en wordt zij niet uitgevoerd. Artikel 3 Bekendmaking van informatie over plaats van uitvoering en financieel instrument 1.   Handelsplatformen en beleggingsondernemingen met systematische interne afhandeling maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea informatie bekend over het type plaats van uitvoering. Plaatsen van uitvoering maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea informatie bekend over het type plaats van uitvoering. De volgende informatie wordt bekendgemaakt in de vorm beschreven in tabel 1 van de bijlage: i) naam en identificatiecode van de plaats van uitvoering; ii) land van vestiging van de bevoegde autoriteit; iii) naam van het marktsegment en identificatiecode voor het marktsegment; iv) datum van de transactie; v) aard, aantal en gemiddelde duur van alle storingen, binnen de normale handelsperiode van de plaats, waardoor de handel in alle op de plaats voor de handel beschikbare instrumenten op de datum van de transactie wordt onderbroken; vi) aard, aantal en gemiddelde duur van alle geplande veilingen binnen de normale handelsperiode van de plaats op de datum van de transactie; vii) aantal mislukte transacties op de datum van de transactie; viii) waarde van de mislukte transacties, uitgedrukt als een percentage van de totale waarde van de transacties die zijn uitgevoerd op de datum van de transactie. 2.   Handelsplatformen en beleggingsondernemingen met systematische interne afhandeling maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea informatie bekend over het type financieel instrument. Plaatsen van uitvoering maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea van dit lid informatie bekend over het type plaats van uitvoering. De volgende informatie wordt bekendgemaakt in de vorm beschreven in tabel 2 van de bijlage: a) voor financiële instrumenten die een identificatiecode hebben als beschreven in tabel 2 van de bijlage: i) naam en identificatiecode voor het financieel instrument; ii) indeling instrument; iii) valuta; b) voor financiële instrumenten die geen identificatiecode hebben als beschreven in tabel 2 van de bijlage: i) de naam en een beschrijving van het instrument, met inbegrip van de valuta van het onderliggend instrument, de prijsmultiplicator, de eenheid van de prijs, de eenheid van de kwantiteit en het type levering; ii) indeling instrument; iii) valuta. Artikel 4 Prijs Handelsplatformen en beleggingsondernemingen met systematische interne afhandeling maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde en vierde alinea van dit artikel informatie bekend wat betreft de prijs voor elke handelsdag waarop orders zijn uitgevoerd in het financieel instrument. Plaatsen van uitvoering maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde en vierde alinea van dit artikel informatie bekend wat betreft de prijs voor elke handelsdag waarop orders zijn uitgevoerd in het financieel instrument. De volgende informatie wordt verstrekt: a) intraday informatie i) voor handelsplatformen: gewone gemiddelde prijs van alle transacties die zijn uitgevoerd in de twee minuten beginnend op elk van de referentietijdstippen 9.30.00, 11.30.00, 13.30.00 en 15.30.00 UTC op die datum en voor elk omvangbereik als beschreven in artikel 9; ii) voor beleggingsondernemingen met systematische interne afhandeling, marketmakers en andere liquiditeitsverschaffers: gewone gemiddelde prijs van alle transacties die zijn uitgevoerd in de twee minuten beginnend op elk van de referentietijdstippen 9.30.00, 11.30.00, 13.30.00 en 15.30.00 UTC op die datum binnen omvangbereik 1 als beschreven in artikel 9; iii) totale waarde van de transacties die gedurende de periode van twee minuten waarvan sprake in de punten i) en ii) zijn uitgevoerd; iv) voor handelsplatformen: als er geen transacties hebben plaatsgevonden tijdens de eerste twee minuten van de relevante tijdsperioden waarvan sprake in punt i), de prijs van de eerste transactie uitgevoerd binnen elk eventueel voorkomend omvangbereik als beschreven in artikel 9, na elk van de referentietijdstippen beschreven in punt i) op die datum; v) voor beleggingsondernemingen met systematische interne afhandeling, marketmakers en andere liquiditeitsverschaffers: als er geen transacties hebben plaatsgevonden tijdens de eerste twee minuten van de relevante tijdsperioden waarvan sprake in punt ii), de prijs van de eerste transactie uitgevoerd binnen het eventueel voorkomend omvangbereik 1 als beschreven in artikel 9, na elk van de referentietijdstippen beschreven in punt ii) op die datum; vi) uitvoeringstijd voor elke transactie waarvan sprake in de punten iv) en v); vii) transactieomvang in termen van waarde voor elke uitgevoerde transactie waarvan sprake in de punten iv) en v); viii) handelssysteem en handelsmodus waaronder de transacties waarvan sprake in de punten iv) en v) zijn uitgevoerd; ix) handelsplatform waarop de transacties waarvan sprake in iv) en v) zijn uitgevoerd; x) beste bied- en laatprijs of de geschikte referentieprijs op het tijdstip van uitvoering voor elke uitgevoerde transactie waarvan sprake in de punten iv) en v); Intraday informatie wordt bekendgemaakt in de vorm beschreven in tabel 3 van de bijlage. b) dagelijkse informatie: i) eenvoudig gemiddelde en volumegewogen gemiddelde van de transactieprijs, als meer dan één transactie heeft plaatsgevonden; ii) hoogste uitgevoerde prijs, als meer dan twee transacties hebben plaatsgevonden; iii) laagste uitgevoerde prijs, als meer dan twee transacties hebben plaatsgevonden. Dagelijkse informatie wordt bekendgemaakt in de vorm beschreven in tabel 4 van de bijlage. Artikel 5 Kosten Handelsplatformen en beleggingsondernemingen met systematische interne afhandeling maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea van dit artikel informatie bekend wat betreft de kosten die het handelsplatform aan leden of gebruikers van de plaats heeft aangerekend. Plaatsen van uitvoering maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea van dit artikel informatie bekend wat betreft de kosten die de plaats van uitvoering aan leden of gebruikers van de plaats heeft aangerekend. De volgende informatie wordt bekendgemaakt in de vorm beschreven in tabel 5 van de bijlage: a) een beschrijving van de aard en het niveau van alle kostencomponenten die door de plaats van uitvoering worden toegepast, alvorens rabatten of kortingen worden toegepast, en informatie over de wijze waarop die kosten verschillen naar gelang van de gebruiker of het financieel instrument in kwestie en hoe groot die verschillen zijn. De kostencomponenten omvatten: i) uitvoeringsprovisies; ii) vergoedingen voor de indiening, wijziging of annulering van orders of intrekkingen van prijsopgaven; iii) vergoedingen voor de toegang tot marktgegevens of het gebruik van terminals; iv) clearing- en afwikkelingsvergoedingen en andere vergoedingen die worden betaald aan derden die betrokken zijn bij de uitvoering van de order; b) een beschrijving van de aard en het niveau van rabatten, kortingen of andere betalingen die aan gebruikers van de plaats van uitvoering worden aangeboden, met inbegrip van informatie over de wijze waarop die rabatten, kortingen of andere betalingen verschillen naar gelang van de gebruiker of het financieel instrument in kwestie en hoe groot die verschillen zijn; c) een beschrijving van de aard en het bedrag van niet-geldelijke tegemoetkomingen die aan gebruikers van de plaats van uitvoering worden aangeboden, met inbegrip van informatie over de wijze waarop die niet-geldelijke tegemoetkomingen verschillen naar gelang van de gebruiker of het financieel instrument in kwestie en de waarde van die verschillen; d) een beschrijving van de aard en het niveau van de belastingen of heffingen die worden gefactureerd of opgelegd aan de plaats van uitvoering namens de leden of gebruikers van de plaats; e) een link naar de website van de plaats of naar een andere bron waar verdere informatie over de kosten beschikbaar is; f) de totale waarde van alle rabatten, kortingen, niet-geldelijke tegemoetkomingen of andere betalingen als beschreven onder b) en c), uitgedrukt als een percentage van de totale tijdens de verslagperiode verhandelde waarde; g) de totale waarde van alle kosten als beschreven onder a), exclusief de totale waarde van rabatten en kortingen, niet-geldelijke tegemoetkomingen of andere betalingen als beschreven onder b) en c), uitgedrukt als een percentage van de totale tijdens de verslagperiode verhandelde waarde. Artikel 6 Waarschijnlijkheid van uitvoering Handelsplatformen en beleggingsondernemingen met systematische interne afhandeling maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea van dit artikel informatie bekend wat betreft de waarschijnlijkheid van uitvoering voor elke handelsdag. Plaatsen van uitvoering maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt overeenkomstig de derde alinea van dit artikel informatie bekend wat betreft de waarschijnlijkheid van uitvoering voor elke handelsdag. De volgende informatie wordt bekendgemaakt in de vorm beschreven in tabel 6 van de bijlage: a) aantal ontvangen orders en prijsaanvragen; b) aantal en waarde van de transacties die zijn uitgevoerd, indien er meer dan één transactie heeft plaatsgevonden; c) aantal ontvangen orders of prijsaanvragen die zijn geannuleerd of ingetrokken exclusief passieve orders met instructies die aan het einde van de dag vervallen of moeten worden geannuleerd; d) aantal ontvangen orders of prijsaanvragen die op die datum zijn gewijzigd; e) mediane transactieomvang op die datum als meer dan één transactie heeft plaatsgevonden; f) mediane omvang van alle orders of prijsaanvragen op die datum als meer dan één order of prijsaanvraag is ontvangen; g) aantal aangewezen marketmakers. Artikel 7 Verstrekking van extra informatie door plaatsen van uitvoering die op een continue veiling en een orderboek gebaseerde en continu prijsgedreven handelssystemen exploiteren 1.   Handelsplatformen en beleggingsondernemingen met systematische interne afhandeling die een op een continue veiling en een orderboek gebaseerd handelssysteem, een continu prijsgedreven handelssysteem of andere types handelssystemen exploiteren waarvoor die informatie beschikbaar is, maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag op de referentietijdstippen gespecificeerd in de punten i) en ii) van artikel 4, onder a), extra informatie bekend overeenkomstig de derde alinea van dit lid. Plaatsen van uitvoering die een op een continue veiling en een orderboek gebaseerd handelssysteem, een continu prijsgedreven handelssysteem of andere types handelssystemen exploiteren waarvoor die informatie beschikbaar is, maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag op de referentietijdstippen gespecificeerd in de punten i) en ii) van artikel 4, onder a), extra informatie bekend overeenkomstig de derde alinea van dit lid. De volgende informatie wordt bekendgemaakt in de vorm beschreven in tabel 7 van de bijlage: i) de beste bied- en laatprijs en de overeenkomstige volumes; ii) de boekdiepte voor drie prijsincrementen. 2.   Handelsplatformen en beleggingsondernemingen met systematische interne afhandeling die een op een continue veiling en een orderboek gebaseerd handelssysteem, een continu prijsgedreven handelssysteem of andere types handelssystemen exploiteren waarvoor die informatie beschikbaar is, maken voor elk marktsegment dat zij exploiteren en voor elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag extra informatie bekend overeenkomstig de derde alinea van dit lid. Plaatsen van uitvoering die een op een continue veiling en een orderboek gebaseerd handelssysteem, een continu prijsgedreven handelssysteem of een ander type handelssysteem waarvoor die informatie beschikbaar is, exploiteren, maken voor elk marktsegment dat zij exploiteren en elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag extra informatie bekend overeenkomstig de derde alinea van dit lid. De volgende informatie wordt bekendgemaakt in de vorm beschreven in tabel 8 van de bijlage: a) gemiddelde effectieve spread; b) gemiddeld volume bij de beste bied- en laatprijs; c) gemiddelde spread bij de beste bied- en laatprijs; d) aantal annuleringen bij de beste bied- en laatprijs; e) aantal wijzigingen bij de beste bied- en laatprijs; f) gemiddelde boekdiepte voor 3 prijsincrementen; g) gemiddelde en mediane verstreken tijd tussen het moment waarop een agressieve order of prijsaanvaarding door de plaats van uitvoering wordt ontvangen en de daarop volgende gehele of gedeeltelijke uitvoering; h) gemiddelde snelheid van uitvoering voor ongewijzigde passieve orders bij de beste bied- en laatprijs; i) aantal mislukte fill-or-kill-orders; j) aantal immediate-or-cancel-orders dat niet is uitgevoerd; k) aantal en waarde van de op het handelsplatform uitgevoerde transacties die groot van omvang zijn ingevolge artikel 4 of 9 van Verordening (EU) nr. 600/2014; l) aantal en waarde van de transacties die ingevolge artikel 4 of artikel 9 van Verordening (EU) nr. 600/2014 op het handelsplatform zijn uitgevoerd, maar exclusief de orders die in afwachting van bekendmaking in een faciliteit voor orderadministratie van het handelsplatform worden gehouden en niet onder k) zijn opgenomen; m) aantal en gemiddelde duur van onderbrekingen van de handel als gevolg van een volatiliteitsveiling of handelsonderbreker die binnen de normale handelsperiode van de plaats in werking is gesteld; n) aard, aantal en gemiddelde duur van elke opschorting van de handel die zich heeft voorgedaan als gevolg van een besluit door de plaats binnen de normale handelsperiode van de plaats, buiten elke opschorting die overeenkomstig artikel 3, lid 1, onder v), is gerapporteerd. 3.   Handelsplatformen en beleggingsondernemingen met systematische interne afhandeling die, geheel of gedeeltelijk, een continu prijsgedreven handelssysteem exploiteren, maken voor elk marktsegment dat zij exploiteren en elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt extra informatie bekend overeenkomstig de derde alinea van dit lid. Plaatsen van uitvoering die, geheel of gedeeltelijk, een continu prijsgedreven handelssysteem exploiteren, maken voor elk marktsegment dat zij exploiteren en voor elk financieel instrument dat niet onder de handelsverplichting in de artikelen 23 en 28 van Verordening (EU) nr. 600/2014 valt extra informatie bekend overeenkomstig de derde alinea van dit lid. De volgende informatie wordt bekendgemaakt in de vorm beschreven in tabel 8 van de bijlage: a) het aantal en de gemiddelde duur, tijdens de normale handelstijden van de plaats, van alle perioden die langer dan 15 minuten duren tijdens welke geen bied- of laatprijzen zijn verstrekt voor elke handelsdag; b) gemiddelde aanwezigheid van prijzen uitgedrukt in percentage van de normale handelsperiode van de plaats op die datum. Artikel 8 Extra informatie voor request for quote-plaatsen van uitvoering Handelsplatformen en beleggingsondernemingen met systematische interne afhandeling die een request for quote-handelssysteem of een ander type handelssysteem exploiteren waarvoor die informatie beschikbaar is, maken voor elk marktsegment dat zij exploiteren en voor elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag extra informatie bekend overeenkomstig de derde alinea van dit artikel. Plaatsen van uitvoering die een request for quote-handelssysteem of een ander type handelssysteem exploiteren waarvoor die informatie beschikbaar is, maken voor elk marktsegment dat zij exploiteren en voor elk financieel instrument dat onder de handelsverplichting in de artikelen 23 en 28 van Verordening (EU) nr. 600/2014 valt voor elke handelsdag extra informatie bekend overeenkomstig de derde alinea van dit artikel. De volgende informatie wordt bekendgemaakt in de vorm beschreven in tabel 9 van de bijlage: a) de gemiddelde tijd en de mediane tijd die verstreken is tussen de aanvaarding van een prijs en uitvoering, voor alle transacties in dat financieel instrument, en; b) de gemiddelde tijd en de mediane tijd die verstreken is tussen een prijsaanvraag en de verstrekking van overeenkomstige prijzen, voor alle prijzen in dat financieel instrument. Artikel 9 Bepaling van rapportagebereiken Plaatsen van uitvoering rapporteren de in artikel 4 gespecificeerde uitgevoerde transacties voor de volgende bereiken: a) voor alle financiële instrumenten, behalve geldmarktinstrumenten: i) bereik 1: groter dan 0 EUR en kleiner dan of gelijk aan de standaard marktomvang of de voor het financieel instrument specifieke omvang; ii) bereik 2: groter dan de standaard marktomvang of de voor het financieel instrument specifieke omvang en kleiner dan of gelijk aan groot van omvang; iii) bereik 3: groter dan groot van omvang. b) voor niet-liquide aandelen, op de beurs verhandelde fondsen of certificaten: i) bereik 1: groter dan 0 EUR en kleiner dan of gelijk aan de kleinste beschikbare standaard marktomvang in dat type instrument; ii) bereik 2: groter dan de kleinste beschikbare standaard marktomvang in dat type instrument en kleiner dan of gelijk aan groot van omvang; iii) bereik 3: groter dan groot van omvang. c) voor geldmarktinstrumenten: i) bereik 1: groter dan 0 EUR en kleiner dan of gelijk aan 10 miljoen EUR; ii) bereik 2: groter dan 10 miljoen EUR en kleiner dan of gelijk aan 50 miljoen EUR; iii) bereik 3: groter dan 50 miljoen EUR. Artikel 10 Publicatievorm Plaatsen van uitvoering maken voor elke handelsdag overeenkomstig de modellen vervat in de bijlage in een machineleesbare elektronische vorm de informatie bekend die door het publiek kan worden gedownload. Artikel 11 Periodiciteit van de bekend te maken informatie Plaatsen van uitvoering maken de informatie elk kwartaal uiterlijk drie maanden na het einde van elk kwartaal bekend als volgt: a) tegen 30 juni, informatie over de periode van 1 januari tot en met 31 maart; b) tegen 30 september, informatie over de periode van 1 april tot en met 30 juni; c) tegen 31 december, informatie over de periode van 1 juli tot en met 30 september; d) tegen 31 maart, informatie over de periode van 1 oktober tot en met 31 december. Artikel 12 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 3 januari 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 juni 2016. Voor de Commissie De voorzitter Jean-Claude JUNCKER ( 1 ) PB L 173 van 12.6.2014, blz. 349 . ( 2 ) Verordening (EU) nr. 600/2014 van het Europees Parlement en de Raad van 15 mei 2014 betreffende markten in financiële instrumenten en tot wijziging van Verordening (EU) nr. 648/2012 ( PB L 173 van 12.6.2014, blz. 84 ). ( 3 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE Tabel 1 — Overeenkomstig artikel 3, lid 1, bekend te maken informatie — type plaats van uitvoering Plaats Naam Identificatiecode (ISO 10383 marktidentificatiecode (MIC) of de identificatiecode voor juridische entiteiten (LEI) Land van de bevoegde autoriteit Naam Marktsegment Naam Identificatiecode (ISO 10383 marktsegment MIC) Datum van de handelsdag; ISO 8601 Storingen Aard Aantal Gemiddelde duur Geplande veiling Aard Aantal Gemiddelde duur Mislukte transacties Aantal Waarde (als % van de totale waarde van de op die dag uitgevoerde transacties) Tabel 2 — Overeenkomstig artikel 3, lid 2, bekend te maken informatie — type financieel instrument Financieel instrument Naam Identificatiecode (ISO 6166) Beschrijving van het financieel instrument, als geen identificatiecode beschikbaar is (met inbegrip van de valuta van het onderliggend instrument, de prijsmultiplicator, de eenheid van de prijs, de eenheid van de kwantiteit en het type levering) Indeling instrument (ISO 10962 CFI-code) Valuta (ISO 4217) Tabel 3 — Overeenkomstig artikel 4, onder a), bekend te maken prijsinformatie Omvangbereik Alle binnen de eerste twee minuten na tijd T uitgevoerde transacties Eerste transactie na tijd T (als er binnen de eerste twee minuten na tijd T geen transacties zijn uitgevoerd) Tijd (T) Gewone gemiddelde uitgevoerde prijs (exclusief provisies en opgelopen rente) Uitgevoerde totale waarde Prijs Tijdstip van uitvoering Transactieomvang Handelssysteem Handelsmodus Handelsplatform beste bied- en laatprijs of passende referentieprijs op het moment van uitvoering 09.30.00 1 2 3 11.30.00 1 2 3 13.30.00 1 2 3 15.30.00 1 2 3 Tabel 4 — Overeenkomstig artikel 4, onder b), bekend te maken prijsinformatie gewone gemiddelde transactieprijs volumegewogen transactieprijs hoogste uitgevoerde prijs laagste uitgevoerde prijs Tabel 5 — Overeenkomstig artikel 5 bekend te maken kosteninformatie Op grond van artikel 5, onder a) tot en met d), te verstrekken informatie (Beschrijving) Een link naar een website of andere bron waar verdere informatie over de kosten beschikbaar is Totale waarde van alle aangeboden rabatten, kortingen of andere betalingen (als % van de totale tijdens de verslagperiode verhandelde waarde). % Totale waarde van alle kosten (als % van de totale tijdens de verslagperiode verhandelde waarde). % Tabel 6 — Overeenkomstig artikel 6 bekend te maken informatie over de waarschijnlijkheid van uitvoering Aantal ontvangen orders of prijsaanvragen Aantal uitgevoerde transacties Totale waarde van de uitgevoerde transacties Aantal ontvangen geannuleerde of ingetrokken orders of prijsaanvragen Aantal ontvangen gewijzigde orders of prijsaanvragen Mediane transactieomvang Mediane grootte van alle orders of prijsaanvragen Aantal aangewezen marketmakers Tabel 7 — Overeenkomstig artikel 7, lid 1, bekend te maken informatie over de waarschijnlijkheid van uitvoering Tijd Beste biedprijs Beste laatprijs Omvang biedprijzen Omvang laatprijzen Boekdiepte binnen 3 prijsincrementen 9.30.00 11.30.00 13.30.00 15.30.00 Tabel 8 — Overeenkomstig artikel 7, leden 2 en 3, bekend te maken prijsinformatie Gemiddelde effectieve spread Gemiddeld volume bij de beste bied- en laatprijs Gemiddelde spread bij de beste bied- en laatprijs Aantal annuleringen bij de beste bied- en laatprijs Aantal wijzigingen bij de beste bied- en laatprijs Gemiddelde boekdiepte bij 3 prijsincrementen Gemiddelde verstreken tijd (op de milliseconde nauwkeuring) tussen het moment waarop een agressieve order of prijsaanvaarding door de plaats van uitvoering wordt ontvangen en de daarop volgende gehele of gedeeltelijke uitvoering Mediane verstreken tijd (op de milliseconde nauwkeurig) tussen het moment waarop een bestensorder door de plaats van uitvoering wordt ontvangen en de daarop volgende gehele of gedeeltelijke uitvoering Gemiddelde snelheid van uitvoering voor ongewijzigde passieve orders bij de beste bied- en laatprijs Aantal mislukte fill-or-kill-orders Aantal immediate-or-cancel-orders dat niet is uitgevoerd; Aantal op het handelsplatform uitgevoerde transacties die groot van omvang zijn ingevolge artikel 4 of 9 van Verordening (EU) nr. 600/2014 Waarde van de op het handelsplatform uitgevoerde transacties die groot van omvang zijn ingevolge artikel 4 of 9 van Verordening (EU) nr. 600/2014 Aantal transacties die ingevolge artikel 4 of artikel 9 van MiFIR op het handelsplatform zijn uitgevoerd, behalve wat betreft orders die in afwachting van bekendmaking in een faciliteit voor orderadministratie van het handelsplatform worden gehouden en niet groot van omvang zijn Waarde van de transacties die ingevolge artikel 4 of artikel 9 van MiFIR op het handelsplatform zijn uitgevoerd, behalve wat betreft orders die in afwachting van bekendmaking in een faciliteit voor orderadministratie van het handelsplatform worden gehouden en niet groot van omvang zijn Aantal onderbrekingen van de handel Gemiddelde duur van de onderbrekingen van de handel Aantal opschortingen Aard van de opschortingen Gemiddelde duur van de opschortingen Voor plaatsen die een continu prijsgedreven handelssysteem exploiteren, het aantal perioden tijdens welke geen prijzen zijn verstrekt Voor plaatsen die een continu prijsgedreven handelssysteem exploiteren, gemiddelde duur van de perioden tijdens welke geen prijzen zijn verstrekt Gemiddelde aanwezigheid van prijzen Tabel 9 — Overeenkomstig artikel 8 bekend te maken informatie Gemiddelde verstreken tijd tussen aanvaarding en uitvoering Mediane verstreken tijd tussen aanvaarding en uitvoering Gemiddelde verstreken tijd tussen aanvraag en levering van overeenkomstige prijzen Mediane verstreken tijd tussen aanvraag en levering van overeenkomstige prijzen",
  "source": "EUR LEX"
}