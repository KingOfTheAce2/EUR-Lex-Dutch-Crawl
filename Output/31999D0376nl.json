{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0376:NL:HTML\">",
  "content": "EUR-Lex - 31999D0376 - NL Avis juridique important | 31999D0376 1999/376/EG: Beschikking van de Commissie van 19 mei 1999 houdende erkenning dat de Deense databank voor runderen volledig operationeel is (kennisgeving geschied onder nummer C(1999) 1305) (Slechts de tekst in de Deense taal is authentiek) Publicatieblad Nr. L 144 van 09/06/1999 blz. 0035 - 0035 BESCHIKKING VAN DE COMMISSIE van 19 mei 1999 houdende erkenning dat de Deense databank voor runderen volledig operationeel is (kennisgeving geschied onder nummer C(1999) 1305) (Slechts de tekst in de Deense taal is authentiek) (1999/376/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 820/97 van de Raad van 21 april 1997 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten(1), en met name op artikel 6, lid 3, eerste streepje, Gelet op het door Denemarken ingediende verzoek, (1) Overwegende dat de Deense autoriteiten op 19 september 1998 de Commissie hebben verzocht te erkennen dat hun databank, die een onderdeel is van het Deense systeem voor de identificatie en registratie van runderen, volledig operationeel is; dat dit verzoek vergezeld ging van adequate informatie, die op 17 maart 1999 is bijgewerkt; (2) Overwegende dat de Deense autoriteiten zich ertoe hebben verbonden deze databank betrouwbaarder te maken door er met name voor te zorgen dat i) de bevoegde autoriteit onmiddellijk elke fout of tekortkoming die automatisch of na de passende controles ter plaatse wordt geconstateerd, kan corrigeren, ii) de termijnen voor de melding van verplaatsingen, geboortes en sterftes zo spoedig mogelijk worden verkort tot zeven dagen, iii) zo nodig, maatregelen zullen worden genomen ter uitvoering van Verordening (EG) nr. 2630/97(2) van de Commissie, iv) maatregelen zullen worden genomen om de echtverklaring van paspoorten voor runderen te verbeteren, en v) maatregelen zullen worden genomen ter invoering van de mededeling van de premies waarvoor elk dier in aanmerking komt; dat de Deense autoriteiten zich er bovendien toe hebben verbonden de huidige voorschriften voor heridentificatie van runderen bij verlies van het oormerk in overeenstemming te brengen met het bepaalde in Verordening (EG) nr. 820/97; dat de Deense autoriteiten zich ertoe hebben verbonden deze verbeteringsmaatregelen uiterlijk tegen 30 september 1999 in te voeren; (3) Overwegende dat het, gezien de situatie in Denemarken, dienstig is te erkennen dat de databank voor runderen volledig operationeel is, HEEFT DE VOLGENDE BESCHIKKING GEGEVEN: Artikel 1 De Deense databank voor runderen wordt met ingang van 1 oktober 1999 als volledig operationeel erkend. Artikel 2 Deze beschikking is gericht tot het Koninkrijk Denemarken. Gedaan te Brussel, 19 mei 1999. Voor de Commissie Franz FISCHLER Lid van de Commissie (1) PB L 117 van 7.5.1997, blz. 1. (2) PB L 354 van 30.12.1997, blz. 23.",
  "source": "EUR LEX"
}