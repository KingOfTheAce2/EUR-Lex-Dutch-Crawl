{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0376:NL:HTML\">",
  "content": "EUR-Lex - 31979D0376 - NL Avis juridique important | 31979D0376 79/376/EEG: Beschikking van de Commissie van 23 maart 1979 tot ontkenning van het wetenschappelijk karakter van het apparaat genaamd ,,Burroughs-B7700 Information Processing System\" Publicatieblad Nr. L 087 van 07/04/1979 blz. 0030 - 0030 Bijzondere uitgave in het Grieks: Hoofdstuk 02 Deel 7 blz. 0204 ++++ BESCHIKKING VAN DE COMMISSIE van 23 maart 1979 tot ontkenning van het wetenschappelijk karakter van het apparaat genaamd \" Burroughs-B7700 Information Processing System \" ( 79/376/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige , wetenschappelijke of culturele aard ( 1 ) , Gelet op Verordening ( EEG ) nr . 3195/75 van de Commissie van 2 december 1975 tot vaststelling van de uitvoeringsbepalingen van Verordening ( EEG ) nr . 1798/75 ( 2 ) , inzonderheid op de artikelen 4 en 5 , Overwegende dat , bij schrijven van 22 september 1978 , de Duitse Regering de Commissie heeft verzocht de in de artikelen 4 en 5 van Verordening  ( EEG ) nr . 3195/75 bedoelde procedure in te leiden ten einde vast te stellen of het apparaat genaamd  \" Burroughs-B7700 Information Processing System \" , dat gebruikt wordt voor de gegevensverwerking in het kader van onderwijs en research op het terrein van bouwtechniek , landmeetkunde , elektrotechniek , luchtvaart en ruimtevaart , alsmede op het gebied van de informatica , pedagogie , economie en organisatie , al dan niet dient te worden beschouwd als een wetenschappelijk apparaat en , indien het antwoord bevestigend luidt , of er op dit moment in de Gemeenschap apparaten van dezelfde wetenschappelijke waarde worden vervaardigd ; Overwegende dat overeenkomstig artikel 4 , lid 5 , van Verordening ( EEG ) nr . 3195/75 op 7 februari 1979 een uit vertegenwoordigers van alle Lid-Staten bestaande groep van deskundigen is bijeengekomen in het kader van het Comit√© Douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het apparaat in kwestie een installatie voor gegevensverwerking van een gangbaar type is dat geen bijzondere kenmerken vertoont die het bijzonder geschikt voor het zuiver wetenschappelijk onderzoek maken ; dat het apparaat op talrijke gebieden van de gegevensverwerking kan worden gebruikt ; dat het gebruik dat hiervan in dit speciale geval wordt gemaakt op zichzelf niet het karakter van bijzonder geschikt voor het zuiver wetenschappelijk onderzoek zou kunnen verlenen ; dat deze installatie dientengevolge niet als een wetenschappelijk apparaat kan worden beschouwd , HEEFT DE VOLGENDE BESCHIKKING GEGEVEN : Artikel 1 Het apparaat genaamd \" Burroughs-B7700 Information Processing System \" dient niet als een wetenschappelijk apparaat te worden beschouwd . Artikel 2 Deze beschikking is gericht tot de Lid-Staten . Gedaan te Brussel , 23 maart 1979 . Voor de Commissie Etienne DAVIGNON Lid van de Commissie ( 1 ) PB nr . L 184 van 15 . 7 . 1975 , blz . 1 . ( 2 ) PB nr . L 316 van 6 . 12 . 1975 , blz . 17 .",
  "source": "EUR LEX"
}