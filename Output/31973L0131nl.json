{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973L0131:NL:HTML\">",
  "content": "EUR-Lex - 31973L0131 - NL Avis juridique important | 31973L0131 Richtlijn 73/131/EEG van de Raad van 15 mei 1973 inzake de in artikel 10 van de Richtlijn van 17 april 1972 betreffende de modernisering van landbouwbedrijven bedoelde oriëntatiepremie Publicatieblad Nr. L 153 van 09/06/1973 blz. 0024 - 0024 Bijzondere uitgave in het Grieks: Hoofdstuk 03 Deel 9 blz. 0195 Bijzondere uitgave in het Spaans: Hoofdstuk 03 Deel 7 blz. 0043 Bijzondere uitgave in het Portugees: Hoofdstuk 03 Deel 7 blz. 0043 ++++ RICHTLIJN VAN DE RAAD van 15 mei 1973 inzake de in artikel 10 van de richtlijn van 17 april 1972 betreffende de modernisering van landbouwbedrijven bedoelde oriëntatiepremie ( 73/131/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op de richtlijn van de Raad van 17 april 1972 betreffende de modernisering van landbouwbedrijven ( 1 ) , inzonderheid op artikel 10 , Gezien het voorstel van de Commissie , Overwegende dat volgens bovenbedoelde richtlijn de in artikel 8 van die richtlijn genoemde aanmoedigingsmaatregelen aangevuld moeten worden met de toekenning van een oriëntatiepremie indien het ontwikkelingsplan een oriëntatie van het landbouwbedrijf op de rund - of schapevleesproduktie inhoudt ; Overwegende dat het , gezien de huidige structuur der bedrijven die voor modernisering overeenkomstig genoemde richtlijn door oriëntatie op de rund - of schapevleesproduktie in aanmerking komen , dienstig is bij het vaststellen van die premie rekening te houden met de daardoor te verwezenlijken oriëntatie en haar te berekenen per hectare voor deze vleesproduktie noodzakelijke cultuurgrond , HEEFT DE VOLGENDE RICHTLIJN VASTGESTELD : Artikel 1 De in artikel 10 van de richtlijn van de Raad van 17 april 1972 betreffende de modernisering van landbouwbedrijven bedoelde oriëntatiepremie wordt berekend per hectare voor de rund - en schapevleesproduktie noodzakelijke cultuurgrond van het bedrijf , waarvan het ontwikkelingsplan erop is gericht dat , na voltooiing ervan , het aandeel van de verkoop van runderen en schapen groter is dan 50 % van de totale verkoop van het bedrijf . Deze premie bedraagt : - 45 rekeneenheden per hectare tot maximaal 4 500 rekeneenheden per bedrijf voor het eerste jaar , - 30 rekeneenheden per hectare tot maximaal 3 000 rekeneenheden per bedrijf voor het tweede jaar , - 15 rekeneenheden per hectare tot maximaal 1 500 rekeneenheden per bedrijf voor het derde jaar . Artikel 2 Deze richtlijn is gericht tot de Lid-Staten . Gedaan te Brussel , 15 mei 1973 . Voor de Raad De Voorzitter A . LAVENS ( 1 ) PB nr . L 96 van 23 . 4 . 1972 , blz . 1 .",
  "source": "EUR LEX"
}