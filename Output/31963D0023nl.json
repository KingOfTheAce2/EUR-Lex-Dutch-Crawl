{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31963D0023:NL:HTML\">",
  "content": "EUR-Lex - 31963D0023 - NL Avis juridique important | 31963D0023 EGKS Hoge Autoriteit: Beschikking nr. 23-63 van 11 december 1963 betreffende de verplichting der ondernemingen van de staalindustrie der Gemeenschap om transacties waarbij zij hun aanbiedingen in overeenstemming brengen met de voorwaarden van buiten de Gemeenschap gevestigde ondernemingen, aan de Hoge Autoriteit mede te delen Publicatieblad Nr. 187 van 24/12/1963 blz. 2976 - 2976 Bijzondere uitgave in het Deens: Serie I Hoofdstuk 1963-1964 blz. 0067 Bijzondere uitgave in het Engels: Serie I Hoofdstuk 1963-1964 blz. 0074 Bijzondere uitgave in het Grieks: Hoofdstuk 08 Deel 1 blz. 0050 Bijzondere uitgave in het Spaans: Hoofdstuk 08 Deel 1 blz. 0077 Bijzondere uitgave in het Portugees: Hoofdstuk 08 Deel 1 blz. 0077 ++++ BESCHIKKING No . 23-63 van 11 december 1963 betreffende de verplichting der ondernemingen van de staalindustrie der Gemeenschap om transacties waarbij zij hun aanbiedingen in overeenstemming brengen met de voorwaarden van buiten de Gemeenschap gevestigde ondernemingen , aan de Hoge Autoriteit mede te delen DE HOGE AUTORITEIT , Gezien de artikelen 47 en 60 , par . 2 b , laatste alinea , van het Verdrag , Overwegende dat de ondernemingen der Gemeenschap krachtens artikel 60 , par . 2 b , laatste alinea , bevoegd zijn om de in hun prijsschalen vermelde prijzen te verlagen met een bedrag dat het mogelijk maakt de aanbiedingen in overeenstemming te brengen met die van buiten de Gemeenschap gevestigde ondernemingen ; dat zij deze transacties aan de Hoge Autoriteit dienen mede te delen , die bij misbruik de uitoefening van dit voorrecht door de betreffende onderneming kan beperken of opheffen ; Overwegende dat is gebleken dat dergelijke transacties dikwijls met aanzienlijke vertraging aan de Hoge Autoriteit worden medegedeeld en dat deze mededelingen geen betrouwbaar oordeel over deze transacties mogelijk maken ; dat derhalve de ondernemingen van de ijzer - en staalindustrie der Gemeenschap moeten worden verplicht om dergelijke transacties binnen drie dagen na afsluiting aan de Hoge Autoriteit mede te delen en in deze mededeling bepaalde gegevens over te leggen , BESLUIT : Artikel 1 ( 1 ) De ondernemingen der ijzer - en staalindustrie dienen transacties waarbij zij , hun verkooporganisaties of voor hun rekening optredende tussenpersonen hun aanbiedingen in overeenstemming brengen met die van buiten de Gemeenschap gevestigde ondernemingen , binnen drie dagen na afsluiting aan de Hoge Autoriteit mede te delen . ( 2 ) De mededeling dient de volgende gegevens te bevatten : a ) Datum van afsluiting van het contract b ) De te leveren produkten met vermelding van hoeveelheid , kwaliteit en afmetingen c ) Land van bestemming van de te leveren produkten d ) Gegevens omtrent de voorwaarden van de buiten de Gemeenschap gevestigde onderneming , in het bijzonder : datum , land van oorsprong , hoeveelheid , betalingsvoorwaarden van een aanbieding e ) Leverprijs van de produkten van de buiten de Gemeenschap gevestigde onderneming op de plaats van bestemming ( inclusief of exclusief douanerechten , inclusief of exclusief belastingen , tijdelijke invoer ) f ) Eigen leverprijs op de plaats van bestemming g ) Overeengekomen aanpassingsprijs op de plaats van bestemming h ) Afwijking van de eigen leverprijs in procenten . Artikel 2 Deze beschikking wordt in het Publikatieblad van de Europese Gemeenschappen gepubliceerd . Zij treedt op 20 januari 1964 in werking . Deze beschikking is door de Hoge Autoriteit besproken en goedgekeurd op haar zitting van 11 december 1963 . Door de Hoge Autoriteit De Voorzitter Dino DEL BO",
  "source": "EUR LEX"
}