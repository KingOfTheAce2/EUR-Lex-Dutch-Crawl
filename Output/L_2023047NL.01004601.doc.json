{
  "url": "http://www.w3.org/1999/xhtml\">",
  "content": "L_2023047NL.01004601.xml 15.2.2023 NL Publicatieblad van de Europese Unie L 47/46 UITVOERINGSVERORDENING (EU) 2023/335 VAN DE COMMISSIE van 1 februari 2023 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (“Robiola di Roccaverano” (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 50, lid 1, in samenhang met artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de door Italië ingediende aanvraag tot goedkeuring van een wijziging van het productdossier van de beschermde oorsprongsbenaming “Robiola di Roccaverano”, die is geregistreerd bij Verordening (EG) nr. 1263/96 ( 2 ) , zoals gewijzigd bij Verordening (EU) nr. 217/2011 ( 3 ) en bij Uitvoeringsverordening (EU) nr. 855/2014 ( 4 ) . Deze wijziging bestaat er onder meer in dat de naam “Robiola di Roccaverano” wordt gewijzigd in “Robiola di Roccaverano/Roccaverano”. (2) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, punt a), van die verordening bekendgemaakt in het Publicatieblad van de Europese Unie ( 5 ) . (3) Aangezien de Commissie geen enkel met redenen omkleed bezwaarschrift overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam “Robiola di Roccaverano” (BOB) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 februari 2023. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EG) nr. 1263/96 van de Commissie van 1 juli 1996 tot aanvulling van de bijlage bij Verordening (EG) nr. 1107/96 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 ( PB L 163 van 2.7.1996, blz. 19 ). ( 3 ) Verordening (EU) nr. 217/2011 van de Commissie van 1 maart 2011 tot goedkeuring van niet-minimale wijzigingen van het productdossier voor een benaming die is opgenomen in het register van beschermde oorsprongsbenamingen en beschermde geografische aanduidingen [Robiola di Roccaverano (BOB)] ( PB L 59 van 4.3.2011, blz. 19 ). ( 4 ) Uitvoeringsverordening (EU) nr. 855/2014 van de Commissie van 4 augustus 2014 houdende goedkeuring van een minimale wijziging van het productdossier van een benaming die is opgenomen in het register van beschermde oorsprongsbenamingen en beschermde geografische aanduidingen (Robiola di Roccaverano (BOB)) ( PB L 234 van 7.8.2014, blz. 1 ). ( 5 ) PB C 397 van 17.10.2022, blz. 26 .",
  "source": "EUR LEX"
}