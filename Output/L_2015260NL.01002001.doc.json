{
  "url": "http://www.w3.org/1999/xhtml\"><!--",
  "content": "L_2015260NL.01002001.xml 7.10.2015 NL Publicatieblad van de Europese Unie L 260/20 BESLUIT (EU) 2015/1789 VAN DE RAAD van 1 oktober 2015 betreffende het namens de Europese Unie in te nemen standpunt in het Gemengd Comité van de EER betreffende een wijziging van bijlage II (Technische voorschriften, normen, keuring en certificatie) en bijlage XX (Milieu) bij de EER-overeenkomst (richtlijn brandstofkwaliteit) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikelen 114 en 192, lid 1, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (hierna „de EER-overeenkomst”) is op 1 januari 1994 in werking getreden. (2) Overeenkomstig artikel 98 van de EER-overeenkomst kunnen onder meer de bijlagen II en XX bij de EER-overeenkomst worden gewijzigd. (3) Richtlijn 2009/30/EG van het Europees Parlement en de Raad ( 3 ) moet in de EER-overeenkomst worden opgenomen. (4) De bijlagen II en XX bij de EER-overeenkomst moeten derhalve dienovereenkomstig worden gewijzigd. (5) Het door de Unie in het Gemengd Comité van de EER in te nemen standpunt moet derhalve worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in het Gemengd Comité van de EER in te nemen standpunt over de voorgestelde wijziging van bijlage II (Technische voorschriften, normen, keuring en certificatie) en bijlage XX (Milieu) bij de EER-overeenkomst, wordt gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum waarop het wordt vastgesteld. Gedaan te Luxemburg, 1 oktober 2015. Voor de Raad De voorzitter E. SCHNEIDER ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Richtlijn 2009/30/EG van het Europees Parlement en de Raad van 23 april 2009 tot wijziging van Richtlijn 98/70/EG met betrekking tot de specificatie van benzine, dieselbrandstof en gasolie en tot invoering van een mechanisme om de emissies van broeikasgassen te monitoren en te verminderen, tot wijziging van Richtlijn 1999/32/EG van de Raad met betrekking tot de specificatie van door binnenschepen gebruikte brandstoffen en tot intrekking van Richtlijn 93/12/EEG ( PB L 140 van 5.6.2009, blz. 88 ). ONTWERP BESLUIT VAN HET GEMENGD COMITÉ VAN DE EER Nr. …/2015 van … tot wijziging van bijlage II (Technische voorschriften, normen, keuring en certificatie) en bijlage XX (Milieu) bij de EER-overeenkomst HET GEMENGD COMITE VAN DE EER, Gezien de Overeenkomst betreffende de Europese Economische Ruimte (de „EER-overeenkomst”), en met name artikel 98, Overwegende hetgeen volgt: (1) Richtlijn 2009/30/EG van het Europees Parlement en de Raad van 23 april 2009 tot wijziging van Richtlijn 98/70/EG met betrekking tot de specificatie van benzine, dieselbrandstof en gasolie en tot invoering van een mechanisme om de emissies van broeikasgassen te monitoren en te verminderen, tot wijziging van Richtlijn 1999/32/EG van de Raad met betrekking tot de specificatie van door binnenschepen gebruikte brandstoffen en tot intrekking van Richtlijn 93/12/EEG ( 1 ) moet in de EER-overeenkomst worden opgenomen. (2) De in de EER-overeenkomst opgenomen Richtlijn 93/12/EEG van de Raad ( 2 ) wordt bij Richtlijn 2009/30/EG ingetrokken en moet derhalve uit de EER-overeenkomst worden geschrapt. (3) De bijlagen II en XX bij de EER-overeenkomst moeten derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Hoofdstuk XVII van bijlage II bij de EER-overeenkomst wordt als volgt gewijzigd: 1. In punt 6a (Richtlijn 98/70/EG van het Europees Parlement en de Raad) wordt het volgende streepje toegevoegd: „— 32009 L 0030 : Richtlijn 2009/30/EG van het Europees Parlement en de Raad van 23 april 2009 ( PB L 140 van 5.6.2009, blz. 88 ).”. 2. In punt 6a (Richtlijn 98/70/EG van het Europees Parlement en de Raad) wordt het volgende toegevoegd: „c) In artikel 2, lid 5, wordt „IJsland” toegevoegd na „Finland” en „Noorwegen” na „Litouwen”. d) In artikel 3, lid 4, wordt na de eerste alinea de volgende alinea ingevoegd: „IJsland mag tijdens de zomermaanden benzine op de markt brengen die ethanol of methanol bevat met een maximale dampspanning van 70 kPa, op voorwaarde dat de gebruikte ethanol een biobrandstof is of dat de besparing inzake uitstoot van broeikasgassen door het gebruik van methanol voldoet aan de criteria van artikel 7 ter, lid 2.”. e) De artikelen 7 bis tot en met 7 sexies zijn niet van toepassing op Liechtenstein. f) Artikel 7 ter, lid 6, is niet van toepassing op de EVA-staten.”. 3. De tekst van punt 6 (Richtlijn 93/12/EEG van de Raad) wordt geschrapt. Artikel 2 In bijlage XX bij de EER-overeenkomst wordt in punt 21ad (Richtlijn 1999/32/EG van de Raad) het volgende streepje toegevoegd: „— 32009 L 0030 : Richtlijn 2009/30/EG van het Europees Parlement en de Raad van 23 april 2009 ( PB L 140 van 5.6.2009, blz. 88 ).”. Artikel 3 De in het EER-supplement bij het Publicatieblad van de Europese Unie bekend te maken teksten in de IJslandse en de Noorse taal van Richtlijn 2009/30/EG zijn authentiek. Artikel 4 Dit besluit treedt in werking op …, op voorwaarde dat alle in artikel 103, lid 1, van de EER-overeenkomst bedoelde kennisgevingen hebben plaatsgevonden ( *1 ) . Artikel 5 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 140 van 5.6.2009, blz. 88 . ( 2 ) PB L 74 van 27.3.1993, blz. 81 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}