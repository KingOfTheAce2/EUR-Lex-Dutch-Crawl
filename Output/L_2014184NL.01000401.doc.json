{
  "url": "http://www.w3.org/1999/xhtml\">",
  "content": "L_2014184NL.01000401.xml 25.6.2014 NL Publicatieblad van de Europese Unie L 184/4 UITVOERINGSVERORDENING (EU) Nr. 698/2014 VAN DE COMMISSIE van 24 juni 2014 tot wijziging van Verordening (EG) nr. 2076/2002 wat betreft delta-endotoxin van Bacillus thuringiensis (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 78, lid 2, Overwegende hetgeen volgt: (1) Delta-endotoxin van Bacillus thuringiensis is opgenomen in bijlage I bij Verordening (EG) nr. 2076/2002 van de Commissie ( 2 ) , de lijst van werkzame stoffen die niet als werkzame stof zijn opgenomen in bijlage I bij Richtlijn 91/414/EEG van de Raad ( 3 ) . De reden voor die opneming was dat er geen verbintenis was gemeld dat het voor die werkzame stof vereiste dossier zou worden opgesteld. (2) De Commissie heeft zich gerealiseerd dat de opneming van delta-endotoxin van Bacillus thuringiensis in bijlage I bij Verordening (EG) nr. 2076/2002 tot verwarring zou kunnen leiden omdat in Uitvoeringsverordening (EU) nr. 540/2011 van de Commissie ( 4 ) diverse stammen van Bacillus thuringiensis als goedgekeurde werkzame stoffen zijn opgenomen. (3) Bijlage I bij Verordening (EG) nr. 2076/2002 moet daarom dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Wijziging van Verordening (EG) nr. 2076/2002 In bijlage I bij Verordening (EG) nr. 2076/2002 wordt de vermelding „Delta-endotoxin van Bacillus thuringiensis ” geschrapt. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juni 2014. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) Verordening (EG) nr. 2076/2002 van de Commissie van 20 november 2002 houdende verlenging van de in artikel 8, lid 2, van Richtlijn 91/414/EEG van de Raad bedoelde termijn en betreffende de niet-opneming van bepaalde werkzame stoffen in bijlage I bij die richtlijn en de intrekking van toelatingen voor gewasbeschermingsmiddelen die deze stoffen bevatten ( PB L 319 van 23.11.2002, blz. 3 ). ( 3 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 4 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ).",
  "source": "EUR LEX"
}