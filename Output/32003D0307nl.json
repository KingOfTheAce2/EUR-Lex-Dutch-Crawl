{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0307:NL:HTML\">",
  "content": "EUR-Lex - 32003D0307 - NL Avis juridique important | 32003D0307 2003/307/EG: Beschikking van de Commissie van 2 mei 2003 betreffende het tĳdelĳk in de handel brengen van bepaald zaaizaad van de soort Lupinus angustifolius en van de soort Linum usitatissimum dat niet aan de eisen van Richtlĳn 66/401/EEG, respectievelĳk Richtlĳn 2002/57/EG van de Raad voldoet (Voor de EER relevante tekst) (kennisgeving geschied onder nummer C(2003) 1414) Publicatieblad Nr. L 113 van 07/05/2003 blz. 0005 - 0007 Beschikking van de Commissie van 2 mei 2003 betreffende het tijdelijk in de handel brengen van bepaald zaaizaad van de soort Lupinus angustifolius en van de soort Linum usitatissimum dat niet aan de eisen van Richtlijn 66/401/EEG, respectievelijk Richtlijn 2002/57/EG van de Raad voldoet (kennisgeving geschied onder nummer C(2003) 1414) (Voor de EER relevante tekst) (2003/307/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen(1), laatstelijk gewijzigd bij Richtlijn 2001/64/EG(2), en met name op artikel 17, Gelet op Richtlijn 2002/57/EG van de Raad van 13 juni 2002 betreffende het in de handel brengen van zaaizaad van oliehoudende planten en vezelgewassen(3), laatstelijk gewijzigd bij Richtlijn 2002/68/EG(4), en met name op artikel 21, Overwegende hetgeen volgt: (1) In het Verenigd Koninkrijk is de beschikbare hoeveelheid zaaizaad van voor het klimaat van dat land geschikte rassen van blauwe lupine (Lupinus angustifolius) dat inzake kiemkracht aan de eisen van Richtlijn 66/401/EEG voldoet, ontoereikend om in de behoeften van deze lidstaat te voorzien. (2) In de behoeften aan zaaizaad van die soort kan niet in voldoende mate worden voorzien met zaaizaad uit andere lidstaten of uit derde landen dat aan alle eisen van Richtlijn 66/401/EEG voldoet. (3) Derhalve moet het Verenigd Koninkrijk worden gemachtigd om tot en met 30 juni 2003 toe te staan dat zaaizaad dat aan minder strenge eisen voldoet, in de handel wordt gebracht. (4) In Finland is de beschikbare hoeveelheid van voor het klimaat van dat land geschikte rassen van lijnzaad (Linum usitatissimum) dat inzake kiemkracht aan de eisen van Richtlijn 2002/57/EG voldoet, ontoereikend om in de behoeften van deze lidstaat te voorzien. (5) In de behoeften aan zaaizaad van die soort kan niet in voldoende mate worden voorzien met zaaizaad uit andere lidstaten of uit derde landen dat aan alle eisen van Richtlijn 2002/57/EG voldoet. (6) Derhalve moet Finland worden gemachtigd om tot en met 30 juni 2003 toe te staan dat zaaizaad dat aan minder strenge eisen voldoet, in de handel wordt gebracht. (7) Bovendien moeten andere lidstaten die zaaizaad van de betrokken soorten aan het Verenigd Koninkrijk of aan Finland kunnen leveren, worden gemachtigd om toe te staan dat dergelijk zaad in de handel wordt gebracht. (8) Het Verenigd Koninkrijk dient als coördinator op te treden om ervoor te zorgen dat de totale hoeveelheid zaaizaad van Lupinus angustifolius die op grond van deze beschikking in de handel mag worden gebracht, de in deze beschikking vastgestelde maximumhoeveelheid niet overschrijdt. (9) Finland dient als coördinator op te treden om ervoor te zorgen dat de totale hoeveelheid zaaizaad van Linum usitatissimum die op grond van deze beschikking in de handel mag worden gebracht, de in deze beschikking vastgestelde maximumhoeveelheid niet overschrijdt. (10) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 Het in de handel brengen in de Gemeenschap van zaaizaad van blauwe lupine (Lupinus angustifolius) dat inzake minimumkiemkracht niet aan de eisen van Richtlijn 66/401/EEG voldoet, wordt tot en met 30 juni 2003 toegestaan, overeenkomstig het bepaalde in de bijlage bij deze beschikking, mits aan de volgende voorwaarden wordt voldaan: a) de kiemkracht bedraagt ten minste 60 % van het zuivere zaad; b) op het officiële etiket staat de kiemkracht vermeld die bij het op grond van artikel 2, lid 1, punt C bis, onder d), en lid 1, punt C ter, onder d), van Richtlijn 66/401/EEG uitgevoerde officiële onderzoek is geconstateerd; c) het zaaizaad moet voor het eerst in de handel zijn gebracht overeenkomstig artikel 3 van deze beschikking. Artikel 2 Het in de handel brengen in de Gemeenschap van zaaizaad van lijnzaad (Linum usitatissimum) dat inzake minimumkiemkracht niet aan de eisen van Richtlijn 2002/57/EG voldoet, wordt tot en met 30 juni 2003 toegestaan, overeenkomstig het bepaalde in de bijlage bij deze beschikking, mits aan de volgende voorwaarden wordt voldaan: a) de kiemkracht bedraagt ten minste 70 % van het zuivere zaad; b) op het officiële etiket staat de kiemkracht vermeld die bij het op grond van artikel 2, lid 1, onder e), iv), en lid 1, onder f), iv), van Richtlijn 2002/57/EG uitgevoerde officiële onderzoek is geconstateerd; c) het zaaizaad moet voor het eerst in de handel zijn gebracht overeenkomstig artikel 3 van deze beschikking. Artikel 3 Een zaaizaadleverancier die het in de artikelen 1 en 2 bedoelde zaaizaad in de handel wenst te brengen, moet daartoe toestemming vragen in de lidstaat waar hij is gevestigd. De betrokken lidstaat geeft de leverancier toestemming om dat zaaizaad in de handel te brengen, tenzij: a) er voldoende bewijs is om aan te nemen dat de leverancier niet in staat zal zijn de in zijn aanvraag vermelde hoeveelheid in de handel te brengen; of b) als gevolg daarvan de totale hoeveelheid die op grond van de betrokken afwijking in de handel mag worden gebracht, de in de bijlage vastgestelde maximumhoeveelheid zou overschrijden. Artikel 4 De lidstaten verlenen elkaar administratieve bijstand bij de toepassing van deze beschikking. Om ervoor te zorgen dat de totale hoeveelheid waarvoor toestemming wordt gegeven, de in de bijlage vastgestelde maximumhoeveelheid niet overschrijdt, treedt het Verenigd Koninkrijk als coördinerende lidstaat op met betrekking tot artikel 1 en Finland met betrekking tot artikel 2. Wanneer een lidstaat een aanvraag overeenkomstig artikel 3 ontvangt, stelt hij onverwijld de betrokken coördinerende lidstaat in kennis van de in de aanvraag vermelde hoeveelheid. De coördinerende lidstaat meldt de lidstaat die de gegevens heeft meegedeeld, onmiddellijk of inwilliging van de aanvraag zou leiden tot een overschrijding van de maximumhoeveelheid. Artikel 5 De lidstaten delen de Commissie en de overige lidstaten onmiddellijk de hoeveelheden zaaizaad mee waarvoor zij op grond van deze beschikking toestemming hebben gegeven voor het in de handel brengen. Artikel 6 Deze beschikking is gericht tot de lidstaten. Gedaan te Brussel, 2 mei 2003. Voor de Commissie David Byrne Lid van de Commissie (1) PB 125 van 11.7.1966, blz. 2298/66. (2) PB L 234 van 1.9.2001, blz. 60. (3) PB L 193 van 20.7.2002, blz. 74. (4) PB L 195 van 24.7.2002, blz. 32. BIJLAGE >RUIMTE VOOR DE TABEL>",
  "source": "EUR LEX"
}