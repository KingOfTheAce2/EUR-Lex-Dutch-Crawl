{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31970R1523:NL:HTML\">",
  "content": "EUR-Lex - 31970R1523 - NL Avis juridique important | 31970R1523 Verordening (EEG) nr. 1523/70 van de Commissie van 29 juli 1970 betreffende de indeling van goederen onder de postonderverdeling 02.01 A II a) 2 van het gemeenschappelijk douanetarief Publicatieblad Nr. L 167 van 30/07/1970 blz. 0028 - 0028 Bijzondere uitgave in het Fins: Hoofdstuk 2 Deel 1 blz. 0015 Bijzondere uitgave in het Deens: Serie I Hoofdstuk 1970(II) blz. 0454 Bijzondere uitgave in het Zweeds: Hoofdstuk 2 Deel 1 blz. 0015 Bijzondere uitgave in het Engels: Serie I Hoofdstuk 1970(II) blz. 0518 Bijzondere uitgave in het Grieks: Hoofdstuk 02 Deel 1 blz. 0103 Bijzondere uitgave in het Spaans: Hoofdstuk 02 Deel 1 blz. 0079 Bijzondere uitgave in het Portugees: Hoofdstuk 02 Deel 1 blz. 0079 ++++ VERORDENING ( EEG ) Nr . 1523/70 VAN DE COMMISSIE van 29 juli 1970 betreffende de indeling van goederen onder de postonderverdeling 02.01 A II a ) 2 van het gemeenschappelijk douanetarief DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de nomenclatuur van het gemeenschappelijk douanetarief ( 1 ) , en in het bijzonder op artikel 3 , Overwegende dat ter verzekering van de uniforme toepassing van de nomenclatuur van het gemeenschappelijk douanetarief bepalingen nodig zijn inzake de indeling van bevroren en daarna geheel of gedeeltelijk ontdooid vlees van runderen ( huisdieren ) ; Overwegende dat in het gemeenschappelijk douanetarief , gehecht aan Verordening ( EEG ) nr . 950/68 van de Raad van 28 juni 1968 ( 2 ) , laatstelijk gewijzigd bij Verordening ( EEG ) nr . 1239/70 van de Raad van 29 juni 1970 ( 3 ) , postonderverdeling 02.01 A II a ) 1 betrekking heeft op vers of gekoeld vlees van runderen ( van huisdieren ) en postonderverdeling 02.01 A II a ) 2 betrekking heeft op bevroren vlees van runderen ( van huisdieren ) ; Overwegende dat de uitdrukking \" vlees , vers of gekoeld \" voorkomende in postonderverdeling 02.01 A II a ) 1 geen betrekking heeft op vlees dat een behandeling heeft ondergaan welke een verandering van zijn structuur teweegbrengt zoals bevriezing ; Overwegende dat voorts uit de toelichtingen op hoofdstuk 2 , algemene opmerkingen , van de nomenclatuur van Brussel onder het opschrift \" onderscheid tussen vlees en slachtafvallen bedoeld bij hoofdstuk 2 en de produkten bedoeld bij hoofdstuk 16 \" blijkt : - dat de uitdrukking \" vers \" betrekking heeft op produkten in natuurlijke verse staat ; - dat de uitdrukking \" gekoeld \" betrekking heeft op produkten die zijn afgekoeld tot en bewaard op een temperatuur nabij het vriespunt , maar niet zijn bevroren ; - dat de uitdrukking \" bevroren \" betrekking heeft op produkten die zijn afgekoeld tot ze door en door bevroren zijn ; Overwegende dat vlees , dat eerst door en door bevroren is en dat daarna geheel of gedeeltelijk is ontdooid , niet kan worden aangemerkt als vers of gekoeld vlees ; dat immers het bevriezen van het vlees , structuurveranderingen teweegbrengt welke eveneens in het daarna ontdooide vlees te vinden zijn ; Overwegende dat derhalve bevroren en daarna geheel of gedeeltelijk ontdooid vlees valt onder de postonderverdeling 02.01 A II a ) 2 van het gemeenschappelijk douanetarief ; Overwegende dat de bij deze verordening vastgestelde maatregelen in overeenstemming zijn met het advies van het Comit√©-Nomenclatuur van het gemeenschappelijk douanetarief , HEEFT DE VOLGENDE VERORDENING VASTGESTELD : Artikel 1 Vlees van runderen ( huisdieren ) , bevroren en daarna geheel of gedeeltelijk ontdooid , wordt in het gemeenschappelijk douanetarief ingedeeld onder de onderverdeling : 02.02 Vlees en eetbare slachtafvallen , van de dieren bedoeld bij de posten 01.01 tot en met 01.04 , vers , gekoeld of bevroren : A . Vlees : II . van runderen : a ) van huisdieren : 2 . bevroren . Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 29 juli 1970 . Voor de Commissie De Voorzitter Franco M . MALFATTI ( 1 ) PB nr . L 14 van 21 . 1 . 1969 , blz . 1 . ( 2 ) PB nr . L 172 van 22 . 7 . 1968 , blz . 1 . ( 3 ) PB nr . L 142 van 20 . 6 . 1970 , blz . 3 .",
  "source": "EUR LEX"
}