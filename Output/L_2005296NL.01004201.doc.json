{
  "url": "http://www.w3.org/1999/xhtml\">",
  "content": "L_2005296NL.01004201.xml 12.11.2005 NL Publicatieblad van de Europese Unie L 296/42 BESCHIKKING VAN DE COMMISSIE van 11 november 2005 tot vaststelling van een financiële bijdrage van de Gemeenschap voor 2005 in de door België, Frankrijk en Nederland gedane uitgaven ter bestrijding van voor planten en voor plantaardige producten schadelijke organismen (Kennisgeving geschied onder nummer C(2005) 4356) (Slechts de teksten in de Franse en de Nederlandse taal zijn authentiek) (2005/789/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 1 ) , en met name op artikel 23, Overwegende hetgeen volgt: (1) Overeenkomstig Richtlijn 2000/29/EG kan aan de lidstaten een financiële bijdrage van de Gemeenschap worden toegekend voor de uitgaven die rechtstreeks verband houden met getroffen of voorgenomen noodzakelijke maatregelen met het oog op de bestrijding van schadelijke organismen die uit een derde land of uit een ander gebied van de Gemeenschap zijn binnengebracht, om deze organismen uit te roeien of, als dat niet mogelijk is, de verspreiding ervan tegen te gaan. (2) België, Frankrijk en Nederland hebben elk een actieprogramma opgesteld om voor planten schadelijke organismen die op hun grondgebied worden binnengebracht, uit te roeien. In deze programma's zijn de te verwezenlijken doelstellingen, de uit te voeren maatregelen, alsmede de duur en de kosten van de maatregelen vastgelegd. België, Frankrijk en Nederland hebben binnen de daarvoor in Richtlijn 2000/29/EG vastgestelde termijn en overeenkomstig Verordening (EG) nr. 1040/2002 van de Commissie van 14 juni 2002 tot vaststelling van uitvoeringsbepalingen van de regeling inzake de toekenning van een financiële bijdrage van de Gemeenschap voor fytosanitaire bestrijdingsmaatregelen en tot intrekking van Verordening (EG) nr. 2051/97 ( 2 ) verzocht om toekenning van een financiële bijdrage van de Gemeenschap. (3) Dankzij de door België, Frankrijk en Nederland verstrekte technische informatie heeft de Commissie de situatie nauwkeurig en volledig kunnen onderzoeken. Zij is tot de conclusie gekomen dat aan de in artikel 23 van Richtlijn 2000/29/EG vastgestelde voorwaarden voor het verlenen van een financiële bijdrage is voldaan. Bijgevolg is het dienstig een financiële bijdrage van de Gemeenschap te verlenen in de voor bovengenoemde programma’s gedane uitgaven. (4) De financiële bijdrage van de Gemeenschap kan ten hoogste 50 % van de voor steun in aanmerking komende uitgaven dekken. Overeenkomstig artikel 23, lid 5, derde alinea, van de richtlijn moet het percentage van de financiële bijdrage van de Gemeenschap voor het door België ingediende programma worden verlaagd, aangezien het door deze lidstaat gemelde programma reeds het voorwerp was van een financiering door de Gemeenschap krachtens Beschikking 2004/772/EG van de Commissie ( 3 ) . (5) Overeenkomstig artikel 24 van Richtlijn 2000/29/EG gaat de Commissie na of het binnenbrengen van het betrokken schadelijke organisme toe te schrijven is aan gebrekkige onderzoeken of inspecties en neemt zij de op grond van de bevindingen van haar verificatie vereiste maatregelen. (6) Overeenkomstig artikel 3, lid 2, van Verordening (EG) nr. 1258/1999 van de Raad ( 4 ) worden veterinaire en fytosanitaire maatregelen die volgens de communautaire voorschriften worden uitgevoerd, gefinancierd uit de afdeling Garantie van het Europees Oriëntatie- en Garantiefonds voor de Landbouw. Op de financiële controle van deze maatregelen zijn de artikelen 8 en 9 van die verordening van toepassing, onverminderd de bepalingen van Verordening (EG) nr. 1040/2002 en artikel 23, leden 8 en 9, van de richtlijn. (7) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De toekenning van een financiële bijdrage van de Gemeenschap voor 2005 in de door België, Frankrijk en Nederland gedane uitgaven die rechtstreeks voortvloeien uit noodzakelijke maatregelen zoals bedoeld in artikel 23, lid 2, van Richtlijn 2000/29/EG, ter bestrijding van de organismen waarop de in de bijlage bij deze beschikking genoemde uitroeiingsprogramma's zijn gericht, wordt goedgekeurd. Artikel 2 1.   De in artikel 1 bedoelde financiële bijdrage bedraagt in totaal 689 449 EUR. 2.   De maximumbedragen van de financiële bijdrage van de Gemeenschap voor elk programma staan vermeld in de bijlage. Artikel 3 De in de bijlage vermelde financiële bijdrage van de Gemeenschap wordt onder de volgende voorwaarden betaald: a) er zijn bewijsstukken met betrekking tot de genomen maatregelen verstrekt overeenkomstig de bepalingen van Verordening (EG) nr. 1040/2002; b) er is een aanvraag tot uitkering door de betrokken lidstaat bij de Commissie ingediend overeenkomstig artikel 5 van Verordening (EG) nr. 1040/2002. De betaling van de financiële bijdrage geschiedt onverminderd de verificaties door de Commissie krachtens artikel 24 van Richtlijn 2000/29/EG. Artikel 4 Deze beschikking is gericht tot het Koninkrijk België, de Franse Republiek en het Koninkrijk der Nederlanden. Gedaan te Brussel, 11 november 2005. Voor de Commissie Markos KYPRIANOU Lid van de Commissie ( 1 ) PB L 169 van 10.7.2000, blz. 1 . Richtlijn laatstelijk gewijzigd bij Richtlijn 2005/16/EG ( PB L 57 van 3.3.2005, blz. 19 ). ( 2 ) PB L 157 van 15.6.2002, blz. 38 . Verordening gewijzigd bij Verordening (EG) nr. 738/2005 ( PB L 122 van 14.5.2005, blz. 17 ). ( 3 ) PB L 341 van 17.11.2004, blz. 27 . ( 4 ) PB L 160 van 26.6.1999, blz. 103 . BIJLAGE UITROEIINGSPROGRAMMA'S Legenda: a = Jaar van uitvoering van het uitroeiingsprogramma. DEEL I Programma's waarvoor de financiële bijdrage van de Gemeenschap overeenkomt met 50 % van de voor een bijdrage in aanmerking komende uitgaven Lidstaat Bestreden schadelijke organismen Betrokken planten Jaar Voor een bijdrage in aanmerking komende uitgaven (EUR) Maximale bijdrage van de Gemeenschap (EUR) Per programma Frankrijk Diabrotica virgifera Maïs 2003 en 2004 963 183 481 591 Nederland Diabrotica virgifera Maïs 2003 en 2004 236 856 118 428 DEEL II Programma's waarvoor de financiële bijdrage van de Gemeenschap varieert naargelang de toegepaste degressiviteit Lidstaat Bestreden schadelijke organismen Betrokken planten Jaar a Voor een bijdrage in aanmerking komende uitgaven (EUR) Percentage Maximale bijdrage van de Gemeenschap (EUR) België Diabrotica virgifera Maïs 2005 3 198 735 45 89 430 Totale bijdrage van de Gemeenschap (EUR) 689 449",
  "source": "EUR LEX"
}