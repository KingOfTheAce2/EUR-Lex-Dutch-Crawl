{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996Y0503(01):NL:HTML\">",
  "content": "EUR-Lex - 31996Y0503(01) - NL Avis juridique important | 31996Y0503(01) Resolutie van de Raad van 22 april 1996 over de coördinatie van communautaire maatregelen ten behoeve van het midden- en kleinbedrijf (MKB) en de ambachtelijke sector Publicatieblad Nr. C 130 van 03/05/1996 blz. 0001 - 0003 RESOLUTIE VAN DE RAAD van 22 april 1996 over de cooerdinatie van communautaire maatregelen ten  behoeve van het midden- en kleinbedrijf (MKB) en de ambachtelijke sector (96/C  130/01) DE RAAD VAN DE EUROPESE UNIE, 1. GEZIEN het Witboek \"Groei, concurrentievermogen, werkgelegenheid\", waarin wordt gewezen op het  belang van de bijdrage van het midden- en kleinbedrijf (MKB) aan het concurrentievermogen van de  communautaire industrie, 2. GEZIEN artikel 5 van Besluit 93/379/EEG van de Raad van 14 juni 1993 betreffende een  meerjarenprogramma van communautaire acties ter versterking van de prioritaire krachtlijnen en ter  verzekering van de continuïteit en de consolidatie van het beleid ten aanzien van de ondernemingen,  in het bijzonder het midden- en kleinbedrijf, in de Gemeenschap  (1), 3. GEZIEN de resolutie van de Raad van 22 november 1993 betreffende de versterking van het  concurrentievermogen van het bedrijfsleven, met name het midden- en kleinbedrijf en de  ambachtelijke sector, en de ontwikkeling van de werkgelegenheid in de Gemeenschap  (2), 4. GEZIEN de mededeling van de Commissie van 3 juni 1994, met de titel \"Geïntegreerd programma ten  behoeve van het MKB en de ambachtelijke sector\" en de resolutie van de Raad van 10 oktober 1994  betreffende de vrije ontwikkeling van de dynamiek en het innoverend vermogen van het MKB, met  inbegrip van de ambachtelijke sector, in een concurrerende economie  (3), 5. GEZIEN de conclusies van de Raad van 6 en 7 november 1995 over het concurrentievermogen van de  industrie en de zakelijke dienstverlening, 6.  GEZIEN de resolutie van de Raad van 27 november 1995 over kleine en middelgrote industriële  ondernemingen (KMO's) en technologische innovatie  (4), 7. GEZIEN de mededeling van de Commissie van 14 september 1994, getiteld \"Een concurrentiebeleid op  industriegebied voor de Europese Unie\" en de resolutie van 21 november 1994 over de versterking van  het concurrentievermogen van de industrie van de Gemeenschap  (5), alsook de conclusies van 7 april  1995 over het industriële concurrentievermogen, 8. GEZIEN de volgende mededelingen van de Commissie, die bij de Raad in behandeling zijn: - het ambacht en de kleine ondernemingen ten aanzien van de Europese integratie, - verslag over de haalbaarheid van de oprichting van een Europese kapitaalmarkt voor kleinere  snelgroeiende bedrijven die met ondernemingszin worden geleid, - opmerkingen van de Commissie over het derde jaarsverslag (1995) van de Europese Waarnemingspost  voor het MKB, - de toekomstige werking van de informatie- en samenwerkingsnetwerken in het kader van het  ondernemingenbeleid, 9. GEZIEN de aanbeveling van de Commissie betreffende de definitie van het MKB, 10. GEZIEN het aan de Europese Raad te Madrid aangeboden verslag over de rol van het MKB als  dynamische bron van werkgelegenheid, groei en concurrentievermogen in de Europese Unie, I 11. IS VAN OORDEEL dat de cooerdinatie van de talrijke aspecten van het  industriebeleid op dezelfde wijze als de vereenvoudiging van wetgeving en administratie bedoeld in  de resolutie van de Raad van 10 oktober 1994 betreffende de vrije ontwikkeling van de dynamiek en  het innoverend vermogen van het midden- en kleinbedrijf, met inbegrip van de ambachtelijke sector,  in een concurrende economie, de mogelijkheid biedt voor het verhogen van de doelmatigheid van  maatregelen ter verbetering van het concurrentievermogen van het Europese MKB, 12. BENADRUKT het belang en het nut van het verslag van de Commissie van 8 september 1995, getiteld  \"Verslag over de cooerdinatie van de activiteiten ten behoeve van het MKB en de ambachtelijke  sector\" dat een algemeen overzicht biedt van de communautaire acties ten behoeve van het MKB en de  ambachtelijke sector, 13. MERKT OP dat de MKB-dimensie geleidelijk aan in tal van communautaire beleidsterreinen en  programma's een plaats heeft verworven en dat de deelname van het MKB aan de communautaire  activiteiten, hoewel nog voor verbetering vatbaar, is toegenomen, 14. MERKT OP dat met name ten aanzien van de Structuurfondsen vooruitgang is geboekt, in het  bijzonder door de tenuitvoerlegging van een specifiek op het MKB gericht communautair initiatief  dat de mogelijkheid biedt kredieten te bestemmen voor immateriële investeringen in gebieden die  voor steun uit die fondsen in aanmerking komen, 15. MERKT OP dat hetzelfde geldt voor onderzoek en technologische ontwikkeling, dankzij het opnemen  in het vierde OTO-kaderprogramma van op het MKB gerichte maatregelen ter stimulering van de  technologie en een desbetreffende begroting met veel meer middelen dan de voorgaande, 16. MERKT OP dat in de programma's voor beroepsopleiding voorrang aan het MKB wordt gegeven, met  name in het kader van doelstelling 4 van de Structuurfondsen, het communautaire ADAPT-initiatief en  het nieuwe LEONARDO-programma, 17. BENADRUKT de noodzaak om aan de vastgestelde prioriteiten voor het MKB en de ambachtelijke  sector een voor hen tastbare en concrete invulling te geven, 18. ERKENT het nut van de inspanning die de Commissie zich heeft getroost om op heldere wijze,  vooral door middel van tabellen, te laten zien welk deel van de communautaire kredieten ten gunste  van het MKB is aangewend, met name door deze gegevens aan te vullen naar gelang van de per  groottecategorie beschikbare inlichtingen, en spoort de Commissie aan op de ingeslagen weg voort te  gaan, 19. BENADRUKT het belang van een algemeen kader voor alle communautaire acties ten behoeve van het  MKB en de ambachtelijke sector als waarborg voor meer samenhang, doelmatigheid en duidelijkheid, 20. WIJST op de algemene doelstellingen van een actie ter cooerdinatie van de communautaire  beleidsmaatregelen ten behoeve van het MKB en de ambachtelijke sector, gericht op: - het waarborgen dat de MKB-dimensie een plaats krijgt in de vaststelling en uitvoering van het  communautaire beleid, zodat het specifieke karakter van dit soort ondernemingen beter uit de verf  komt, - meer deelname van dit soort ondernemingen aan de communautaire programma's, - verbeterd overleg met de organisaties die het MKB en de ambachtelijke sector vertegenwoordigen  bij de voorbereiding van de beleidsmaatregelen die hen aangaan, 21. BENADRUKT dat, in de geest van artikel 130, lid 2, van het EG-Verdrag, de acties van de  Lid-Staten met gevolgen voor het MKB, voor zover nodig, meer gecooerdineerd moeten worden. II DOET EEN BEROEP OP het MKB, met inbegrip van de ambachtelijke sector, en de organisaties die hen  vertegenwoordigen, om: - een actieve en constructieve bijdrage te leveren aan de vaststelling van maatregelen die hen  aangaan, - intensiever deel te nemen aan communautaire, nationale en regionale programma's ten behoeve van  het MKB. III VERZOEKT DE LID-STATEN: 1. samen te werken met de Commissie door haar de beschikbare gegevens over de programma's en het  beleid waarmee het MKB in de Lid-Staten ondersteund wordt, te blijven verstrekken, 2. de Commissie de beschikbare aanvullende gegevens te verstrekken die nodig mochten zijn ter  beoordeling van het effect van de communautaire programma's ten behoeve van het MKB die op  nationaal en lokaal niveau worden uitgevoerd, met inbegrip van de per groottecategorie beschikbare  inlichtingen, 3. deelname door het MKB aan communautaire en nationale acties aan te moedigen, vooral op het  gebied van de Structuurfondsen, onderzoek en technologische ontwikkeling, beroepsopleiding,  internationale samenwerking, de informatiemaatschappij, energie en het milieu, 4. met name in het kader van de gecooerdineerde acties van het Geïntegreerd Programma de  ontwikkeling van de ondernemingszin te bevorderen door de kadervoorwaarden voor de oprichting van  nieuwe bedrijven te verbeteren, met name door: - de administratieve lasten voor ondernemers te beperken en tegelijkertijd de geldende regels te  vereenvoudigen, - in het opleidingsstelsel rekening te houden met de noodzaak jongeren voor te lichten over, te  motiveren voor en voor te bereiden op de oprichting van een eigen bedrijf. IV VERZOEKT DE COMMISSIE EN DE LID-STATEN: 1. verbetering te brengen in de bijdrage van communautaire programma's en acties aan het behoud en  het scheppen van werkgelegenheid door het MKB en de ambachtelijke sector, 2. elkaar te raadplegen en waar nodig hun maatregelen ten behoeve van het MKB te cooerdineren, met  name in het kader van de gecooerdineerde acties die zijn opgezet bij het Geïntegreerd Programma ten  behoeve van het MKB en de ambachtelijke sector, die tot doel hebben de uitwisseling van ervaringen  en goede praktijken te bevorderen, ook in lokale initiatieven, 3. erop toe te zien dat de organisaties die het MKB en de ambachtelijke sector op Europees en  nationaal niveau vertegenwoordigen, worden geraadpleegd bij de voorbereiding van beleidsmaatregelen  die hen aangaan, alsmede bij de tenuitvoerlegging en de follow-up ervan, 4. de verschillende communautaire, nationale en lokale informatienetwerken beter op elkaar af te  stemmen door erkenning van onder andere de rol die de Euro-Info-Centres vervullen voor de  communautaire voorlichting aan ondernemingen, in het bijzonder aan het MKB, 5. de toegang tot maatregelen ten behoeve van het MKB en de ambachtelijke sector te  vergemakkelijken, vooral door het MKB en de ambachtelijke bedrijven voor te lichten over de  mogelijkheden die worden geboden door de communautaire, nationale of regionale programma's, door de  desbetreffende procedures te vereenvoudigen om deelneming voor hen makkelijker te maken, 6. de werking van de interne markt te verbeteren opdat het MKB en de ambachtelijke sector de  mogelijkheden ervan ten volle kunnen benutten, ook op het gebied van overheidsopdrachten, en de  eventuele belemmeringen van de interne handel uit de weg te ruimen, 7. in voorkomend geval het vormen van onderlinge-waarborgfondsen op commerciële basis bij het MKB  aan te moedigen. V VERZOEKT DE COMMISSIE: 1. het systeem voor de evaluatie van het effect van de communautaire acties op het MKB en de  ambachtelijke sector in stand te houden en te verbeteren, en voort te gaan met de administratieve  vereenvoudiging, 2. de cooerdinatie ten behoeve van het MKB en de ambachtelijke sector van alle communautaire  instrumenten en programma's die hen aangaan, te versterken, 3. het MKB en de ambachtelijke sector een betere toegang te verschaffen tot de hen betreffende  communautaire programma's, met name op het gebied van onderzoek en technologische ontwikkeling en  beroepsopleiding, 4. het MKB en de ambachtelijke sector een gemakkelijker toegang te verschaffen tot de maatregelen  voor normalisatie en certificatie en de deelname van vertegenwoordigers van het MKB aan het proces  van ontwerpen en aannemen van Europese normen aan te moedigen, 5. nader te onderzoeken welke maatregelen vereist zijn in verband met de overdracht van KMO's  overeenkomstig de aanbeveling van de Commissie van 7 december 1994 inzake de overdracht van kleine  en middelgrote ondernemingen  (1), 6. bij het komende verslag over de cooerdinatie van het communautaire beleid ten behoeve van het MKB  en de ambachtelijke sector een voortgangsverslag in te dienen. (1) PB nr. L 161 van 2. 7. 1993, blz. 68. (2) PB nr. C 326 van 3. 12. 1993, blz. 1. (3) PB nr. C 294 van 22. 10. 1994, blz. 6. (4) PB nr. C 341 van 19. 12. 1995, blz. 3. (5) PB nr. C 343 van 6. 12. 1994, blz. 1. (1) PB nr. L 385 van 31. 12. 1994, blz. 14.",
  "source": "EUR LEX"
}