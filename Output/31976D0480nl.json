{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0480:NL:HTML\">",
  "content": "EUR-Lex - 31976D0480 - NL Avis juridique important | 31976D0480 76/480/EEG: Beschikking van de Commissie van 13 april 1976 met betrekking tot de uitvoering van de hervorming van de landbouwstructuur in Italië overeenkomstig de Richtlijnen 72/159/EEG, 72/160/EEG en 72/161/EEG van 17 april 1972 (Slechts de tekst in de Italiaanse taal is authentiek) Publicatieblad Nr. L 138 van 26/05/1976 blz. 0014 - 0017 ++++ BESCHIKKING VAN DE COMMISSIE van 13 april 1976 met betrekking tot de uitvoering van de hervorming van de landbouwstructuur in Italië overeenkomstig de Richtlijnen 72/159/EEG , 72/160/EEG en 72/161/EEG van 17 april 1972 ( Slechts de tekst in de Italiaanse taal is authentiek ) ( 76/480/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 2 ) , en met name op artikel 13 , Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur ( 3 ) , en met name op artikel 9 , lid 3 , Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 4 ) , en met name op artikel 11 , lid 3 , Overwegende dat de Italiaanse Regering op 14 mei 1975 overeenkomstig artikel 17 , lid 4 , van Richtlijn 72/159/EEG , artikel 8 , lid 4 , van Richtlijn 72/160/EEG en artikel 10 , lid 4 , van Richtlijn 72/161/EEG mededeling heeft gedaan van : Wet nr . 153 van 9 mei 1975 ter uitvoering van de richtlijnen van de Raad van de Europese Gemeenschappen inzake de landbouwhervorming ; Overwegende dat de Italiaanse Regering voorts op 10 februari 1976 overeenkomstig artikel 17 , lid 4 , van Richtlijn 72/159/EEG mededeling heeft gedaan van de volgende wettelijke en bestuursrechtelijke bepalingen : - Ministerieel Besluit van 7 november 1975 houdende vaststelling van de rentevoeten overeenkomstig de artikelen 18 en 19 van Wet nr . 153 van 9 mei 1975 ; - Twee Ministeriële Besluiten van 7 november 1975 houdende vaststelling van verschillende rentevoeten voor beheers - en ontwikkelingskredieten in de landbouw ; - rondschrijven nr . 6 van de minister van Land - en Bosbouw van 7 maart 1975 houdende bepalingen inzake de landbouwkredieten ; - rondschrijven nr . 24 van de minister van Land - en Bosbouw van 10 december 1975 betreffende Wet nr . 153 van 9 mei 1975 ; - rondschrijven nr . 4 van de minister van Land - en Bosbouw van 5 februari 1976 betreffende Wet nr . 153 van 9 mei 1975 ; - schrijven van 31 januari 1976 houdende vaststelling van het vergelijkbare inkomen overeenkomstig artikel 17 van Wet nr . 153 van 9 mei 1975 ; Overwegende dat de Commissie krachtens artikel 18 , lid 3 , van Richtlijn 72/159/EEG , artikel 9 , lid 3 , van Richtlijn 72/160/EEG en artikel 11 , lid 3 , van Richtlijn 72/161/EEG bij beschikking moet vaststellen of , op grond van de verenigbaarheid van de medegedeelde wettelijke en bestuursrechtelijke bepalingen met voornoemde richtlijnen van de Raad en met inachtneming van de in deze richtlijnen gestelde doeleinden alsmede van het noodzakelijke verband tussen de maatregelen , aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG , artikel 6 van Richtlijn 72/160/EEG en artikel 8 van Richtlijn 72/161/EEG genoemde gemeenschappelijke acties is voldaan ; Overwegende dat Richtlijn 72/159/EEG hoofdzakelijk ten doel heeft de totstandbrenging en de ontwikkeling te bevorderen van bedrijven die in staat zijn om bij toepassing van rationele produktiemethoden aan hun arbeidskrachten een behoorlijk inkomen te verschaffen , dat vergelijkbaar is met het inkomen in de niet-agrarische sectoren , en hun bevredigende arbeidsomstandigheden te waarborgen ; Overwegende dat de Lid-Staten derhalve bij Richtlijn 72/159/EEG de verplichting wordt opgelegd een steunregeling in te voeren die selectief werkt ten gunste van bedrijfshoofden die aan de hand van een bedrijfsontwikkelingsplan kunnen aantonen dat hun bedrijf na afloop van de bedrijfsontwikkeling voor ten minste één arbeidskracht een arbeidsinkomen uit de landbouwproduktie zal opleveren dat vergelijkbaar is met het inkomen in de niet-agrarische sectoren ; Overwegende dat de maatregelen en regelingen die zijn vastgesteld in de artikelen 11 tot en met 31 van voornoemde Wet nr . 153 van 9 mei 1975 , in voornoemde Ministeriële Besluiten van 7 november 1975 , in de rondschrijvens van 7 maart 1975 , 10 december 1975 en 5 februari 1976 en in het schrijven van 31 januari 1976 reeds in de zin van Richtlijn 72/159/EEG het invoeren van een steunregeling die selectief werkt , vormen ; Overwegende dat de Commissie er bij deze vaststelling van uitgaat dat - het bij schrijven van 31 januari 1976 vastgestelde vergelijkbare inkomen voor 1976 overeenkomstig artikel 17 van Wet nr . 153 van 9 mei 1975 en artikel 4 , lid 4 , sub a ) , derde streepje , van Richtlijn 72/159/EEG wordt aangepast op basis van de looptijd van een goedgekeurd ontwikkelingsplan , - de gewesten bij de toekenning , overeenkomstig het Ministerieel Besluit van 7 november 1975 , van beheers - en ontwikkelingskredieten met rentesubsidie aan bedrijven die geen ontwikkelingsplan uitvoeren , artikel 31 van Wet nr . 153 van 9 mei 1975 en derhalve artikel 14 , lid 3 , van Richtlijn 72/159/EEG in acht nemen ; Overwegende dat , overeenkomstig artikel 25 van Wet nr . 153 van 9 mei 1975 juncto voornoemde Ministeriële Besluiten van 7 november 1975 , een selectieve steunregeling ten gunste van bedrijven in de zin van artikel 2 , lid 2 , tweede alternatief , van Richtlijn 72/159/EEG met een zodanige structuur dat de handhaving van het inkomen op het peil van het vergelijkbare inkomen in gevaar komt , nog niet is ingevoerd ; Overwegende dat krachtens artikel 18 van Wet nr . 153 van 9 mei 1975 het maximumbedrag van het voor steun in aanmerking komende investeringsvolume 25 miljoen lire bedraagt per arbeidskracht op een bedrijf met een goedgekeurd ontwikkelingsplan ; dat volgens artikel 8 , lid 2 , van Richtlijn 72/159/EEG het voor steun in aanmerking komende investeringsvolume per arbeidskracht evenwel 40 908 rekeneenheden of 35 miljoen lire bedraagt ; dat ook de in de artikelen 23 , 29 en 30 genoemde steun in de zin van de artikelen 10 , 11 en 12 van Richtlijn 72/159/EEG op een te laag niveau is vastgesteld ; Overwegende dat voornoemde bepalingen tot gevolg kunnen hebben dat de werkingsfeer van de selectieve steunregeling waarin de richtlijn voorziet aanzienlijk wordt beperkt of de doeltreffendheid van de in de richtlijn vastgestelde steun wordt verminderd , waardoor op de duur het bereiken van de in Richtlijn 72/159/EEG gestelde doeleinden in gevaar kan komen ; dat genoemde bepalingen derhalve binnen 15 maanden aan de richtlijn moeten worden aangepast ; Overwegende dat , gelet op de hierboven gedane vaststelling dat met de vastgestelde maatregelen reeds in de invoering van een selectieve steunregeling in de zin van Richtlijn 72/159/EEG is voorzien , reeds kan worden vastgesteld dat , voorlopig alleen voor de voornoemde periode , de medegedeelde bepalingen ter uitvoering van Richtlijn 72/159/EEG aan de voorwaarden voor financiële deelneming van de Gemeenschap voldoen ; Overwegende dat de bovenstaande vaststelling pas in werking kan treden zodra de Raad krachtens artikel 8 , lid 2 , tweede alinea , van Richtlijn 72/159/EEG Italië machtiging heeft verleend om de in artikel 18 van Wet nr . 153 van 9 mei 1975 en in het Ministerieel Besluit van 7 november 1975 betreffende Wet nr . 153 genoemde steun te verlenen ; Overwegende dat Richtlijn 72/160/EEG hoofdzakelijk ten doel heeft voldoende grond vrij te maken voor de totstandbrenging van bedrijven waarvan grootte en structuur voldoen aan het bepaalde in artikel 4 van Richtlijn 72/159/EEG van de Raad betreffende de modernisering van landbouwbedrijven ; Overwegende dat de Lid-Staten te dien einde derhalve : - op grond van artikel 2 , lid 1 , sub a ) , van Richtlijn 72/160/EEG een jaarlijkse uitkering moeten verstrekken aan hoofdberoepslandbouwers van 55 tot 65 jaar die hun bedrijf beëindigen ; - op grond van artikel 2 , lid 1 , sub b ) , van Richtlijn 72/160/EEG aan bedrijfshoofden in de landbouw een niet voor financiering in aanmerking komende premie moeten verstrekken die is berekend op basis van de vrijgemaakte cultuurgrond ; - op grond van artikel 2 , lid 1 , sub c ) , van Richtlijn 72/160/EEG een jaarlijkse uitkering moeten verstrekken aan landbouwwerknemers en vaste medewerkende gezinsleden van 55 tot 65 jaar die werken op bedrijven waarvan het bedrijfshoofd in aanmerking komt voor de in artikel 2 , lid 1 , sub a ) en b ) , van de richtlijn bedoelde maatregelen ; Overwegende dat de jaarlijkse uitkering of de premie slechts wordt verstrekt indien de gegadigde zijn landbouwbedrijf beëindigt en - indien hij bedrijfshoofd is - zijn grond voor ten minste 85 % verkoopt of verpacht aan bedrijven die overeenkomstig Richtlijn 72/159/EEG worden gemoderniseerd , dan wel hem aan de landbouw onttrekt of hem verkoopt of verpacht aan een grondmaatschappij , die de grond op haar beurt voor een van de voornoemde doeleinden dient aan te wenden ; Overwegende dat de Lid-Staten de uitkering of de premie naar gelang van de leeftijd en/of de inkomenssituatie van de gegadigde kunnen differentiëren of niet toekennen ; dat zij op de uitkering die aan landbouwwerknemers of vaste medewerkende gezinsleden wordt verstrekt de werkloosheidsuitkering in mindering kunnen brengen die de begunstigde eventueel ontvangt ; Overwegende dat de artikelen 32 tot en met 47 van Wet nr . 153 van 9 mei 1975 aan het doel van Richtlijn 72/160/EEG beantwoorden ; Overwegende dat Titel I van Richtlijn 72/161/EEG hoofdzakelijk ten doel heeft de in de landbouw werkzame personen en met name die welke hun activiteit grondig moeten wijzigen , in staat te stellen met kennis van de bestaande mogelijkheden en van de gevolgen van hun keuze over hun beroepstoekomst en die van hun kinderen te beslissen ; Overwegende dat de Lid-Staten te dien einde derhalve - op grond van artikel 2 , lid 1 , en artikel 3 van Richtlijn 72/161/EEG , openbare of uitdrukkelijk door de Lid-Staten aangewezen en tot dat doel erkende sociaal-economische voorlichtingsdiensten of gespecialiseerde sociaal-economische voorlichtingsafdelingen binnen reeds bestaande diensten moeten oprichten en uitbreiden ; - op grond van artikel 2 , lid 2 , en artikel 4 , een aangepaste opleiding en voortgezette opleiding voor sociaal-economische consulenten moeten instellen en de kosten in verband met de opleiding en de voortgezette opleiding van de consulenten moeten overnemen ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , eerste streepje , van Richtlijn 72/161/EEG , de Lid-Staten 25 % vergoedt van een vast bedrag van 7 500 rekeneenheden per nieuw in dienst getreden consulent die de in artikel 3 van de richtlijn bedoelde sociaal-economische voorlichting verstrekt ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , tweede streepje , van Richtlijn 72/161/EEG , de Lid-Staten 25 % vergoedt van de kosten van de in artikel 4 van de richtlijn bedoelde opleiding en voortgezette opleiding , tot een totaal bedrag van 4 500 rekeneenheden per opgeleide of bij - en nageschoolde consulent , die de in artikel 3 van de richtlijn bedoelde sociaal-economische voorlichting verstrekt ; Overwegende dat de in de artikelen 48 tot en met 54 van Wet nr . 153 van 9 mei 1975 vervatte maatregelen aan het doel van Titel I van Richtlijn 72/161/EEG beantwoorden ; Overwegende dat Titel II van Richtlijn 72/161/EEG hoofdzakelijk ten doel heeft personen die in de landbouw werkzaam zijn en ten minste 18 jaar oud zijn , in staat te stellen om binnen het landbouwberoep hun vakkennis te verbeteren of nieuwe vakkennis op te doen , zodat hun integratie in een modern landbouwbestel mogelijk wordt ; Overwegende dat de Lid-Staten , te dien einde krachtens artikel 5 , lid 1 , en artikel 6 , lid 1 , van Richtlijn 72/161/EEG buiten de in hun land bestaande normale landbouwopleidingen maatregelen moeten treffen waardoor bedrijfshoofden , landbouwwerknemers en medewerkende gezinsleden de gelegenheid wordt geboden hun opleiding zowel in algemeen als in technisch en economisch opzicht aan te vullen ; Overwegende dat het E.O.G.F.L . , afdeling Oriëntatie , krachtens artikel 12 , lid 2 , derde streepje , van Richtlijn 72/161/EEG de Lid-Staten 25 % vergoedt van de in het kader van genoemde acties gedane uitgaven , tot maximal 1 500 rekeneenheden per in de landbouw werkzame persoon die een volledige cursuscyclus voor scholing en bijscholing heeft gevolgd ; Overwegende dat de in de artikelen 55 tot en met 61 van Wet nr . 153 van 9 mei 1975 vastgestelde maatregelen aan het doel van Titel II van Richtlijn 72/161/EEG beantwoorden ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE BESCHIKKING GEGEVEN : Artikel 1 1 . De artikelen 11 tot en met 31 van de door de Italiaanse Regering medegedeelde Wet nr . 153 van 9 mei 1975 alsmede de in de considerans genoemde Ministeriële Besluiten van 7 november 1975 en de rondschrijvens van de minister van Land - en Bosbouw voldoen aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie , zodra de Raad de in artikel 8 , lid 2 , tweede alinea , van Richtlijn 72/159/EEG bedoelde machtiging heeft verleend . 2 . De artikelen 32 tot en met 47 van de door de Italiaanse Regering medegedeelde Wet nr . 153 van 9 mei 1975 voldoen aan de voorwaarden voor financiële deelneming van de Gemeenschap in de in artikel 6 van Richtlijn 72/160/EEG genoemde gemeenschappelijke actie . 3 . De in lid 1 en lid 2 vervatte vaststellingen gelden tot en met 30 juni 1977 . Artikel 2 De artikelen 48 tot en met 61 van de door de Italiaanse Regering medegedeelde Wet nr . 153 van 9 mei 1975 voldoen aan de voorwaarden voor financiële deelneming van de Gemeenschap in de in artikel 8 van Richtlijn 72/161/EEG genoemde gemeenschappelijke actie . Artikel 3 Deze beschikking is gericht tot Italië . Gedaan te Brussel , 13 april 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 128 van 19 . 5 . 1975 , blz . 1 . ( 3 ) PB nr . L 96 van 23 . 4 . 1972 , blz . 9 . ( 4 ) PB nr . L 96 van 23 . 4 . 1972 , blz . 15 .",
  "source": "EUR LEX"
}