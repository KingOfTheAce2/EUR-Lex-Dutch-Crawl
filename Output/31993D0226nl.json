{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0226:NL:HTML\">",
  "content": "EUR-Lex - 31993D0226 - NL Avis juridique important | 31993D0226 93/226/EEG: Beschikking van de Commissie van 22 april 1993 tot wijziging van de grenzen van de Duitse probleemgebieden in de zin van Richtlijn 75/268/EEG van de Raad (Slechts de tekst in de Duitse taal is authentiek) Publicatieblad Nr. L 099 van 26/04/1993 blz. 0001 - 0038 BESCHIKKING VAN DE COMMISSIE van 22 april 1993 tot wijziging van de grenzen van de Duitse probleemgebieden in de zin van Richtlijn 75/268/EEG van de Raad (Slechts de tekst in de Duitse taal is authentiek) DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij Verordening (EEG) nr. 797/85 (2), en met name op artikel 2, lid 3, Overwegende dat in Richtlijn 86/465/EEG van de Raad (3) betreffende de lijst van agrarische probleemgebieden in de zin van Richtlijn 75/268/EEG, laatstelijk gewijzigd bij Richtlijn 92/92/EEG (4), de gebieden van de Bondsrepubliek Duitsland zijn vermeld  die zijn opgenomen in de communautaire lijst van probleemgebieden in de zin van artikel 3, leden 3, 4 en 5, van Richtlijn 75/268/EEG; Overwegende dat de Duitse Regering, op grond van artikel 2, lid 1, van Richtlijn 75/268/EEG, een wijziging heeft gevraagd van de grenzen van de probleemgebieden in de bijlage bij Richtlijn 92/92/EEG om rekening te houden met de administratieve  wijzigingen in de betrokken gebieden; Overwegende dat de administratieve overdracht van sommige gebieden die reeds zijn opgenomen in de lijst van gebieden in de zin van artikel 3, leden 4 en 5, van Richtlijn 75/268/EEG geen wijziging inhoudt van de grenzen van die reeds ingedeelde homogene  gebieden, die voldoen aan de in Richtlijn 86/465/EEG vastgestelde kenmerken en gegevens, inclusief de uitzonderingscriteria, voor de afbakening van de gebieden; Overwegende dat de door de Duitse Regering op grond van artikel 2, lid 3, van Richtlijn 75/268/EEG gevraagde wijzigingen niet leiden tot een verhoging van de totale oppervlakte cultuurgrond in probleemgebieden en bijgevolg het in dat artikel  vastgestelde maximumpercentage ongemoeid laten; Overwegende dat het met het oog op de duidelijkheid gewenst is, de complete lijst van probleemgebieden voorkomend in de bijlage bij Richtlijn 92/92/EEG opnieuw te laten publiceren; Overwegende dat de in deze beschikking vervatte maatregelen in overeenstemming zijn met het advies van het Comité voor landbouwstructuur en plattelandsontwikkeling, HEEFT DE VOLGENDE BESCHIKKING GEGEVEN: Artikel 1 De in de bijlage bij Richtlijn 92/92/EEG vastgestelde lijst van probleemgebieden in de Bondsrepubliek Duitsland wordt door de bij deze beschikking voorkomende lijst vervangen. Artikel 2 Deze beschikking is gericht tot de Bondsrepubliek Duitsland. Gedaan te Brussel, 22 april 1993. Voor de Commissie René STEICHEN Lid van de Commissie (1) PB nr. L 128 van 19. 5. 1975, blz. 1.(2) PB nr. L 93 van 30. 3. 1985, blz. 1.(3) PB nr. L 273 van 24. 9. 1986, blz. 1.(4) PB nr. L 338 van 23. 11. 1992, blz. 1. BIJLAGE \"PROBLEEMGEBIEDEN IN DE ZIN VAN ARTIKEL 3, LID 3, VAN RICHTLIJN 75/268/EEG /* Tabellen: zie PB */ PROBLEEMGEBIEDEN IN DE ZIN VAN ARTIKEL 3, LID 4, VAN RICHTLIJN 75/268/EEG /* Tabellen: zie PB */ /* Tabellen: zie PB */ /* Tabellen: zie PB */ /* Tabellen: zie PB */ /* Tabellen: zie PB */ /* Tabellen: zie PB */ PROBLEEMGEBIEDEN IN DE ZIN VAN ARTIKEL 3, LID 5, VAN RICHTLIJN 75/268/EEG /* Tabellen: zie PB */",
  "source": "EUR LEX"
}