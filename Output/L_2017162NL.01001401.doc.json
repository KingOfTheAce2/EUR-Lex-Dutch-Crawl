{
  "url": "http://www.w3.org/1999/xhtml\"><!--",
  "content": "L_2017162NL.01001401.xml 23.6.2017 NL Publicatieblad van de Europese Unie L 162/14 UITVOERINGSVERORDENING (EU) 2017/1111 VAN DE COMMISSIE van 22 juni 2017 tot vaststelling van technische uitvoeringsnormen met betrekking tot procedures en formulieren voor de verstrekking van informatie over sancties en maatregelen overeenkomstig Richtlijn 2014/65/EU van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( 1 ) , en met name artikel 71, lid 7, Overwegende hetgeen volgt: (1) Het is dienstig gemeenschappelijke procedures en formulieren voor de bevoegde autoriteiten vast te stellen voor het verstrekken aan de Europese Autoriteit voor effecten en markten (European Securities and Markets Authority, ESMA) van informatie over de sancties en maatregelen als bedoeld in artikel 71 van Richtlijn 2014/65/EU. (2) Om de communicatie tussen de bevoegde autoriteiten en de ESMA te vergemakkelijken en om onnodige vertragingen of mislukte indieningen te vermijden, moet elke bevoegde autoriteit speciaal voor het communiceren over sancties en maatregelen een contactpunt aanwijzen. (3) Om de ESMA in staat te stellen alle vereiste informatie over door de bevoegde autoriteiten opgelegde sancties en maatregelen correct te herkennen en te registreren, moeten de bevoegde autoriteiten gedetailleerde en geharmoniseerde informatie verstrekken met gebruikmaking van speciaal daarvoor bestemde formulieren. (4) Met het oog op het opnemen van nuttige informatie in het overeenkomstig artikel 71 van Richtlijn 2014/65/EU door de ESMA te publiceren jaarverslag over sancties en maatregelen moeten de bevoegde autoriteiten de informatie verstrekken door gebruik te maken van specifieke formulieren waarin duidelijk wordt aangegeven welke bepalingen van Richtlijn 2014/65/EU, zoals omgezet in hun nationale recht, zijn geschonden. (5) Omwille van de consistentie en om de vlotte werking van de financiële markten te verzekeren, is het noodzakelijk dat de in deze verordening vastgestelde bepalingen en de gerelateerde nationale bepalingen tot omzetting van Richtlijn 2014/65/EU vanaf dezelfde datum van toepassing zijn. (6) Deze verordening is gebaseerd op de ontwerpen van technische uitvoeringsnormen die de ESMA aan de Commissie heeft voorgelegd. (7) De ESMA heeft geen openbare publieksraadplegingen gehouden over de ontwerpen van technische uitvoeringsnormen waarop deze verordening is gebaseerd, en heeft evenmin de potentiële kosten en baten geanalyseerd die voor de betrokken bevoegde autoriteiten aan de invoering van de modelformulieren en standaardprocedures verbonden zijn, omdat zulks gezien het toepassingsgebied en de impact ervan onevenredig zou zijn, gezien het feit dat de adressaten van de technische uitvoeringsnormen alleen de nationale bevoegde autoriteiten in de lidstaten zijn en geen marktdeelnemers. (8) De ESMA heeft het advies ingewonnen van de Stakeholdergroep effecten en markten die overeenkomstig artikel 37 van Verordening (EU) nr. 1095/2010 van het Europees Parlement en de Raad ( 2 ) is opgericht, HEEFT DE VOLGENDE VERORDENING VASTGESTELD: Artikel 1 Contactpunten 1.   Elke bevoegde autoriteit wijst één enkel contactpunt aan voor het communiceren over alle kwesties met betrekking tot het verstrekken van informatie in overeenstemming met de artikelen 2 tot en met 6. De bevoegde autoriteiten stellen de Europese Autoriteit voor effecten en markten (European Securities and Markets Authority, ESMA) in kennis van de overeenkomstig de eerste alinea aangewezen contactpunten. 2.   De ESMA wijst een contactpunt aan voor het ontvangen van de in lid 1 bedoelde communicatie. 3.   De ESMA publiceert het in lid 2 bedoelde contactpunt op haar website. Artikel 2 Rapportageprocedure en -formulieren 1.   De bevoegde autoriteiten verstrekken de ESMA de in artikel 71, lid 3, tweede alinea, en in artikel 71, lid 5, van Richtlijn 2014/65/EU bedoelde informatie door middel van de interfaces van het door de ESMA opgezette informatietechnologiesysteem voor het beheer van de ontvangst, opslag, publicatie en uitwisseling van die informatie. 2.   De in lid 1 bedoelde informatie wordt aan de ESMA verstrekt in de vorm van een rapportagebestand volgens het model dat in bijlage I bij deze verordening is opgenomen. Artikel 3 Ongeldigverklaring en actualisering van rapportagebestanden 1.   Indien een bevoegde autoriteit een bestaand rapportagebestand dat zij eerder overeenkomstig artikel 2 bij de ESMA heeft ingediend, ongeldig wenst te verklaren, annuleert zij het bestaande rapportagebestand en dient zij een nieuw in. 2.   Indien een bevoegde autoriteit een bestaand rapportagebestand dat zij eerder overeenkomstig artikel 2 bij de ESMA heeft ingediend, wenst te actualiseren, dient zij het rapportagebestand met de geactualiseerde informatie opnieuw in. Artikel 4 Tijdschema 1.   De bevoegde autoriteiten stellen de ESMA in kennis van een opgelegde maar niet bekendgemaakte bestuursrechtelijke sanctie, met vermelding van elk in dat verband ingesteld beroep en de afloop daarvan, door toezending van het rapportagebestand uiterlijk 10 werkdagen nadat het besluit tot niet-bekendmaking van de sanctie is genomen. 2.   De bevoegde autoriteiten stellen de ESMA in kennis van alle informatie, met inbegrip van de definitieve uitspraak, in verband met een strafrechtelijke sanctie door toezending van het rapportagebestand uiterlijk 10 werkdagen nadat zij deze informatie hebben ontvangen. Artikel 5 Jaarlijkse verstrekking van geaggregeerde informatie over sancties en maatregelen De bevoegde autoriteiten verstrekken de ESMA de in artikel 71, lid 4, eerste alinea, van Richtlijn 2014/65/EU bedoelde informatie door middel van het formulier dat in bijlage II bij deze verordening is opgenomen. Dat formulier bevat informatie over alle in artikel 71 van Richtlijn 2014/65/EU bedoelde sancties en maatregelen die de bevoegde autoriteit tijdens het voorgaande kalenderjaar heeft opgelegd. Het in de eerste alinea bedoelde formulier wordt elektronisch ingevuld en uiterlijk op 31 maart van elk jaar per e-mail aan de ESMA toegezonden. Artikel 6 Jaarlijkse verstrekking van anonieme en geaggregeerde gegevens over strafrechtelijke onderzoeken en sancties Wanneer de lidstaten in overeenstemming met artikel 70 van Richtlijn 2014/65/EU strafrechtelijke sancties hebben vastgelegd voor de in dat artikel bedoelde inbreuken, verstrekken de bevoegde autoriteiten de ESMA de in artikel 71, lid 4, tweede alinea, van Richtlijn 2014/65/EU bedoelde gegevens door middel van het formulier dat in bijlage III bij deze verordening is opgenomen. Dat formulier bevat gegevens over alle tijdens het voorgaande kalenderjaar door de bevoegde autoriteit ingestelde strafrechtelijke onderzoeken en opgelegde strafrechtelijke sancties voor inbreuken als bedoeld in artikel 71, lid 4, tweede alinea, van Richtlijn 2014/65/EU. Het in de eerste alinea bedoelde formulier wordt elektronisch ingevuld en uiterlijk op 31 maart van elk jaar per e-mail aan de ESMA toegezonden. Artikel 7 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 3 januari 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 juni 2017. Voor de Commissie De voorzitter Jean-Claude JUNCKER ( 1 ) PB L 173 van 12.6.2014, blz. 349 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Formulier voor het verstrekken van informatie als bedoeld in artikel 71, lid 3, tweede alinea, en artikel 71, lid 5, van Richtlijn 2014/65/EU Informatie als bedoeld in artikel 71, lid 3, tweede alinea, en artikel 71, lid 5, van Richtlijn 2014/65/EU: Veld Beschrijving Type Identificatiecode sanctie De door de bevoegde autoriteit ten behoeve van de melding van de sanctie of maatregel toegewezen identificatiecode Facultatief Rechtskader Acroniem van de wetgevingshandeling van de Unie op grond waarvan de sanctie of maatregel is opgelegd Verplicht Lidstaat Acroniem van de lidstaat van de bevoegde autoriteit die de sanctie of maatregel meldt Verplicht Identificatiecode entiteit Identificatiecode die wordt gebruikt voor de unieke identificatie van een entiteit waaraan de sanctie of maatregel is opgelegd Verplicht (alleen voor aan beleggings-ondernemingen opgelegde sancties of maatregelen) Aard van de sanctie Informatie over het feit of de gemelde sanctie een strafrechtelijke dan wel een bestuursrechtelijke sanctie is. Verplicht (alleen voor sancties) Identificatie autoriteit Identificatiecode van de autoriteit die de sanctie of maatregel meldt Verplicht Rechtskader entiteit Acroniem van de wetgevingshandeling van de Unie die van toepassing is op de entiteit waaraan de sanctie of maatregel is opgelegd Verplicht Volledige naam entiteit Volledige naam van de entiteit waaraan de sanctie of maatregel is opgelegd Verplicht (alleen voor rechtspersonen) Volledige naam persoon Volledige naam van de natuurlijke personen aan wie de sanctie of maatregel is opgelegd Verplicht (alleen voor natuurlijke personen) Sanctionerende bevoegde autoriteit Acroniem van de bevoegde autoriteit die de sanctie of maatregel heeft opgelegd Verplicht Inhoud van de sanctie/maatregel Tekst van de sanctie of maatregel en tekst van alle relevante informatie in verband met de sanctie of maatregel (met vermelding van elk in verband daarmee ingesteld beroep, de afloop daarvan en definitieve uitspraken in verband met de opgelegde strafrechtelijke sanctie) — in de hoofdtaal Verplicht Inhoud van de sanctie/maatregel Tekst van de sanctie of maatregel en tekst van alle relevante informatie in verband met de sanctie of maatregel (met vermelding van elk in verband daarmee ingesteld beroep, de afloop daarvan en definitieve uitspraken in verband met de opgelegde strafrechtelijke sanctie) — in een andere taal Facultatief Datum Datum waarop de sanctie of maatregel door de bevoegde autoriteit werd opgelegd Verplicht Einddatum Datum waarop de gevolgen van de sanctie of maatregel aflopen Facultatief Bekendmaking Informatie over het feit of de sanctie of maatregel door de bevoegde autoriteit is bekendgemaakt Verplicht BIJLAGE II Formulier voor het verstrekken van geaggregeerde informatie over alle door bevoegde autoriteiten opgelegde sancties en maatregelen Tekst van het beeld Geaggregeerde informatie over alle in [jaar] door [naam van de bevoegde autoriteit] opgelegde sancties en maatregelen op grond van artikel … van … VAN: Lidstaat: Bevoegde autoriteit: Adres: (Contactgegevens van de aangewezen contactpersoon) Naam: Telefoon: E-mail: AAN: ESMA (Contactgegevens van de aangewezen contactpersoon) Naam: Telefoon: E-mail: Geachte [passende naam invullen], Overeenkomstig artikel 71, lid 4, eerste alinea, van Richtlijn 2014/65/EU verstrek ik u geaggregeerde informatie over alle sancties en andere maatregelen die in [jaar] zijn opgelegd door [naam van de bevoegde autoriteit]: Tekst van het beeld (1) Vul het bedrag in euro of in de nationale valuta in. Als de sanctie in kwestie niet alleen betrekking heeft op inbreuken op het betrokken artikel van Richtlijn 2014/65/EU of van Verordening (EU) nr. 600/2014, maar ook op andere bepalingen, voeg dan de vermelding „GEAGGREGEERD BEDRAG” toe bij elk bedrag. (2) Aangezien de opgelegde sancties/maatregelen op meer dan één wettelijke bepaling gebaseerd kunnen zijn, is het mogelijk dat de som van de verschillende lijnen (aantal sancties of maatregelen/bedrag van de boeten) niet overeenstemt met het totaal aantal sancties/maatregelen of het totaalbedrag van de boeten die zijn opgelegd. Hoogachtend, [handtekening] Geschonden artikelen van Richtlijn 2014/65/EU, omgezet middels de nationale bepalingen, of van Verordening (EU) nr. 600/2014 van het Europees Parlement en de Raad (1) Aantal in de rapportageperiode opgelegde sancties/maatregelen Bedrag van de in de rapportage-periode opgelegde bestuurs-rechtelijke boeten [nummer van het artikel, lid, alinea] [aantal sancties/maatregelen] [bedrag van de boeten (1)] Totaal sancties/maatregelen [totaal aantal sancties/maatregelen (2)] [totaalbedrag van de boeten (1) (2)] (1) Verordening (EU) nr. 600/2014 van het Europees Parlement en de Raad van 15 mei 2014 betreffende markten in financiële instrumenten en tot wijziging van Verordening (EU) nr. 648/2012 (PB L 173 van 12.6.2014, blz. 84). BIJLAGE III Formulier voor het verstrekken van anonieme en geaggregeerde gegevens over alle ingestelde strafrechtelijke onderzoeken en opgelegde strafrechtelijke sancties Tekst van het beeld Anonieme en geaggregeerde gegevens over alle in [jaar] ingestelde strafrechtelijke onderzoeken en opgelegde strafrechtelijke sancties op grond van artikel … van … VAN: Lidstaat: Bevoegde autoriteit: Adres: (Contactgegevens van de aangewezen contactpersoon) Naam: Telefoon: E-mail: AAN: ESMA (Contactgegevens van de aangewezen contactpersoon) Naam: Telefoon: E-mail: Geachte [passende naam invullen], Overeenkomstig artikel 71, lid 4, tweede alinea, van Richtlijn 2014/65/EU verstrek ik u anonieme en geaggregeerde informatie over alle in [jaar] in [lidstaat] ingestelde strafrechtelijke onderzoeken en opgelegde strafrechtelijke sancties. Strafrechtelijke onderzoeken (1) Aangezien strafrechtelijke onderzoeken op meer dan één wettelijke bepaling gebaseerd kunnen zijn, is het mogelijk dat de som van de verschillende lijnen niet overeenstemt met het totaal aantal strafrechtelijke onderzoeken. Onderzochte inbreuken op artikelen van Richtlijn 2014/65/EU, omgezet middels de nationale bepalingen, of van Verordening (EU) nr. 600/2014 Aantal in de rapportageperiode ingestelde strafrechtelijke onderzoeken [nummer van het artikel, lid, alinea] [aantal strafrechtelijke onderzoeken] Totaal strafrechtelijke onderzoeken [totaal aantal strafrechtelijke onderzoeken (1)] Tekst van het beeld Opgelegde strafrechtelijke sancties (2) Vul het bedrag in euro of in de nationale valuta in. Als de strafrechtelijke sanctie in kwestie niet alleen betrekking heeft op inbreuken op het betrokken artikel van Richtlijn 2014/65/EU of van Verordening (EU) nr. 600/2014, maar ook op andere bepalingen, voeg dan de vermelding „GEAGGREGEERD BEDRAG” toe bij elk bedrag. (3) Aangezien de opgelegde strafrechtelijke sancties op meer dan één wettelijke bepaling gebaseerd kunnen zijn, is het mogelijk dat de som van de verschillende lijnen (aantal strafrechtelijke sancties/bedrag van de strafrechtelijke boeten) niet overeenstemt met het totaal aantal strafrechtelijke sancties/totaalbedrag van de strafrechtelijke boeten die zijn opgelegd. Hoogachtend, [handtekening] Geschonden artikelen van Richtlijn 2014/65/EU, omgezet middels de nationale bepalingen, of van Verordening (EU) nr. 600/2014 Aantal in de rapportage-periode opgelegde strafrechtelijke sancties Bedrag van de in de rapportage-periode opgelegde strafrechtelijke boeten [nummer van het artikel, lid, alinea] [aantal strafrechtelijke sancties] [bedrag van de strafrechtelijke boeten (2)] Totaal strafrechtelijke sancties [totaal aantal strafrechtelijke sancties (3)] [totaalbedrag van de strafrechtelijke boeten (2) (3)]",
  "source": "EUR LEX"
}