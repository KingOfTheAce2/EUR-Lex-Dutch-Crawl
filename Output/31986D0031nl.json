{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986D0031:NL:HTML\">",
  "content": "EUR-Lex - 31986D0031 - NL Avis juridique important | 31986D0031 86/31/EEG: Beschikking van de Commissie van 5 februari 1986 tot vaststelling, in de sector rundvlees, van een aantal bijzondere bepalingen ter uitvoering van Verordening (EEG) nr. 1055/77 betreffende de opslag en het verkeer van door interventiebureaus aangekochte produkten Publicatieblad Nr. L 039 van 14/02/1986 blz. 0061 - 0062 ***** BESCHIKKING  VAN DE COMMISSIE van 5 februari 1986 tot vaststelling, in de sector rundvlees, van een aantal bijzondere bepalingen ter uitvoering van Verordening (EEG) nr. 1055/77 betreffende de opslag en het verkeer van door interventiebureaus aangekochte produkten (Slechts de teksten in de Duitse en de Franse taal zijn authentiek) (86/31/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1055/77 van de Raad van 17 mei 1977 betreffende de opslag en het verkeer van door interventiebureaus aangekochte produkten (1), en met name op artikel 4, Overwegende dat het Franse interventiebureau bepaalde produkten heeft opgeslagen in Oostenrijk; dat die produkten zijn verkocht voor verwerking in Duitsland; Overwegende dat voor een soortgelijk geval nog geen specifieke voorschriften zijn vastgesteld; Overwegende dat, om een gelijke behandeling van de handelaars te garanderen, en in afwachting dat specifieke voorschriften op dit gebied worden vastgesteld, moet worden bepaald dat bij de invoer in Duitsland wel compenserende bedragen gelden, maar geen douanerechten of heffingen; Overwegende dat de in deze beschikking vervatte maatregelen in overeenstemming zijn met het advies van het Comit√© van beheer voor rundvlees, HEEFT DE VOLGENDE BESCHIKKING GEGEVEN: Artikel 1 Wanneer de produkten uit de voorraden van het Franse interventiebureau die zijn opgeslagen in Oostenrijk en zijn verkocht in het kader van de in de bijlage genoemde verkoopcontracten weer in Duitsland worden ingevoerd: - gelden voor die wederinvoer geen douanerechten of heffingen, - behoeft geen invoercertificaat te worden overgelegd, op voorwaarde dat het in artikel 6 van Verordening (EEG) nr. 1687/76 van de Commissie (2) bedoelde uitslagbewijs, waarin wordt verwezen naar een van de genoemde verkoopcontracten, wordt overgelegd bij het douanekantoor van wederinvoer. Dat kantoor geeft op het ogenblik van de invoer het in artikel 2, lid 3, van voornoemde verordening bedoelde controle-exemplaar T nr. 5 af. Artikel 2 De betrokken bevoegde instanties verlenen elkaar bijstand voor de controle op de naleving van de betrokken verkoopvoorwaarden. Dit houdt met name in dat het Franse interventiebureau de bevoegde Duitse instanties in kennis dient te stellen van de nummers van de betrokken uitslagbewijzen. Artikel 3 Deze beschikking is gericht tot de Bondsrepubliek Duitsland en de Franse Republiek. Gedaan te Brussel, 5 februari 1986. Voor de Commissie Frans ANDRIESSEN Vice-Voorzitter (1) PB nr. L 128 van 24. 5. 1977, blz. 1. (2) PB nr. L 190 van 14. 7. 1976, blz. 1. BIJLAGE 1.2.3.4 //  //  //  //  // Nummer van de verkoopcontracten  // In het contract vermelde hoeveelheid   // In Oostenrijk opgeslagen hoeveelheid   // Koelhuis  //  //  //  //  // 85/3212/85/26 86/3212/85/34 86/3212/85/37 86/3212/85/40 86/3212/85/41   // 300 ton 40 ton 20 ton 125 ton 360 ton   // 200 ton 40 ton 20 ton 125 ton 81 ton   // Wiener Kuehlhaus frigoscandia Gmbh Franzosengraben A-130 WIEN   //  //   //   //",
  "source": "EUR LEX"
}