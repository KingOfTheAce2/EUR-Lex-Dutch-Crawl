{
  "url": "http://www.w3.org/1999/xhtml\">",
  "content": "L_2008005NL.01001301.xml 9.1.2008 NL Publicatieblad van de Europese Unie L 5/13 VERORDENING (EG) N r. 11/2008 VAN DE COMMISSIE van 8 januari 2008 tot uitvoering van Verordening (EG) nr. 1059/2003 van het Europees Parlement en de Raad betreffende de opstelling van een gemeenschappelĳke nomenclatuur van territoriale eenheden voor de statistiek (NUTS), wat de indiening van tijdreeksen voor de nieuwe regionale indeling betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1059/2003 van het Europees Parlement en de Raad van 26 mei 2003 betreffende de opstelling van een gemeenschappelĳke nomenclatuur van territoriale eenheden voor de statistiek (NUTS) ( 1 ) , en met name op artikel 5, lid 5, Overwegende hetgeen volgt: (1) Verordening (EG) nr. 1059/2003 vormt het rechtskader voor de regionomenclatuur van de Europese Unie, zodat geharmoniseerde statistieken voor de regio’s in de Gemeenschap kunnen worden verzameld, opgesteld en verspreid. (2) Op grond van artikel 5, lid 5, van Verordening (EG) nr. 1059/2003 moet, wanneer de NUTS-nomenclatuur wordt gewijzigd, de betrokken lidstaat de Commissie de tijdreeksen voor de nieuwe regionale indeling verstrekken ter vervanging van de reeds toegezonden gegevens. De lijst en lengte van de tijdreeksen worden door de Commissie vastgesteld, waarbij zij erop let of het toezenden van dergelijke gegevensreeksen haalbaar is. De tijdreeksen moeten binnen twee jaar na de wijziging van de NUTS-nomenclatuur beschikbaar worden gesteld. (3) Verordening (EG) nr. 1059/2003 is gewijzigd bij Verordening (EG) nr. 1888/2005 ( 2 ) om rekening te houden met de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije tot de Europese Unie, en bij Verordening (EG) nr. 105/2007. (4) De in deze verordening vervatte maatregelen zijn in overeenstemming met het advies van het Comité statistisch programma, dat is opgericht bij Besluit 89/382/EEG, Euratom van de Raad ( 3 ) , HEEFT DE VOLGENDE VERORDENING VASTGESTELD: Artikel 1 De lidstaten verstrekken de Commissie de tijdreeksen voor de nieuwe regionale indeling in overeenstemming met de lijst in de bijlage. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 januari 2008. Voor de Commissie Joaquín ALMUNIA Lid van de Commissie ( 1 ) PB L 154 van 21.6.2003, blz. 1 . Verordening laatstelijk gewijzigd bij Verordening (EG) nr. 105/2007 van de Commissie ( PB L 39 van 10.2.2007, blz. 1 ). ( 2 ) PB L 309 van 25.11.2005, blz. 1 . ( 3 ) PB L 181 van 28.6.1989, blz. 47 . BIJLAGE Jaar met ingang waarvan de tijdreeksen moeten worden ingediend, per statistisch domein Domein NUTS-niveau 2 NUTS-niveau 3 Landbouw 2007 Bevolking 1990 1990 Regionale rekeningen 1999 1999 Rekeningen van de huishoudens 1999 Onderwijs 2007 Gezondheid — doodsoorzaken 1994 Gezondheid — infrastructuur 2000 Arbeidskrachtenenquête 2000 Werkgelegenheid, werkloosheid 2000 Onderzoek en ontwikkeling 2003 Enquête voor de structurele bedrijfsstatistieken 2007 Toerisme 2000 2005 Vervoer — over de weg 2007 Vervoer — per spoor 2005 Vervoer — binnenvaart 2007 Milieu — afvalstatistieken 2004 Milieu — overige 2003",
  "source": "EUR LEX"
}