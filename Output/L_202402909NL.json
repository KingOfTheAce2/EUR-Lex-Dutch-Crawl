{
  "url": "http://www.w3.org/1999/xhtml\">",
  "content": "L_202402909NL.000101.fmx.xml Publicatieblad van de Europese Unie NL L-serie 2024/2909 25.11.2024 UITVOERINGSBESLUIT (EU) 2024/2909 VAN DE COMMISSIE van 22 november 2024 betreffende de ter ondersteuning van Verordening (EU) nr. 813/2013 en Gedelegeerde Verordening (EU) nr. 811/2013 opgestelde geharmoniseerde normen voor gasketels (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Volgens artikel 9, lid 2, van Richtlijn 2009/125/EG van het Europees Parlement en de Raad ( 2 ) worden gasketels die voldoen aan geharmoniseerde normen of delen daarvan en waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in die geharmoniseerde normen of delen daarvan opgenomen relevante voorschriften van de toepasselijke uitvoeringsmaatregel waarop die normen in de zin van artikel 9, lid 2, van die Richtlijn en uiteengezet in bijlage VII van die Richtlijn betrekking hebben. (2) Bij Uitvoeringsbesluit C(2015) 2626 ( 3 ) heeft de Commissie het Europees Comité voor normalisatie (CEN) verzocht geharmoniseerde normen op te stellen ter ondersteuning van de uitvoering van Verordening (EU) nr. 813/2013 van de Commissie ( 4 ) tot vaststelling van eisen inzake ecologisch ontwerp voor ruimteverwarmingstoestellen en combinatieverwarmingstoestellen, en van Gedelegeerde Verordening (EU) nr. 811/2013 van de Commissie ( 5 ) betreffende de energie-etikettering van ruimteverwarmingstoestellen, combinatieverwarmingstoestellen, pakketten van ruimteverwarmingstoestellen, temperatuurregelaars en zonne-energie-installaties en pakketten van combinatieverwarmingstoestellen, temperatuurregelaars en zonne-energie-installaties. (3) Op basis van het verzoek in Uitvoeringsbesluit C(2015) 2626 final heeft het CEN aangepaste normen bekendgemaakt ( 6 ) , in het bijzonder norm EN 15502-1:2021+A1:2023 over met gas gestookte centrale-verwarmingsketels. (4) De Commissie heeft samen met het CEN beoordeeld of de door het CEN opgestelde norm EN 15502-1:2021+A1:2023 voldoet aan verzoek M/535 van 28 april 2015. (5) De conclusie van deze beoordeling is dat de norm voldoet aan de beoogde eisen van Verordening (EU) nr. 813/2013 en Gedelegeerde Verordening (EU) nr. 811/2013. Daarom moet het referentienummer van die norm worden bekendgemaakt in het Publicatieblad van de Europese Unie . (6) Mededeling 2014/C 207/02 van de Commissie ( 7 ) met betrekking tot de uitvoering van Verordening (EU) nr. 813/2013 en Gedelegeerde Verordening (EU) nr. 811/2013 verwijst naar Europese norm EN 15502-1:2012 en andere Europese normen om toegang te verlenen tot meet- en berekeningsmethoden voordat de referentienummers van geharmoniseerde normen in het Publicatieblad van de Europese Unie worden bekendgemaakt. Norm EN 15502-1:2012 is vervallen, waardoor de verwijzing ernaar in Mededeling 2014/C 207/02 niet meer van belang is. (7) Het voldoen aan een geharmoniseerde norm vestigt vanaf de datum van bekendmaking van het referentienummer van die norm in het Publicatieblad van de Europese Unie een vermoeden van conformiteit met de in de harmonisatiewetgeving van de Unie opgenomen bijbehorende essentiële eisen, met inbegrip van de veiligheidsdoeleinden. Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 De referentienummers van de ter ondersteuning van Verordening (EU) nr. 813/2013 en Gedelegeerde Verordening (EU) nr. 811/2013 opgestelde geharmoniseerde normen voor gasketels die zijn opgenomen in de bijlagen bij dit besluit, worden hierbij in het Publicatieblad van de Europese Unie bekendgemaakt. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 22 november 2024. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 , ELI: http://data.europa.eu/eli/reg/2012/1025/oj . ( 2 ) Richtlijn 2009/125/EG van het Europees Parlement en de Raad van 21 oktober 2009 betreffende de totstandbrenging van een kader voor het vaststellen van eisen inzake ecologisch ontwerp voor energiegerelateerde producten ( PB L 285 van 31.10.2009, blz. 10 , ELI: http://data.europa.eu/eli/dir/2009/125/oj ). ( 3 ) Uitvoeringsbesluit C(2015) 2626 van de Commissie van 27 april 2015 betreffende een normalisatieverzoek aan de Europese normalisatieorganisaties met betrekking tot ruimteverwarmingstoestellen, combinatieverwarmingstoestellen, pakketten van ruimteverwarmingstoestellen, temperatuurregelaars en zonne-energie-installaties en pakketten van combinatieverwarmingstoestellen, temperatuurregelaars en zonne-energie-installaties ter ondersteuning van Verordening (EU) nr. 813/2013 en Gedelegeerde Verordening (EU) nr. 811/2013. ( 4 ) Verordening (EU) nr. 813/2013 van de Commissie van 2 augustus 2013 tot uitvoering van Richtlijn 2009/125/EG van het Europees Parlement en de Raad wat eisen inzake ecologisch ontwerp voor ruimteverwarmingstoestellen en combinatieverwarmingstoestellen betreft ( PB L 239 van 6.9.2013, blz. 136 , ELI: http://data.europa.eu/eli/reg/2013/813/oj ). ( 5 ) Gedelegeerde Verordening (EU) nr. 811/2013 van de Commissie van 18 februari 2013 ter aanvulling van Richtlijn 2010/30/EU van het Europees Parlement en de Raad wat de energie-etikettering van ruimteverwarmingstoestellen, combinatieverwarmingstoestellen, pakketten van ruimteverwarmingstoestellen, temperatuurregelaars en zonne-energie-installaties en pakketten van combinatieverwarmingstoestellen, temperatuurregelaars en zonne-energie-installaties betreft ( PB L 239 van 6.9.2013, blz. 1 , ELI: http://data.europa.eu/eli/reg_del/2013/811/oj ). ( 6 ) De Commissie heeft het CEN verzocht de normen EN 15502-1:2012, EN 15316-4-1:2008, EN 15036-1:2006 en alle andere relevante normen in het bijzonder voor gasketels aan te passen. ( 7 ) Mededeling van de Commissie in het kader van de tenuitvoerlegging van Verordening (EU) nr. 813/2013 van de Commissie tot uitvoering van Richtlijn 2009/125/EG van het Europees Parlement en de Raad wat eisen inzake ecologisch ontwerp voor ruimteverwarmingstoestellen en combinatieverwarmingstoestellen betreft, en van Gedelegeerde Verordening (EU) nr. 811/2013 van de Commissie ter aanvulling van Richtlijn 2010/30/EU van het Europees Parlement en de Raad wat de energie-etikettering van ruimteverwarmingstoestellen, combinatieverwarmingstoestellen, pakketten van ruimteverwarmingstoestellen, temperatuurregelaars en zonne-energie-installaties en pakketten van combinatieverwarmingstoestellen, temperatuurregelaars en zonne-energie-installaties betreft ( PB C 207 van 3.7.2014, blz. 2 ). BIJLAGE I Nr. De ter ondersteuning van Verordening (EU) nr. 813/2013 opgestelde geharmoniseerde normen 1. EN 15502-1:2021+A1:2023 Met gas gestookte centrale-verwarmingsketels — Deel 1: Algemene eisen en beproevingen BIJLAGE II Nr. De ter ondersteuning van Gedelegeerde Verordening (EU) nr. 811/2013 opgestelde geharmoniseerde normen 1. EN 15502-1:2021+A1:2023 Met gas gestookte centrale-verwarmingsketels — Deel 1: Algemene eisen en beproevingen ELI: http://data.europa.eu/eli/dec_impl/2024/2909/oj ISSN 1977-0758 (electronic edition)",
  "source": "EUR LEX"
}