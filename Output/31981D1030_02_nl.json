{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D1030(02):NL:HTML\">",
  "content": "EUR-Lex - 31981D1030(02) - NL Avis juridique important | 31981D1030(02) Besluit van de Raad van Gouverneurs van 15 juni 1981 tot verhoging van het kapitaal van de Bank Publicatieblad Nr. L 311 van 30/10/1981 blz. 0002 - 0003 Bijzondere uitgave in het Spaans: Hoofdstuk 10 Deel 1 blz. 0088 Bijzondere uitgave in het Portugees: Hoofdstuk 10 Deel 1 blz. 0088 BESLUIT VAN DE RAAD VAN GOUVERNEURS van 15 juni 1981 tot verhoging van het kapitaal van de Bank DE RAAD VAN GOUVERNEURS VAN DE EUROPESE INVESTERINGSBANK, Krachtens artikel 4, lid 3, en artikel 5, lid 2, van de statuten, Gezien de besprekingen van de Raad van Bewind over het desbetreffende voorstel van de directie op 8 mei 1981, BESLUIT MET EENPARIGHEID VAN STEMMEN: 1. Het geplaatste kapitaal van de Europese Investeringsbank wordt verhoogd van 7,2 miljard Ecu tot 14,4 miljard Ecu. 2. In deze verhoging met 7,2 miljard Ecu wordt door de Lid-Staten deelgenomen naar rato van hun aandeel in het geplaatste kapitaal en wel voor de volgende bedragen: >PIC FILE= \"T0020927\"> 3. De Lid-Staten zullen 7,5 % van deze kapitaalverhoging, of 540 000 000 Ecu, in hun nationale valuta's storten naar rato van hun aandeel in het geplaatste kapitaal en dit in acht halfjaarlijkse termijnen op 30 april en 31 oktober van elk jaar, waarvan de eerste vervalt op 30 april 1984, zodat het gestorte kapitaal 10,17857639 % van het geplaatste kapitaal zal bedragen. 4. Voor de omrekening van de Ecu in de nationale valuta's worden voor de verschillende stortingen de koersen gebruikt van de laatste werkdag van de maand voorafgaande aan de stortingsdata. 5. EN DIENTENGEVOLGE:      5.1. Artikel 4, lid 1, eerste alinea, van de statuten, dient te worden gelezen als volgt: >PIC FILE= \"T0020928\"> 5.2. Artikel 5, lid 1, dient te worden gelezen als volgt: \"Het geplaatste kapitaal wordt door de Lid-Staten gestort ten belope van 10,17857639 % van de in artikel 4, lid 1, omschreven bedragen.\". 6. Dit besluit treedt in werking op 31 december 1981. Door de Raad van Gouverneurs De Voorzitter B. ANDREATTA De secretaris M. LAUCHE",
  "source": "EUR LEX"
}