{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987R3544:NL:HTML\">",
  "content": "EUR-Lex - 31987R3544 - NL Avis juridique important | 31987R3544 Verordening (EEG) nr. 3544/87 van de Raad van 23 november 1987 betreffende de sluiting van de Overeenkomst houdende wijziging van de op 1 februari 1984 te Brussel ondertekende Overeenkomst tussen de Europese Economische Gemeenschap en de Regering van de Democratische Republiek São Tomé en Príncipe inzake de visserij voor de kust van São Tomé en Príncipe Publicatieblad Nr. L 337 van 27/11/1987 blz. 0001 - 0006 Bijzondere uitgave in het Fins: Hoofdstuk 11 Deel 13 blz. 0080 Bijzondere uitgave in het Zweeds: Hoofdstuk 11 Deel 13 blz. 0080 ***** VERORDENING  (EEG) Nr. 3544/87 VAN DE RAAD van 23 november 1987 betreffende de sluiting van de Overeenkomst houdende wijziging van de op 1 februari 1984 te Brussel ondertekende Overeenkomst tussen de Europese Economische Gemeenschap en de Regering van de Democratische Republiek Sao Tomé en Principe inzake de visserij voor de kust van Sao Tomé en Principe DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 43, Gelet op de Akte van Toetreding van Spanje en Portugal, inzonderheid op artikel 155, lid 2, onder b), Gezien het voorstel van de Commissie (1), Gezien het advies van het Europese Parlement (2), Overwegende dat de Gemeenschap en de Regering van de Democratische Republiek Sao Tomé en Principe, overeenkomstig artikel 8 van de bij Verordening (EEG) nr. 477/84 (3) goedgekeurde Overeenkomst inzake de visserij voor de kust van Sao Tomé en Principe, onderhandelingen hebben gevoerd om de wijzigingen of aanvullingen te bepalen die aan het einde van de eerste driejaarlijkse periode van toepassing in de Overeenkomst moeten worden opgenomen; Overwegende dat, aan het slot van die onderhandelingen, op 27 mei 1987 een Overeenkomst tot wijziging van genoemde Visserijovereenkomst is geparafeerd; Overwegende dat het naar luid van artikel 155, lid 2, onder b), van de Toetredingsakte aan de Raad is passende modaliteiten te bepalen om de belangen van de Canarische eilanden volledig of ten dele in aanmerking te nemen bij de besluiten die hij, van geval tot geval, neemt, met name voor het sluiten van visserijovereenkomsten met derde landen; dat deze modaliteiten in het onderhavige geval dienen te worden bepaald; Overwegende dat het in het belang van de Gemeenschap is deze Overeenkomst goed te keuren, HEEFT DE VOLGENDE VERORDENING VASTGESTELD: Artikel 1 De Overeenkomst tot wijziging van de op 1 februari 1984 te Brussel ondertekende Overeenkomst tussen de Europese Economische Gemeenschap en de Regering van de Democratische Republiek Sao Tomé en Principe inzake de visserij voor de kust van Sao Tomé en Principe wordt namens de Gemeenschap goedgekeurd. De tekst van de Overeenkomst is aan deze verordening gehecht. Artikel 2 Ten einde de belangen van de Canarische eilanden in aanmerking te nemen, zijn de in artikel 1 bedoelde Overeenkomst en, voor zover nodig voor de toepassing daarvan, de bepalingen van het gemeenschappelijk visserijbeleid inzake de instandhouding en het beheer van de visbestanden eveneens van toepassing op de schepen die de vlag van Spanje voeren en permanent staan ingeschreven in de registers van de op plaatselijk niveau op de Canarische eilanden bevoegde autoriteiten (registros de base), en wel onder de voorwaarden neergelegd in aantekening 6 van bijlage I van Verordening (EEG) nr. 570/86 van de Raad van 24 februari 1986 betreffende de definitie van het begrip »produkten van oorsprong\" en de methoden van administratieve samenwerking in het handelsverkeer tussen het douanegebied van de Gemeenschap en Ceuta en Melilla en de Canarische eilanden (4). Artikel 3 De Voorzitter van de Raad is gemachtigd de personen aan te wijzen die bevoegd zijn de Overeenkomst te ondertekenen ten einde daardoor de Gemeenschap te binden. Artikel 4 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 23 november 1987. Voor de Raad De Voorzitter U. ELLEMANN-JENSEN (1) PB nr. C 276 van 15. 10. 1987, blz. 8. (2) PB nr. C 318 van 30. 11. 1987. (3) PB nr. L 54 van 25. 2. 1984, blz. 1. (4) PB nr. L 56 van 1. 3. 1986, blz. 1.",
  "source": "EUR LEX"
}