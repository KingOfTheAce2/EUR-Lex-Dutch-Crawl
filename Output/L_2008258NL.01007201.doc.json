{
  "url": "http://www.w3.org/1999/xhtml\">",
  "content": "L_2008258NL.01007201.xml 26.9.2008 NL Publicatieblad van de Europese Unie L 258/72 BESCHIKKING VAN DE COMMISSIE van 24 september 2008 tot wijziging van Beschikking 2005/176/EG tot vaststelling van het formaat en de codes voor de melding van dierziekten krachtens Richtlijn 82/894/EEG van de Raad (Kennisgeving geschied onder nummer C(2008) 5175) (Voor de EER relevante tekst) (2008/755/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 82/894/EEG van de Raad van 21 december 1982 inzake de melding van dierziekten in de Gemeenschap ( 1 ) , en met name op artikel 5, lid 1, Overwegende hetgeen volgt: (1) Richtlijn 82/894/EEG betreft de melding van uitbraken van in bijlage I daarbij opgenomen dierziekten. (2) Bij Beschikking 2005/176/EG van de Commissie ( 2 ) worden het formaat en de codes voor de melding van dierziekten krachtens Richtlijn 82/894/EEG vastgesteld. Bijlage V bij die beschikking bevat een lijst met de codes voor de ziekten, terwijl de bijlagen X/01, X/03, X/09, X/11, X/12 en X/16 de codes bevatten voor de veterinaire regio’s in respectievelijk Duitsland, Italië, Denemarken, Spanje, Portugal en Zweden. (3) De lijst in bijlage I bij Richtlijn 82/894/EEG, gewijzigd bij Beschikking 2008/650/EG van de Commissie ( 3 ) , is onlangs bijgewerkt waarbij bepaalde in deel II van bijlage IV bij Richtlijn 2006/88/EG van de Raad ( 4 ) vermelde ziekten bij vissen in die lijst zijn opgenomen en de Teschener ziekte (besmettelijke varkensverlamming), die niet langer een aangifteplichtige ziekte is krachtens Richtlijn 92/119/EEG van de Raad ( 5 ) , uit die lijst is geschrapt. (4) Om een onderscheid te kunnen maken tussen meldingen van uitbraken van Afrikaanse varkenspest bij wilde varkens en uitbraken van die ziekte bij als huisdier gehouden varkens, moeten verschillende codes worden gegeven voor de melding van die twee soorten uitbraken. (5) Daarom is het nodig dat de lijst van ziektecodes in bijlage V bij Beschikking 2005/176/EG wordt gewijzigd. (6) Duitsland, Italië, Denemarken, Spanje, Portugal en Zweden hebben de namen en grenzen van hun veterinaire regio’s aangepast. De aanpassing van die regio’s heeft gevolgen voor het Animal Disease Notification System (systeem voor de melding van dierziekten). De thans in dat systeem opgenomen regio’s moeten daarom door de nieuwe regio’s worden vervangen. De bijlagen X/01, X/03, X/09, X/11, X/12 en X/16 bij Beschikking 2005/176/EG moeten daarom dienovereenkomstig worden gewijzigd. (7) Beschikking 2005/176/EG moet daarom dienovereenkomstig worden gewijzigd. (8) Om de vertrouwelijkheid van de meegedeelde gegevens te beschermen, mogen de bijlagen bij deze beschikking niet in het Publicatieblad van de Europese Unie worden gepubliceerd. (9) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2005/176/EG wordt als volgt gewijzigd: 1. Bijlage V wordt vervangen door de tekst in bijlage I bij deze beschikking. 2. Bijlage X/01 wordt vervangen door de tekst in bijlage II bij deze beschikking. 3. Bijlage X/03 wordt vervangen door de tekst in bijlage III bij deze beschikking. 4. Bijlage X/09 wordt vervangen door de tekst in bijlage IV bij deze beschikking. 5. Bijlage X/11 wordt vervangen door de tekst in bijlage V bij deze beschikking. 6. Bijlage X/12 wordt vervangen door de tekst in bijlage VI bij deze beschikking. 7. Bijlage X/16 wordt vervangen door de tekst in bijlage VII bij deze beschikking. Artikel 2 Deze beschikking is gericht tot de lidstaten. Gedaan te Brussel, 24 september 2008. Voor de Commissie Androulla VASSILIOU Lid van de Commissie ( 1 ) PB L 378 van 31.12.1982, blz. 58 . ( 2 ) PB L 59 van 5.3.2005, blz. 40 . ( 3 ) PB L 213 van 8.8.2008, blz. 42 . ( 4 ) PB L 328 van 24.11.2006, blz. 14 . ( 5 ) PB L 62 van 15.3.1993, blz. 69 .",
  "source": "EUR LEX"
}