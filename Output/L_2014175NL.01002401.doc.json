{
  "url": "http://www.w3.org/1999/xhtml\">",
  "content": "L_2014175NL.01002401.xml 14.6.2014 NL Publicatieblad van de Europese Unie L 175/24 BESLUIT VAN DE RAAD van 13 mei 2014 betreffende de sluiting van het tussen de Europese Unie en de Republiek Madagaskar overeengekomen Protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst in de visserijsector tussen beide partijen (2014/351/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, in samenhang met artikel 218, lid 6, onder a), Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Op 15 november 2007 heeft de Raad Verordening (EG) nr. 31/2008 betreffende de sluiting van een Partnerschapsovereenkomst in de visserijsector tussen de Europese Gemeenschap en de Republiek Madagaskar ( 1 ) vastgesteld (hierna „de partnerschapsovereenkomst” genoemd). (2) De Unie heeft met de Republiek Madagaskar onderhandeld over een nieuw Protocol waarbij aan de vaartuigen van de Unie vangstmogelijkheden worden geboden in de wateren waarover Madagaskar de soevereiniteit of de jurisdictie voor visserijaangelegenheden heeft (hierna: „het nieuwe protocol” genoemd). (3) Dit nieuwe protocol is op grond van Besluit 2012/826/EU van de Raad ( 2 ) ondertekend en wordt vanaf 28 november 2012 voorlopig toegepast. (4) Het protocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het tussen de Europese Unie en de Republiek Madagaskar overeengekomen Protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst in de visserijsector tussen beide partijen ( 3 ) (hierna: „het protocol” genoemd), wordt namens de Unie goedgekeurd. Artikel 2 De voorzitter van de Raad verricht namens de Unie de in artikel 16 van het protocol bedoelde kennisgeving ( 4 ) . Artikel 3 Dit besluit treedt in werking op de dag waarop het wordt vastgesteld. Gedaan te Brussel, 13 mei 2014. Voor de Raad De voorzitter E. VENIZELOS ( 1 ) PB L 15 van 18.1.2008, blz. 1 . ( 2 ) Besluit 2012/826/EU van de Raad van 28 november 2012 betreffende de ondertekening, namens de Europese Unie, en de voorlopige toepassing van het tussen de Europese Unie en de Republiek Madagaskar overeengekomen Protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst in de visserijsector tussen beide partijen ( 3 ) De tekst van het protocol is samen met het ondertekeningsbesluit bekendgemaakt in PB L 361 van 31.12.2012, blz. 12 ( 4 ) De datum van inwerkingtreding van het protocol zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}