{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0518(01):NL:HTML\">",
  "content": "EUR-Lex - 31994Y0518(01) - NL Avis juridique important | 31994Y0518(01) Resolutie van de Raad van 6 mei 1994 betreffende een communautaire strategie voor geïntegreerd beheer van de kustzones Publicatieblad Nr. C 135 van 18/05/1994 blz. 0002 - 0002 RESOLUTIE VAN DE RAAD van 6 mei 1994 betreffende een communautaire strategie voor geïntegreerd beheer van de kustzones (94/C 135/02) DE RAAD VAN DE EUROPESE UNIE, HERINNERT AAN zijn resolutie van 25 februari 1992 betreffende het toekomstige beleid van de Gemeenschap met betrekking tot de Europese kustzones (1); WIJST andermaal OP de noodzaak van een communautaire strategie voor geïntegreerd beheer en geïntegreerde ordening van de kustzones, die gebaseerd is op de beginselen van duurzaamheid en goede ecologische en milieupraktijken; HERINNERT ERAAN dat een dergelijke strategie ook genoemd wordt in het kader van het vijfde communautaire actieprogramma inzake het milieu en duurzame ontwikkeling (2) waarin het beheer en het behoud van de kustgebieden als prioriteit worden aangemerkt  en BENADRUKT in dit verband dat deze opdracht in een geest van gezamenlijke verantwoordelijkheid moet worden uitgevoerd; IS INGENOMEN MET de vorderingen die in verscheidene Lid-Staten op nationaal niveau reeds zijn gemaakt op weg naar de invoering van een geïntegreerde strategie voor het beheer van de kustzones; ERKENT eveneens de bijdrage die aan een dergelijke strategie kan worden geleverd door verscheidene bestaande maatregelen van de Gemeenschap, waaronder met name de tenuitvoerlegging van Richtlijn 79/409/EEG van de Raad van 2 april 1979 inzake het behoud  van de vogelstand (3), Richtlijn 85/337/EEG van de Raad van 27 juni 1985 betreffende milieu-effectbeoordeling van bepaalde openbare en particuliere projecten (4) en Richtlijn 92/43/EEG van de Raad van 21 mei 1992 inzake de instandhouding van de  natuurlijke habitats en de wilde flora en fauna (5), alsmede het gebruik van bepaalde daartoe geschikte financiële instrumenten; HERHAALT zijn verzoek aan de Commissie om uiterlijk binnen zes maanden, ter versterking van het gecooerdineerde optreden op dit gebied en met inachtneming van het subsidiariteitsbeginsel, een communautaire strategie voor te stellen voor het geïntegreerde  beheer van de gehele communautaire kuststrook, die, rekening houdend met de specifieke problemen en mogelijkheden van de diverse gebieden, een kader zal verschaffen voor het behoud en het duurzame gebruik van die kuststrook; VERBINDT ZICH ERTOE zo'n voorstel onmiddellijk na ontvangst met voorrang te behandelen, met het oog op eventuele aanvullende communautaire maatregelen; VERZOEKT de Lid-Staten OM hun eigen inspanningen te intensiveren, opdat de bescherming van de kustzones in de gehele Gemeenschap kan worden opgevoerd. (1) PB nr. C 59 van 6. 3. 1992, blz. 1. (2) PB nr. C 138 van 17. 5. 1993, blz. 1. (3) PB nr. L 103 van 25. 4. 1979, blz. 1. (4) PB nr. L 175 van 5. 7. 1985, blz. 40. (5) PB nr. L 206 van 22. 7. 1992, blz. 7.",
  "source": "EUR LEX"
}