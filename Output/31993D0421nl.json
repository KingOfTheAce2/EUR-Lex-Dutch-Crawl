{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0421:NL:HTML\">",
  "content": "EUR-Lex - 31993D0421 - NL Avis juridique important | 31993D0421 93/421/EEG: Besluit van de Raad van 19 juli 1993 betreffende de voorlopige toepassing van de Aanvullende Protocollen bij de Interimovereenkomsten betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal enerzijds en bepaalde derde landen anderzijds, en bij de Europa-Overeenkomsten tussen de Europese Gemeenschappen en hun Lid-Staten en deze landen Publicatieblad Nr. L 195 van 04/08/1993 blz. 0042 - 0042 Bijzondere uitgave in het Fins: Hoofdstuk 11 Deel 23 blz. 0003 Bijzondere uitgave in het Zweeds: Hoofdstuk 11 Deel 23 blz. 0003 BESLUIT VAN DE RAAD van 19 juli 1993 betreffende de voorlopige toepassing van de Aanvullende Protocollen bij de Interimovereenkomsten betreffende de handel en aanverwante zaken tussen de Europese Economische Gemeenschap en de Europese Gemeenschap  voor Kolen en Staal enerzijds en bepaalde derde landen anderzijds, en bij de Europa-Overeenkomsten tussen de Europese Gemeenschappen en hun Lid-Staten en deze landen (93/421/EEG)DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gelet op de conclusies van de Europese Raad die op 21 en 22 juni 1993 in Kopenhagen bijeenkwam, Gezien het voorstel van de Commissie, Overwegende dat de Commissie, namens de Gemeenschappen, onderhandelingen heeft gevoerd die hebben geleid tot Aanvullende Protocollen bij de Interimovereenkomsten betreffende de handel en aanverwante zaken en bij de Europa-Overeenkomsten met Hongarije en  Polen, en tot een Aanvullend Protocol bij de Interimovereenkomst betreffende de handel en aanverwante zaken met de Republiek TsjechiÃ« en de Republiek Slowakije; Overwegende dat deze Aanvullende Protocollen met ingang van 1 juli 1993 ten aanzien van produkten die vallen onder het Verdrag tot oprichting van de Europese Economische Gemeenschap voorlopig dienen te worden toegepast in afwachting van de voltooiing  van de voor sluiting vereiste procedures, BESLUIT: Enig artikel De volgende Aanvullende Protocollen worden met ingang van 1 juli 1993 voorlopig toegepast in afwachting van de formele sluiting ervan: - het Aanvullend Protocol bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en de Republiek Hongarije, anderzijds (1), en bij de  Europa-Overeenkomst tussen de Europese Gemeenschappen en hun Lid-Staten, enerzijds, en de Republiek Hongarije, anderzijds, met uitzondering van artikel 7 van dit Aanvullend Protocol; - het Aanvullend Protocol bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en de Republiek Polen, anderzijds (2), en bij de  Europa-Overeenkomst tussen de Europese Gemeenschappen en hun Lid-Staten, enerzijds, en de Republiek Polen, anderzijds, met uitzondering van artikel 6 van dit Aanvullend Protocol; - de Aanvullende Protocollen bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en de Tsjechische en Slowaakse Federatieve  Republiek, anderzijds (3), met uizondering van artikel 6 van deze Aanvullende Protocollen. De tekst van de geparafeerde Aanvullende Protocollen is aan dit besluit gehecht. Gedaan te Brussel, 19 juli 1993. Voor de Raad De Voorzitter W. CLAES (1) PB nr. L 116 van 30. 4. 1992, blz. 2. (2) PB nr. L 114 van 30. 4. 1992, blz. 2. (3) PB nr. L 115 van 30. 4. 1992, blz. 2.",
  "source": "EUR LEX"
}