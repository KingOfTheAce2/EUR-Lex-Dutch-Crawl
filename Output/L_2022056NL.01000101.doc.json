{
  "url": "http://www.w3.org/1999/xhtml\">",
  "content": "L_2022056NL.01000101.xml 28.2.2022 NL Publicatieblad van de Europese Unie L 56/1 UITVOERINGSVERORDENING (EU) 2022/340 VAN DE RAAD van 28 februari 2022 tot uitvoering van artikel 12 van Verordening (EU) nr. 356/2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 356/2010 van de Raad van 26 april 2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië ( 1 ) , en met name artikel 12, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 26 april 2010 Verordening (EU) nr. 356/2010 vastgesteld. (2) Het comité van de Veiligheidsraad van de Verenigde Naties (VN-Veiligheidsraad), ingesteld op grond van Resolutie 751 (1992) van de VN-Veiligheidsraad, heeft op 18 februari 2022 de toevoeging goedgekeurd van één persoon aan de lijst van personen en entiteiten die aan beperkende maatregelen onderworpen zijn. (3) Bijlage I bij Verordening (EU) nr. 356/2010 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 356/2010 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 februari 2022. Voor de Raad De voorzitter J.-Y. LE DRIAN ( 1 ) PB L 105 van 27.4.2010, blz. 1 . BIJLAGE De volgende persoon wordt toegevoegd aan de lijst in bijlage I bij Verordening (EU) nr. 356/2010: I. Personen “ 21. Ali Mohamed RAGE (alias: a) Ali Mohammed Rage b) Ali Dheere c) Ali Dhere d) Ali Mohamed Rage Cali Dheer e) Ali Mohamud Rage). Hoedanigheid: woordvoerder van Al-Shabaab Geboortedatum: 1966 Geboorteplaats: Somalië Nationaliteit: Somalië Adres: Somalië Datum plaatsing op de VN-lijst : 18 februari 2022 Overige informatie : Op de lijst geplaatst uit hoofde van punt 43, punt a), van Resolutie 2093 (2013) omdat hij “handelingen verricht of steunt die de vrede, de veiligheid of de stabiliteit van Somalië bedreigen, met inbegrip van handelingen die het vredes- en verzoeningsproces in Somalië bedreigen, dan wel de federale regering van Somalië of Amison bedreigen met geweld”. Als woordvoerder van Al-Shabaab is Rage betrokken bij het aanzetten tot en steun verlenen aan de terroristische activiteiten van de groepering.”.",
  "source": "EUR LEX"
}