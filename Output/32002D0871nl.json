{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0871:NL:HTML\">",
  "content": "EUR-Lex - 32002D0871 - NL Avis juridique important | 32002D0871 2002/871/EG: Beschikking van de Commissie van 17 oktober 2002 tot instelling van een gemeenschappelĳk kader voor de mededeling van de inlichtingen nodig voor de toepassing van Verordening (EG) nr. 1407/2002 van de Raad betreffende staatssteun voor de kolenindustrie (kennisgeving geschied onder nummer C(2002) 3783) Publicatieblad Nr. L 300 van 05/11/2002 blz. 0042 - 0057 Beschikking van de Commissie van 17 oktober 2002 tot instelling van een gemeenschappelijk kader voor de mededeling van de inlichtingen nodig voor de toepassing van Verordening (EG) nr. 1407/2002 van de Raad betreffende staatssteun voor de kolenindustrie (kennisgeving geschied onder nummer C(2002) 3783) (2002/871/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1407/2002 van de Raad van 23 juli 2002 betreffende staatssteun voor de kolenindustrie(1), en met name op artikel 12, Overwegende hetgeen volgt: (1) Conform Verordening (EG) nr. 1407/2002 onderzoekt de Commissie de door de lidstaten meegedeelde maatregelen betreffende de steunmaatregelen ten behoeve van de kolenindustrie en doet zij uitspraak over de conformiteit ervan. (2) Met het oog hierop moeten de lidstaten aan de Commissie alle financiële maatregelen meedelen die zij voornemens zijn te nemen ten gunste van de kolenindustrie in de loop van een kolenjaar. Zij moeten de aard van deze steunmaatregelen preciseren onder verwijzing naar de steunvormen bedoeld bij Verordening (EG) nr. 1407/2002. Zij leggen aan de Commissie alle inlichtingen voor betreffende de berekening van de productiekosten en geven de samenhang aan met een plan inzake toegang tot steenkolenreserves en zo nodig met een bedrijfssluitingsplan, voorzover deze reeds zijn ingediend. (3) Om te kunnen nagaan of de betreffende de steuntoekenning opgelegde voorwaarden en criteria zijn nageleefd, moet de Commissie beschikken over gedetailleerde, vergelijkbare en verifieerbare inlichtingen. Het is derhalve nodig een gemeenschappelijk kader in te stellen voor de indiening door de lidstaten van de bedrijfssluitingsplannen en/of plannen inzake toegang tot kolenreserves, alsook voor de notificering van de steun aan de kolenindustrie. (4) Voor de inaanmerkingneming van de inlichtingen betreffende het referentiejaar 2001 dient men, wat dat jaar betreft, een beroep te doen op Beschikking nr. 3632/93/EGKS van de Commissie(2), HEEFT DE VOLGENDE BESCHIKKING GEGEVEN: Artikel 1 Deze beschikking is van toepassing op de indiening door de lidstaten van de bedrijfssluitingsplannen en/of plannen inzake toegang tot kolenreserves, op elke wijziging van deze plannen alsook op de notificatie van de financiële maatregelen die de lidstaten voornemens zijn te nemen ten gunste van de kolenindustrie in de loop van een kolenjaar. Artikel 2 Voor de toepassing van deze beschikking wordt onder \"productie-eenheid\" verstaan: het geheel van de plaatsen voor de winning van steenkool en de hiertoe ten dienste staande infrastructuren, ondergronds of bovengronds, die in staat zijn onafhankelijk van andere productie-eenheden ruwe steenkool te produceren, met inachtneming van de wetgeving van de lidstaat op het gebied van veiligheid en gezondheid in de extractieve bedrijven. De \"productiekosten\" en de \"verliezen bij de lopende productie\" zoals gedefinieerd in artikel 2, onder e) en f), van Verordening (EG) nr. 1407/2002 zijn te berekenen voor elke productie-eenheid. Artikel 3 Om de Commissie in staat te stellen na te gaan of de in artikel 4 en artikel 5, lid 3, van Verordening (EG) nr. 1407/2002 vastgestelde voorwaarden en criteria zijn gerespecteerd, delen de lidstaten de inlichtingen mee bedoeld bij artikel 9, lid 4 en artikel 9, lid 6, onder b), c), e) en f) van de genoemde verordening met gebruikmaking van de volgende formulieren: a) voor de ondergrondse productie-eenheden: de formulieren A.1 en B.1 in bijlage I van deze beschikking; b) voor de bovengrondse productie-eenheden: de formulieren A.2 en B.2 in bijlage II van deze beschikking. Artikel 4 Om de Commissie in staat te stellen na te gaan of de in artikel 5, lid 2, van Verordening (EG) nr. 1407/2002 vastgestelde voorwaarden en criteria zijn gerespecteerd, delen de lidstaten de inlichtingen mee bedoeld bij artikel 9, lid 5, van de genoemde verordening met gebruikmaking van de volgende formulieren: a) voor de ondergrondse productie-eenheden: formulier A.1 in bijlage I en formulier D in bijlage III van deze beschikking; b) voor de bovengrondse productie-eenheden: formulier A.2 in bijlage II en formulier D in bijlage III van deze beschikking. Artikel 5 Om de Commissie in staat te stellen de financiële maatregelen te onderzoeken ten gunste van de kolenindustrie in de loop van het volgende kolenjaar, notificeren de lidstaten de inlichtingen bedoeld bij artikel 9, lid 10, van Verordening (EG) nr. 1407/2002 met gebruikmaking van de volgende formulieren: a) voor de ondergrondse productie-eenheden: formulier B.1 en C.1 in bijlage I van deze beschikking; b) voor de bovengrondse productie-eenheden: formulier B.2 en C.2 in bijlage II van deze beschikking. Artikel 6 Genotificeerd worden in een vrij te kiezen formaat: a) de inlichtingen betreffende de kosten bedoeld om te worden gedekt door steun bedoeld bij artikel 7 van Verordening (EG) nr. 1407/2002, conform de kostencategorieën gedefinieerd in de bijlage van de genoemde verordening. b) de inlichtingen bedoeld bij artikel 9, lid 2, artikel 9, lid 6, onder a), d) en g) alsook artikel 9, lid 7, van de genoemde verordening. Artikel 7 De documenten die worden ontvangen of opgesteld door de nationale overheidsdiensten ter uitvoering van deze beschikking dienen te worden gecentraliseerd bij de nationale diensten en moeten ter beschikking worden gehouden van de Commissie. Artikel 8 Deze beschikking is gericht tot de lidstaten. Gedaan te Brussel, 17 oktober 2002. Voor de Commissie Loyola De Palacio Vice-voorzitster (1) PB L 205 van 2.8.2002, blz. 1. (2) PB L 329 van 31.12.1993, blz. 12. BIJLAGE I >PIC FILE= \"L_2002300NL.004402.TIF\"> >PIC FILE= \"L_2002300NL.004501.TIF\"> >PIC FILE= \"L_2002300NL.004601.TIF\"> >PIC FILE= \"L_2002300NL.004701.TIF\"> >PIC FILE= \"L_2002300NL.004801.TIF\"> BIJLAGE II >PIC FILE= \"L_2002300NL.004902.TIF\"> >PIC FILE= \"L_2002300NL.005001.TIF\"> >PIC FILE= \"L_2002300NL.005101.TIF\"> >PIC FILE= \"L_2002300NL.005201.TIF\"> >PIC FILE= \"L_2002300NL.005301.TIF\"> BIJLAGE III >PIC FILE= \"L_2002300NL.005402.TIF\"> >PIC FILE= \"L_2002300NL.005501.TIF\"> >PIC FILE= \"L_2002300NL.005601.TIF\"> >PIC FILE= \"L_2002300NL.005701.TIF\">",
  "source": "EUR LEX"
}