{
  "url": "http://www.w3.org/1999/xhtml\">",
  "content": "L_2014165NL.01000101.xml 4.6.2014 NL Publicatieblad van de Europese Unie L 165/1 BESLUIT VAN DE RAAD van 22 oktober 2013 betreffende de goedkeuring van de sluiting door de Commissie, namens de Europese Gemeenschap voor Atoomenergie, van het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, om rekening te houden met de toetreding van de Republiek Kroatië tot de Europese Unie (2014/315/Euratom) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, tweede alinea, Gezien de aanbeveling van de Europese Commissie, Overwegende hetgeen volgt: (1) Op 24 september 2012 heeft de Raad de Commissie gemachtigd onderhandelingen te openen met Montenegro met het oog op de sluiting van een protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, om rekening te houden met de toetreding van de Republiek Kroatië tot de Europese Unie („het protocol”). (2) Die onderhandelingen zijn met succes afgerond door parafering van het protocol op 16 mei 2013. (3) De sluiting van het protocol door de Commissie dient te worden goedgekeurd met betrekking tot de onderdelen die tot de bevoegdheid van de Europese Gemeenschap voor Atoomenergie behoren. (4) Het protocol wordt met betrekking tot de onderdelen die tot de bevoegdheid van de Unie en haar lidstaten behoren volgens een afzonderlijke procedure ondertekend en gesloten, HEEFT HET VOLGENDE BESLUIT VASTGESTELD: Enig artikel De sluiting door de Europese Commissie, namens de Europese Gemeenschap voor Atoomenergie, van het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, om rekening te houden met de toetreding van de Republiek Kroatië tot de Europese Unie wordt goedgekeurd. De tekst van het protocol is gehecht aan het besluit betreffende de ondertekening. Gedaan te Luxemburg, 22 oktober 2013. Voor de Raad De voorzitter L. LINKEVIČIUS",
  "source": "EUR LEX"
}