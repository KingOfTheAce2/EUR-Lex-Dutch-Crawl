{
  "url": "http://www.w3.org/1999/xhtml\"><!--",
  "content": "L_2012174NL.01002401.xml 4.7.2012 NL Publicatieblad van de Europese Unie L 174/24 BESLUIT VAN DE COMMISSIE van 2 juli 2012 tot bijwerking van de bijlage bij de monetaire overeenkomst tussen de Europese Unie en Vaticaanstad (2012/355/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien de monetaire overeenkomst van 17 december 2009 tussen de Europese Unie en Vaticaanstad, en met name artikel 8, lid 3, Overwegende hetgeen volgt: (1) Krachtens artikel 8 van de monetaire overeenkomst tussen de Europese Unie en Vaticaanstad (hierna „de monetaire overeenkomst” genoemd) moet Vaticaanstad rechtsbesluiten en -regels van de Unie op het gebied van eurobankbiljetten en -munten, voorkoming van witwassen van geld, preventie van fraude met en vervalsing van contante en girale betaalmiddelen, medailles en penningen, en statistische rapportageverplichtingen ten uitvoer leggen. Deze besluiten zijn vermeld in de bijlage bij de monetaire overeenkomst. (2) De bijwerking van de bijlage vindt plaats in overeenstemming met artikel 8, lid 3, van de monetaire overeenkomst, waarin is bepaald dat de bijlage jaarlijks door de Commissie dient te worden gewijzigd teneinde met de nieuwe toepasselijke EU-rechtsbesluiten en -regels, alsook met de wijzigingen in de bestaande EU-rechtsbesluiten en -regels rekening te houden. Eén besluit is ingetrokken en twee nieuwe Uniebesluiten, die onder het toepassingsgebied van artikel 8, lid 1, van de monetaire overeenkomst vallen, zijn vastgesteld en dienen dan ook in de bijlage te worden opgenomen. (3) Besluit van de Raad van 29 april 1999 waarbij het mandaat van Europol wordt uitgebreid tot de bestrijding van valsemunterij en de vervalsing van betaalmiddelen ( 1 ) is achterhaald en dus uit de bijlage geschrapt. Zodra het nieuwe rechtsinstrument op grond waarvan Europol samenwerkingsovereenkomsten met derde landen mag ondertekenen in werking is getreden, zal het nieuwe instrument aan de bijlage bij de monetaire overeenkomst worden toegevoegd. (4) Verordening (EU) nr. 1210/2010 van het Europees Parlement en de Raad van 15 december 2010 betreffende de echtheidscontrole van euromunten en de behandeling van euromunten die ongeschikt zijn voor circulatie ( 2 ) is vastgesteld. Deze verordening valt binnen de werkingssfeer van artikel 8, lid 1, van de monetaire overeenkomst en dient dan ook in de bijlage te worden opgenomen. (5) Besluit ECB/2010/14 van de Europese Centrale Bank van 16 september 2010 inzake echtheids- en geschiktheidscontroles en het opnieuw in omloop brengen van eurobankbiljetten ( 3 ) is vastgesteld. Dit besluit valt binnen de werkingssfeer van artikel 8, lid 1, van de monetaire overeenkomst en dient dus eveneens in de bijlage te worden opgenomen. (6) De bijlage bij de monetaire overeenkomst dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Enig artikel De bijlage bij de monetaire overeenkomst tussen de Europese Unie en Vaticaanstad wordt vervangen door de bijlage bij dit besluit. Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 2 juli 2012. Voor de Commissie De voorzitter José Manuel BARROSO ( 1 ) PB C 149 van 28.5.1999, blz. 16 . ( 2 ) PB L 339 van 22.12.2010, blz. 1 . ( 3 ) PB L 267 van 9.10.2010, blz. 1 . BIJLAGE „BIJLAGE Toe te passen wettelijke bepalingen Uiterste toepassingsdatum Voorkoming van witwassen van geld Richtlijn 2005/60/EG van het Europees Parlement en de Raad van 26 oktober 2005 tot voorkoming van het gebruik van het financiële stelsel voor het witwassen van geld en de financiering van terrorisme, PB L 309 van 25.11.2005, blz. 15 . Gewijzigd bij: Richtlijn 2008/20/EG van het Europees Parlement en de Raad van 11 maart 2008 tot wijziging van Richtlijn 2005/60/EG tot voorkoming van het gebruik van het financiële stelsel voor het witwassen van geld en de financiering van terrorisme, wat de aan de Commissie verleende uitvoeringsbevoegdheden betreft, PB L 76 van 19.3.2008, blz. 46 . Richtlijn 2006/70/EG van de Commissie van 1 augustus 2006 tot vaststelling van uitvoeringsmaatregelen van Richtlijn 2005/60/EG van het Europees Parlement en de Raad wat betreft de definitie van politiek prominente personen en wat betreft de technische criteria voor vereenvoudigde klantenonderzoeksprocedures en voor vrijstellingen op grond van occasionele of zeer beperkte financiële activiteiten, PB L 214 van 4.8.2006, blz. 29 . Verordening (EG) nr. 1781/2006 van het Europees Parlement en de Raad van 15 november 2006 betreffende bij geldovermakingen te voegen informatie over de betaler, PB L 345 van 8.12.2006, blz. 1 . Verordening (EG) nr. 1889/2005 van het Europees Parlement en de Raad van 26 oktober 2005 betreffende de controle van liquide middelen die de Gemeenschap binnenkomen of verlaten, PB L 309 van 25.11.2005, blz. 9 . Kaderbesluit 2001/500/JBZ van de Raad van 26 juni 2001 inzake het witwassen van geld, de identificatie, opsporing, bevriezing, inbeslagneming en confiscatie van hulpmiddelen en van opbrengsten van misdrĳven, PB L 182 van 5.7.2001, blz. 1 . 31.12.2010 Preventie van fraude en vervalsing Verordening (EG) nr. 1338/2001 van de Raad van 28 juni 2001 tot vaststelling van maatregelen die noodzakelĳk zĳn voor de bescherming van de euro tegen valsemunterĳ, PB L 181 van 4.7.2001, blz. 6 . Gewijzigd bij: Verordening (EG) nr. 44/2009 van de Raad van 18 december 2008 tot wijziging van Verordening (EG) nr. 1338/2001 tot vaststelling van maatregelen die noodzakelijk zijn voor de bescherming van de euro tegen valsemunterij, PB L 17 van 22.1.2009, blz. 1 . 31.12.2010 Verordening (EG) nr. 2182/2004 van de Raad van 6 december 2004 betreffende op euromunten lijkende medailles en penningen, PB L 373 van 21.12.2004, blz. 1 . Gewijzigd bij: Verordening (EG) nr. 46/2009 van de Raad van 18 december 2008 tot wijziging van Verordening (EG) nr. 2182/2004 betreffende op euromunten lijkende medailles en penningen, PB L 17 van 22.1.2009, blz. 5 . 31.12.2010 Kaderbesluit 2000/383/JBZ van de Raad van 29 mei 2000 tot versterking, door middel van strafrechtelijke en andere sancties, van de bescherming tegen valsemunterij in verband met het in omloop brengen van de euro, PB L 140 van 14.6.2000, blz. 1 . Gewijzigd bij: Kaderbesluit 2001/888/JBZ van de Raad van 6 december 2001 tot wĳziging van Kaderbesluit 2000/383/JBZ tot versterking, door middel van strafrechtelĳke en andere sancties, van de bescherming tegen valsemunterĳ in verband met het in omloop brengen van de euro, PB L 329 van 14.12.2001, blz. 3 . 31.12.2010 Besluit 2001/923/EG van de Raad van 17 december 2001 tot vaststelling van een actieprogramma inzake uitwisselingen, bĳstand en opleiding voor de bescherming van de euro tegen valsemunterĳ (programma „Pericles”), PB L 339 van 21.12.2001, blz. 50 . Gewijzigd bij: Besluit 2006/75/EG van de Raad van 30 januari 2006 tot wijziging en uitbreiding van de werking van Besluit 2001/923/EG tot vaststelling van een actieprogramma inzake uitwisselingen, bijstand en opleiding voor de bescherming van de euro tegen valsemunterij (programma Pericles), PB L 36 van 8.2.2006, blz. 40 . Besluit 2006/849/EG van de Raad van 20 november 2006 tot wijziging en uitbreiding van de werking van Besluit 2001/923/EG tot vaststelling van een actieprogramma inzake uitwisselingen, bijstand en opleiding voor de bescherming van de euro tegen valsemunterij (programma Pericles), PB L 330 van 28.11.2006, blz. 28 . 31.12.2010 Besluit 2001/887/JBZ van de Raad van 6 december 2001 inzake de bescherming van de euro tegen valsemunterĳ, PB L 329 van 14.12.2001, blz. 1 . 31.12.2010 Kaderbesluit 2001/413/JBZ van de Raad van 28 mei 2001 betreffende de bestrĳding van fraude en vervalsing in verband met andere betaalmiddelen dan contanten, PB L 149 van 2.6.2001, blz. 1 . 31.12.2010 Regels betreffende eurobankbiljetten en -munten Verordening (EG) nr. 975/98 van de Raad van 3 mei 1998 over de denominaties en technische specificaties van voor circulatie bestemde euromuntstukken, PB L 139 van 11.5.1998, blz. 6 . Gewijzigd bij Verordening (EG) nr. 423/1999 van de Raad van 22 februari 1999 tot wijziging van Verordening (EG) nr. 975/98 over de denominaties en technische specificaties van voor circulatie bestemde euromuntstukken, PB L 52 van 27.2.1999, blz. 2 . 31.12.2010 Conclusies van de Raad van 10 mei 1999 betreffende het kwaliteitszorgsysteem voor de euromunten 31.12.2010 Conclusies van de Raad van 23 november 1998 en van 5 november 2002 betreffende euromunten voor verzamelaars 31.12.2010 Aanbeveling 2009/23/EG van de Commissie van 19 december 2008 betreffende gemeenschappelijke richtsnoeren voor de nationale zijde en de uitgifte van voor circulatie bestemde euromuntstukken, PB L 9 van 14.1.2009, blz. 52 . 31.12.2010 Mededeling van de Commissie van 22 oktober 2001 over de auteursrechtelijke bescherming van het ontwerp van de gemeenschappelijke zijde van de euromuntstukken (COM(2001) 600 final), PB C 318 van 13.11.2001, blz. 3 . 31.12.2010 Richtsnoer ECB/2003/5 van de Europese Centrale Bank van 20 maart 2003 betreffende de tenuitvoerlegging van maatregelen tegen niet-conforme reproducties van eurobankbiljetten en betreffende de vervanging en het uit circulatie nemen van eurobankbiljetten, PB L 78 van 25.3.2003, blz. 20 . 31.12.2010 Besluit ECB/2003/4 van de Europese Centrale Bank van 20 maart 2003 betreffende de denominaties, specificaties, reproductie, vervanging en het uit circulatie nemen van eurobankbiljetten, PB L 78 van 25.3.2003, blz. 16 . 31.12.2010 Verordening (EU) nr. 1210/2010 van het Europees Parlement en de Raad van 15 december 2010 betreffende de echtheidscontrole van euromunten en de behandeling van euromunten die ongeschikt zijn voor circulatie, PB L 339 van 22.12.2010, blz. 1 . 31.12.2012 Besluit ECB/2010/14 van de Europese Centrale Bank van 16 september 2010 inzake echtheids- en geschiktheidscontroles en het opnieuw in omloop brengen van eurobankbiljetten, PB L 267 van 9.10.2010, blz. 1 . 31.12.2012”",
  "source": "EUR LEX"
}