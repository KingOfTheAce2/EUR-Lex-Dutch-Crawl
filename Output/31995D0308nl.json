{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0308:NL:HTML\">",
  "content": "EUR-Lex - 31995D0308 - NL Avis juridique important | 31995D0308 95/308/EG: Besluit van de Raad van 24 juli 1995 betreffende de sluiting namens de Gemeenschap van het Verdrag inzake de bescherming en het gebruik van grensoverschrijdende waterlopen en internationale meren Publicatieblad Nr. L 186 van 05/08/1995 blz. 0042 - 0058 BESLUIT VAN DE RAAD van 24 juli 1995 betreffende de sluiting namens de Gemeenschap van het Verdrag inzake de bescherming en het gebruik van grensoverschrijdende waterlopen en internationale meren (95/308/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 130 S, lid 1, juncto artikel 228, lid 2, eerste zin, en lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal ComitÃ© (3), Overwegende dat de Commissie namens de Gemeenschap heeft deelgenomen aan onderhandelingen in het kader van een ad hoc werkgroep met als doel een Verdrag betreffende de bescherming en het gebruik van grensoverschrijdende waterlopen en internationale meren op te stellen; Overwegende dat dit Verdrag op 18 maart 1992 te Helsinki namens de Gemeenschap is ondertekend; Overwegende dat dit Verdrag allereerst tot doel heeft een kader vast te stellen voor bilaterale of multilaterale samenwerking om de vervuiling van grensoverschrijdende waterlopen te voorkomen en te beheersen en om een rationeel gebruik van de watervoorraden van de Lid-Staten van de Economische Commissie voor Europa van de Verenigde Naties te verzekeren; Overwegende dat de Gemeenschap op het door het Verdrag bestreken gebied maatregelen heeft vastgesteld en dat zij in verband met deze kwesties bevoegd is internationale verplichtingen aan te gaan; Overwegende dat het beleid van de Gemeenschap op milieugebied bijdraagt tot het nastreven van doelstellingen inzake het behoud, de bescherming en de verbetering van de kwaliteit van het milieu, de bescherming van de gezondheid van de mens en een behoedzaam en rationeel gebruik van de natuurlijke hulpbronnen met het oog op een duurzame ontwikkeling; Overwegende dat het milieubeleid van de Gemeenschap in zijn geheel gericht is op een versterking van de internationale samenwerking, teneinde tot een hoog beschermingsniveau te komen en dat dit beleid berust op het voorzorgsbeginsel en het beginsel van preventief handelen, het beginsel dat aantastingen van het milieu bij voorrang aan de bron dienen te worden bestreden, en het beginsel dat de vervuiler betaalt; Overwegende dat de Gemeenschap en de Lid-Staten in het kader van hun onderscheiden bevoegdheden met derde landen en bevoegde internationale organisaties samenwerken; Overwegende dat de sluiting van het Verdrag door de Gemeenschap bijdraagt tot de verwezenlijking van de in aritkel 130 R van het Verdrag genoemde doelstellingen, BESLUIT: Artikel 1 Het Verdrag betreffende de bescherming en het gebruik van grensoverschrijdende waterlopen en internationale meren wordt namens de Gemeenschap goedgekeurd. De tekst van het Verdrag is opgenomen in bijlage I. Artikel 2 De Voorzitter van de Raad is gemachtigd de persoon (personen) aan te wijzen die bevoegd is (zijn) om, overeenkomstig artikel 25 van genoemd Verdrag, de akte van goedkeuring neder te leggen bij het Secretariaat-generaal van de Verenigde Naties. Deze persoon (personen) legt (leggen) tegelijkertijd de in bijlage II vervatte verklaring inzake de bevoegdheden neder. Gedaan te Brussel, 24 juli 1995. Voor de Raad De Voorzitter P. SOLBES MIRA (1) PB nr. C 212 van 5. 8. 1993, blz. 60. (2) PB nr. C 128 van 9. 5. 1994. (3) PB nr. C 34 van 2. 2. 1994, blz. 1.",
  "source": "EUR LEX"
}