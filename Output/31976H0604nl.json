{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976H0604:NL:HTML\">",
  "content": "EUR-Lex - 31976H0604 - NL Avis juridique important | 31976H0604 76/604/EEG: Aanbeveling van de Commissie van 14 juli 1976 aan de Lid-Staten over het gebruik van stro Publicatieblad Nr. L 195 van 21/07/1976 blz. 0015 - 0015 ++++ AANBEVELING VAN DE COMMISSIE van 14 juli 1976 aan de Lid-Staten over het gebruik van stro ( 76/604/EEG ) I Tal van gebieden in de Gemeenschap worden sinds enkele weken geteisterd door een ernstige droogte die heeft geleid tot een aanzienlijke daling in de produktie van voedergewassen . Daar op de markt voor deze produkten schaarste heerst , zijn de prijzen aanmerkelijk gestegen en zijn in bepaalde veehouderijgebieden van de Gemeenschap voorzieningsmoeilijkheden ontstaan die in de komende maanden nog groter kunnen worden . II In de graangebieden wordt het stro door de landbouwers na de oogst gewoonlijk verbrand of ondergeploegd . Dit stro nu kan de voedergewassen vervangen . Bij de hierboven aangegeven schaarste lijkt het dienstig te stimuleren dat het stro als veevoeder wordt gebruikt , om zo te bereiken dat de te geringe produktie van voedergewassen althans gedeeltelijk wordt goedgemaakt . Voorts dient erop gewezen te worden dat het verbranden van stro bij de huidige droogte talrijke branden kan veroorzaken . III Daarom beveelt de Commissie de Lid-Staten aan de nodige maatregelen te nemen om het gebruik van stro als veevoeder te bevorderen , inzonderheid door verbranding en onderploeging te verbieden . Gedaan te Brussel , 14 juli 1976 . Voor de Commissie P . J . LARDINOIS Lid van de Commissie",
  "source": "EUR LEX"
}