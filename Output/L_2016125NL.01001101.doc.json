{
  "url": "http://www.w3.org/1999/xhtml\"><!--",
  "content": "L_2016125NL.01001101.xml 13.5.2016 NL Publicatieblad van de Europese Unie L 125/11 BESLUIT (GBVB) 2016/712 VAN DE RAAD van 12 mei 2016 tot wijziging van Besluit 2014/486/GBVB betreffende de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 22 juli 2014 Besluit 2014/486/GBVB ( 1 ) vastgesteld. (2) Bij Besluit 2014/486/GBVB, als gewijzigd bij Besluit (GBVB) 2015/2249 ( 2 ) , werd voor EUAM Ukraine voorzien in een referentiebedrag tot en met 30 november 2016 en in een mandaat tot en met 30 november 2017. (3) Het referentiebedrag dient te worden aangepast en Besluit 2014/486/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 14, lid 1, van Besluit 2014/486/GBVB wordt vervangen door: „1.   Het financiële referentiebedrag ter dekking van de uitgaven in verband met EUAM Ukraine bedraagt tot en met 30 november 2014, 2 680 000 EUR. Het financiële referentiebedrag ter dekking van de uitgaven in verband met EUAM Ukraine voor de periode van 1 december 2014 tot en met 30 november 2015 bedraagt 13 100 000 EUR. Het financiële referentiebedrag ter dekking van de uitgaven voor EUAM Ukraine voor de periode van 1 december 2015 tot en met 30 november 2016 bedraagt 17 670 000 EUR. Het financiële referentiebedrag voor de daaropvolgende perioden wordt door de Raad vastgesteld.”. Artikel 2 Inwerkingtreding Dit besluit treedt in werking op de datum van de vaststelling ervan. Gedaan te Brussel, 12 mei 2016. Voor de Raad De voorzitter F. MOGHERINI ( 1 ) Besluit 2014/486/GBVB van de Raad van 22 juli 2014 betreffende de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) ( PB L 217 van 23.7.2014, blz. 42 ). ( 2 ) Besluit (GBVB) 2015/2249 van de Raad van 3 december 2015 tot wijziging van Besluit 2014/486/GBVB betreffende de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) ( PB L 318 van 4.12.2015, blz. 38 ).",
  "source": "EUR LEX"
}