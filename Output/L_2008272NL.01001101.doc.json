{
  "url": "http://www.w3.org/1999/xhtml\">",
  "content": "L_2008272NL.01001101.xml 14.10.2008 NL Publicatieblad van de Europese Unie L 272/11 BESCHIKKING VAN DE COMMISSIE van 1 oktober 2008 inzake de subsidieerbaarheid van de door sommige lidstaten in 2008 verrichte uitgaven voor het verzamelen en beheren van gegevens die essentieel zijn voor de tenuitvoerlegging van het gemeenschappelijk visserijbeleid (Kennisgeving geschied onder nummer C(2008) 4013) (2008/793/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 861/2006 van de Raad van 22 mei 2006 houdende communautaire financieringsmaatregelen voor de tenuitvoerlegging van het gemeenschappelijk visserijbeleid en op het gebied van het zeerecht ( 1 ) , en met name op artikel 24, lid 1, Overwegende hetgeen volgt: (1) Bij Verordening (EG) nr. 861/2006 is vastgesteld tegen welke voorwaarden de lidstaten een bijdrage van de Gemeenschap kunnen ontvangen voor uitgaven die zij in het kader van hun nationale programma’s voor het verzamelen en beheren van gegevens verrichten. (2) Deze programma’s moeten worden opgesteld overeenkomstig Verordening (EG) nr. 1543/2000 van de Raad van 29 juni 2000 tot instelling van een communautair kader voor het verzamelen en beheren van gegevens die essentieel zijn voor het gemeenschappelijk visserijbeleid ( 2 ) en Verordening (EG) nr. 1639/2001 van de Commissie van 25 juli 2001 tot vaststelling van het communautaire minimumprogramma en uitgebreide programma voor gegevensverzameling in de visserijsector en tot vaststelling van de uitvoeringsbepalingen voor Verordening (EG) nr. 1543/2000 van de Raad ( 3 ) . (3) België, Bulgarije, Denemarken, Duitsland, Estland, Griekenland, Spanje, Frankrijk, Ierland, Italië, Cyprus, Letland, Litouwen, Malta, Nederland, Polen, Portugal, Finland, Roemenië, Slovenië, Zweden en het Verenigd Koninkrijk hebben hun nationale programma’s voor 2008 ingediend overeenkomstig artikel 6, lid 1, van Verordening (EG) nr. 1543/2000. Deze lidstaten hebben tevens een financiële bijdrage van de Gemeenschap aangevraagd. (4) De Commissie heeft de programma’s van de lidstaten onderzocht en heeft de subsidiabiliteit van de uitgaven beoordeeld. (5) In artikel 5, lid 1, van Verordening (EG) nr. 1543/2000 is de basis gelegd voor een communautair minimumprogramma dat de voor de wetenschappelĳke evaluaties onontbeerlĳke gegevens omvat, alsmede voor een uitgebreid communautair programma dat, behalve de gegevens van het minimumprogramma, gegevens omvat die de wetenschappelĳke evaluatie significant vooruit kunnen helpen. (6) Krachtens artikel 24, lid 3, onder b), van Verordening (EG) nr. 861/2006 dient de Commissie een besluit te nemen over het percentage van de financiële bijdrage. Krachtens artikel 16 van Verordening (EG) nr. 861/2006 mag de medefinanciering die de Gemeenschap voor het verzamelen van basisgegevens verleent, niet meer bedragen dan 50 % van de subsidiabele uitgaven die de lidstaten voor de uitvoering van een programma voor het verzamelen en beheren van gegevens verrichten. In artikel 24, lid 2, van de reeds genoemde verordening is bepaald dat voorrang moet worden gegeven aan de acties die het meest geschikt zijn om het verzamelen van de voor het GVB benodigde gegevens te verbeteren. (7) Om het de lidstaten gemakkelijker te maken hun nationale programma uit te voeren, dient hun een voorschot te worden verleend. De volledige financiële bijdrage van de Gemeenschap ten gunste van de nationale programma’s mag slechts worden betaald indien de Commissie het in artikel 6, lid 2, van Verordening (EG) nr. 1639/2001 bedoelde technische jaarverslag en de daarmee gepaard gaande kosten heeft goedgekeurd. (8) Deze beschikking dient te worden beschouwd als een financieringsbesluit in de zin van artikel 75, lid 2, van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 4 ) . (9) De in deze beschikking vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 Bij deze beschikking worden, voor 2008, het bedrag van de subsidiabele uitgaven van elke lidstaat voor het verzamelen en beheren van gegevens die essentieel zijn voor het gemeenschappelijk visserijbeleid, en de financiële bijdrage van de Gemeenschap vastgesteld. Artikel 2 De in bijlage I opgenomen uitgaven voor het verzamelen en het beheren van voor het gemeenschappelijk visserijbeleid essentiële gegevens komen in aanmerking voor een financiële bijdrage van de Gemeenschap van maximaal 50 % van de subsidiabele uitgaven in het kader van het minimumprogramma als bedoeld in artikel 5 van Verordening (EG) nr. 1543/2000. Artikel 3 De in bijlage II opgenomen uitgaven voor het verzamelen en het beheren van voor het gemeenschappelijk visserijbeleid essentiële gegevens komen in aanmerking voor een financiële bijdrage van de Gemeenschap van maximaal 35 % van de subsidiabele uitgaven in het kader van het uitgebreide programma als bedoeld in artikel 5 van Verordening (EG) nr. 1543/2000. Artikel 4 1.   De Gemeenschap betaalt na kennisgeving van deze beschikking aan de lidstaten een eerste tranche van 50 % van de in de bijlagen I en II opgenomen financiële bijdrage van de Gemeenschap. 2.   Uiterlijk op 31 mei 2009 dienen de lidstaten de volgende stukken in: a) een technisch verslag als bedoeld in artikel 6, lid 2, van Verordening (EG) nr. 1639/2000; b) een aanvraag tot vergoeding van in 2008 door hen verrichte uitgaven, samen met een financieel verslag en bewijsstukken. 3.   De tweede tranche van de financiële bijdrage van de Gemeenschap wordt betaald na ontvangst en goedkeuring van de in lid 2 bedoelde financiële en technische verslagen. Artikel 5 1.   De wisselkoers van de euro die wordt gebruikt voor de berekening van de bedragen die in het kader van deze beschikking subsidiabel zijn, is de in mei 2007 geldende koers. 2.   De uitgavendeclaraties in nationale valuta die worden ingediend door de lidstaten die niet deelnemen aan de derde fase van de Economische en Monetaire Unie, worden in euro omgerekend tegen de koers die geldt voor de maand waarin de Commissie die declaraties ontvangt. Artikel 6 Deze beschikking is gericht tot de lidstaten. Gedaan te Brussel, 1 oktober 2008. Voor de Commissie Joe BORG Lid van de Commissie ( 1 ) PB L 160 van 14.6.2006, blz. 1 . ( 2 ) PB L 176 van 15.7.2000, blz. 1 . ( 3 ) PB L 222 van 17.8.2001, blz. 53 . ( 4 ) PB L 248 van 16.9.2002, blz. 1 . BIJLAGE I MINIMUMPROGRAMMA (in EUR) Lidstaat Subsidiabele uitgaven Maximumbijdrage van de Gemeenschap BELGIË 1 258 218 629 109 BULGARIJE 196 760 98 380 CYPRUS 524 938 262 469 DENEMARKEN 5 314 755 2 657 377 DUITSLAND 3 032 194 1 516 097 ESTLAND 588 717 294 359 GRIEKENLAND 1 890 488 945 244 SPANJE 8 041 538 4 020 769 FRANKRIJK 7 894 314 3 947 157 IERLAND 4 572 608 2 286 304 ITALIË 4 272 453 2 136 227 LETLAND 407 811 203 905 LITOUWEN 141 602 70 801 MALTA 485 022 242 511 NEDERLAND 3 356 144 1 678 072 POLEN 729 794 364 897 PORTUGAL 3 398 883 1 699 441 ROEMENIË 420 866 210 433 SLOVENIË 178 910 89 455 FINLAND 1 447 228 723 614 ZWEDEN 3 345 165 1 672 582 VERENIGD KONINKRIJK 7 266 446 3 633 223 Totaal 58 764 854 29 382 426 BIJLAGE II UITGEBREID PROGRAMMA (in EUR) Lidstaat Subsidiabele uitgaven Maximumbijdrage van de Gemeenschap BELGIË — — BULGARIJE — — CYPRUS — — DENEMARKEN — — DUITSLAND 744 300 260 505 ESTLAND 37 300 13 055 GRIEKENLAND 243 180 85 113 SPANJE 1 377 713 482 200 FINLAND 159 392 55 787 FRANKRIJK 438 480 153 468 IERLAND 540 267 189 093 ITALIË 581 666 203 583 LETLAND 10 817 3 786 LITOUWEN MALTA — — NEDERLAND 437 111 152 989 POLEN PORTUGAL 247 515 86 630 ROEMENIË — — SLOVENIË — — ZWEDEN 60 457 21 160 VERENIGD KONINKRIJK 1 024 755 358 664 Totaal 5 902 953 2 066 033",
  "source": "EUR LEX"
}