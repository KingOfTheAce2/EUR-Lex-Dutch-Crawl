{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983Y0203(01):NL:HTML\">",
  "content": "EUR-Lex - 31983Y0203(01) - NL Avis juridique important | 31983Y0203(01) Resolutie van de Raad van 25 januari 1983 inzake de aanpassing van de produktiecapaciteit en de verbetering van de produktiviteit in de visserijsector Publicatieblad Nr. C 028 van 03/02/1983 blz. 0001 - 0003 ++++ RESOLUTIE VAN DE RAAD van 25 januari 1983 inzake de aanpassing van de produktiecapaciteit en de verbetering van de produktiviteit in de visserijsector DE RAAD VAN DE EUROPESE GEMEENSCHAPPEN , NEEMT DE VOLGENDE RESOLUTIE AAN : Als complement op de besluiten inzake de instandhouding en het beheer van de visbestanden komt de Raad overeen binnen zes maanden specifieke gemeenschappelijke maatregelen in werking te doen treden tot aanpassing van de produktiecapaciteit en verbetering van de produktiviteit in de visserijsector . 1 . Aanpassingen van de produktiecapaciteit a ) Tijdelijke vermindering van de produktiecapaciteit De Lid-Staten kunnen financiële steun invoeren voor tijdelijke stillegging van schepen met een lengte van meer dan 18 m die in gebruik zijn genomen na 1 januari 1966 en die gedurende het voorafgaande jaar ten minste 120 dagen de visserij hebben beoefend . Het bedrag van deze steun , toegekend voor stillegperiodes die de gemiddelde stillegperiodes van de drie voorafgaande jaren overschrijden en die ten minste 45 opeenvolgende dagen bedragen ( of niet opeenvolgend voor erkende producentenorganisaties die stillegplannen opstellen ) , mag 12 % van de aankoopkosten of de verzekerde waarde van de betrokken vaartuigen niet overschrijden . Deze steun neemt de vorm aan van een dagelijkse immobiliteispremie , berekend op de grondslag van een gemiddelde jaarlijkse visserijactiviteit van 250 dagen . De communautaire bijdrage is beperkt tot 50 % van de toegekende premie . De Commissie zal ieder plan voor nationale steun dat wordt medegedeeld overeenkomstig artikel 93 , lid 3 , van het Verdrag en dat er toe strekt ten aanzien van schepen met een lengte van minder dan 18 m soortgelijke maatregelen voor tijdelijke stillegging te nemen als de communautaire maatregelen voor schepen die langer zijn dan 18 m , welwillend in overweging nemen . Communautaire uitgaven : 44 miljoen Ecu over een periode van drie jaar . b ) Definitieve vermindering van de produktiecapaciteit De Lid-Staten kunnen financiële steun invoeren voor buitengebruikstelling van schepen met een lengte van meer dan 12 m . De premie voor buitengebruikstelling wordt slechts toegekend voor schepen die gedurende het voorafgaande jaar ten minste 100 dagen de visserij hebben beoefend . De communautaire bijdrage is beperkt tot 50 % van de voor financiering in aanmerking komende uitgaven , waarvan het maximum wordt vastgestelde op 650 Ecu per BRT . Communautaire uitgaven : 32 miljoen Ecu over een periode van drie jaar . 2 . Heroriëntatie van de produktiecapaciteit a ) Experimentele visserij Financiële bijdrage van de Gemeenschap in de aanmoedingsregelingen , ingesteld door de Lid-Staten voor visreizen van ten minste 30 dagen die worden gemaakt door schepen met een lengte van meer dan 24 m . De communautaire bijdrage is beperkt tot 50 % van de premies toegekend door de Lid-Staten die de voor financiering in aanmerking komende uitgaven , dat wil zeggen het eventuele verlies op de visreis , niet mogen overschrijden . Communautaire uitgaven : 11 miljoen Ecu over een periode van drie jaar . b ) Samenwerking in het kader van een gemeenschappelijke onderneming Financiële bijdrage van de Gemeenschap in de samenwerkingspremies , door de Lid-Staten toegekend aan reders die tijdelijk of definitief deelnemen aan ondernemingen die met natuurlijke of rechtspersonen van een land van het Middellandse-Zeegebied of de Westafrikaanse kust worden opgericht voor gemeenschappelijke exploitatie van de visbestanden van dat land . Het bedrag van de voor financiering in aanmerking komende uitgaven is beperkt tot : - 25 Ecu per BRT en per periode van drie opeenvolgende maanden voor de tijdelijke overbrenging van vaartuigen ; - 400 Ecu per BRT voor de eerste 300 ton en 200 Ecu per BRT per bijkomende ton voor de definitieve overbrenging . De communautaire bijdrage kan niet hoger zijn dan 50 % van de voor financiering in aanmerking komende uitgaven . Communautaire uitgaven : 7 miljoen Ecu over een periode van drie jaar . 3 . Gemeenschappelijke actie voor herstructurering , modernisering en ontwikkeling van de visserij , alsmede voor ontwikkeling van de aquacultuur a ) Bouw en modernisering van schepen Toekenning door de Gemeenschap van financiële bijstand voor projecten inzake bouw of modernisering van vissersvaartuigen met een lengte tussen de loodlijnen tussen 12 en 33 meter , voor zover deze projecten worden uitgevoerd in het kader van door de Lid-Staten op te stellen en door de Commissie goed te keuren meerjarige oriëntatieprogramma's inzake de vissersvloot . De bijstand is in de eerste plaats bestemd voor de ingebruikneming van schepen ter vervanging van oude schepen of van schepen die hun thuishaven krijgen in de kustgebieden waar de visserij traditioneel economisch belangrijk is en in het bijzonder in de gebieden genoemd in bijlage VII van de Resolutie van Den Haag . Communautaire uitgaven : 118 miljoen Ecu over een periode van drie jaar . b ) Ontwikkeling van de aquacultuur Toekenning door de Gemeenschap van financiële bijstand voor de bouw , inrichting en modernisering van installaties voor de aquacultuur . Voorrang wordt verleend aan modelprojecten . Communautaire uitgaven : 34 miljoen Ecu over een periode van drie jaar . Voor de onder a ) en b ) genoemde acties mag de communautaire bijstand niet meer bedragen dan 25 % van de investering , behalve voor projecten met betrekking tot Groenland , Ierland , Noord-Ierland , de Mezzogiorno in Italië en Griekenland ( 1 ) , alsook tot de Franse overzeese departementen , waar de bijdrage 50 % mag zijn . De financiële bijdrage van de Lid-Staat moet ten minste 5 % van de investeringssom bedragen . c ) Kunstmatige structuren voor de herpopulatie Deze maatregel , die uitsluitend geldt voor een kustzone van drie mijl in de Middellandse Zee , betreft de aanleg van kunstmatige structuren voor de herpopulatie van deze zone . De financiële bijdrage van de Gemeenschap kan 50 % bedragen van het investeringsbedrag en de nationale bijdrage moet ten minste 5 % bedragen . Communautaire uitgaven : 4 miljoen Ecu over een periode van drie jaar . 4 . Onderzoek De Raad erkent het nut van een gecoordineerde ontwikkeling van het onderzoek voor de volledige verwezenlijking van de doelstellingen van de gemeenschappelijke visserijpolitiek . In deze zin en in de geest van de beleidslijnen inzake de gemeenschappelijke politiek in de sector wetenschap en technologie , zal de Raad het voorstel voor een verordening inzake de coordinatie en de bevordering van het visserijonderzoek , dat reeds door de Commissie is ingediend , zo spoedig mogelijk opnieuw onderzoeken , met het oog op het vaststellen van passende maatregelen . ( 1 ) Bij gebreke van een definitief besluit inzake de prioritaire gebieden in Griekenland in het kader van de financiële steun van de Gemeenschap aan dit land , zal het voordeel van het verhoogde steunpercentage in het kader van deze actie voorlopig aan het geheel van het Griekse grondgebied worden toegekend , onverminderd de beslissingen die in de toekomst over dit punt kunnen worden getroffen . BIJLAGE Overzicht van de financiële ramingen * ( in miljoen Ecu ) * Voorgestelde maatregel * Totale uitgaven * 1 . Richtlijn inzake produktiecapaciteit * * ( Duur : 3 jaar ) * * a ) tijdelijke stilleging * 44 * b ) buitengebruikstelling * 32 * Subtotaal : 76 2 . Verordening inzake de experimentele visserij en de gemeenschappelijke ondernemingen * * ( Duur : 3 jaar ) * * a ) experimentele visserij * 11 * b ) gemeenschappelijke ondernemingen * 7 * Subtotaal : 18 3 . Verordening inzake een gemeenschappelijke actie voor de herstructurering , enz . * * ( Duur : 3 jaar ) * * a ) bouw en modernisering van vissersschepen * 118 * b ) aquacultuur * 34 * c ) kunstmatige structuren * 4 * Subtotaal : 156 Totaal : 250",
  "source": "EUR LEX"
}