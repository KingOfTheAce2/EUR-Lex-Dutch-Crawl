{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0294:NL:HTML\">",
  "content": "EUR-Lex - 31983D0294 - NL Avis juridique important | 31983D0294 83/294/EEG: Beschikking van de Commissie van 3 juni 1983 waarbij wordt vastgesteld dat het apparaat genaamd ,,Lumonics-High average power CO2 Laser, model TEA-820\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 157 van 15/06/1983 blz. 0027 - 0027 ***** BESCHIKKING  VAN DE COMMISSIE van 3 juni 1983 waarbij wordt vastgesteld dat het apparaat genaamd »Lumonics-High average power CO2 laser, model TEA-820\" niet met vrijstelling van de rechten van het gemeenschappelijk douanetarief mag worden ingevoerd (83/294/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 24 november 1982, Italië de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Lumonics-High average power CO2 laser, model TEA-820\", besteld op 1 oktober 1979 en bestemd om gebruikt te worden voor experimenten op het gebied van de ontleding van moleculen waarbij een hoge energie vereist is en in het bijzonder voor spectroscopische experimenten met de moleculenbundel, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 30 mei 1983 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een laser is; dat dit apparaat, gezien zijn objectieve technische kenmerken, zoals de grote stabiliteit, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd; dat dit in het bijzonder het geval is met het apparaat »TL3\" vervaardigd door Edinburgh Instruments Ltd, Riccarton, Currie, UK-Edinburgh EH14 4AP, met het apparaat »EMG 100/200\" vervaardigd door Lambda Physik, Hans Boecklerstrasse 12, D-3400 Goettingen, en met de apparaten vervaardigd op verzoek door Laser Applications Ltd, Gothenburg Way, Sutton Fields Industrial Estate, UK-Hull HU8 0YE, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Lumonics-High average power CO2 laser, model TEA-820\" waarop de aanvraag van Italië van 24 november 1982 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 3 juni 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}