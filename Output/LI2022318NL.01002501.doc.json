{
  "url": "http://www.w3.org/1999/xhtml\">",
  "content": "LI2022318NL.01002501.xml 12.12.2022 NL Publicatieblad van de Europese Unie LI 318/25 BESLUIT (GBVB) 2022/2431 VAN DE RAAD van 12 december 2022 tot wijziging van Besluit (GBVB) 2016/849 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 mei 2016 Besluit (GBVB) 2016/849 ( 1 ) vastgesteld. (2) In zijn conclusies van 17 juli 2017 heeft de Raad aangegeven dat de Unie zich zal beraden over verdere passende reacties, met name via bijkomende autonome beperkende maatregelen, op acties van de Democratische Volksrepubliek Korea (DVK) die het mondiale regime voor non-proliferatie en ontwapening ondermijnen. (3) Op 22 december 2017 heeft de Veiligheidsraad van de Verenigde Naties (“VN-Veiligheidsraad”) Resolutie 2397 (2017) aangenomen, waarin hij herhaalde dat de DVK zich van nieuwe lanceringen met ballistische rakettechnologie, nieuwe kernproeven en andere provocaties dient te onthouden; onmiddellijk alle activiteiten in verband met haar programma voor ballistische raketten dient te schorsen en haar eerder gedane toezeggingen voor een moratorium op alle raketlanceringen dient te herbevestigen; onmiddellijk volledig, aantoonbaar en definitief afstand dient te doen van al haar kernwapens en bestaande nucleaire programma’s, en alle activiteiten daarrond onmiddellijk dient stop te zetten; en volledig, aantoonbaar en definitief afstand dient te doen van alle andere bestaande programma’s voor massavernietigingswapens en ballistische raketten. (4) Tussen 5 januari en 18 november 2022 heeft de DVK ten minste 63 ballistische raketten afgevuurd, waaronder meerdere intercontinentale ballistische raketten. (5) Op 5 november 2022 heeft de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) namens de Unie een verklaring afgelegd waarin hij de aanzienlijke toename van het aantal illegale raketlanceringen door de DVK, waaronder die van een intercontinentale ballistische raket en van een ballistische korteafstandsraket die neerkwam ten zuiden van de Northern Limit Line, veroordeelde. De hoge vertegenwoordiger stelde dat die acties een gevaarlijke escalatie vormen van de herhaaldelijke schendingen door de DVK van resoluties van de VN-Veiligheidsraad en dat de DVK alarmerend blijk geeft van haar wil het mondiale non-proliferatieregime verder te ondermijnen, hetgeen een ernstige bedreiging vormt voor alle naties en de internationale en regionale vrede en veiligheid ondermijnt. De hoge vertegenwoordiger verklaarde voorts dat die acties een resolute reactie van de VN-Veiligheidsraad vereisen en drong aan op de volledige uitvoering van de sancties, zodat wordt voorkomen dat de DVK zich materiaal, kennis en financiering voor haar illegale wapenprogramma’s verschaft. Op 19 november 2022 legde de hoge vertegenwoordiger een nieuwe verklaring af namens de Unie, waarin hij de lancering door de DVK van een intercontinentale ballistische raket, die op 18 november in de exclusieve economische zone in Japan is neergekomen, afkeurde en de DVK opriep om haar verplichtingen uit hoofde van de resoluties van de VN-Veiligheidsraad na te komen. De hoge vertegenwoordiger herhaalde tevens dat het van cruciaal belang is dat de VN-Veiligheidsraad op gepaste wijze reageert en herinnerde eraan dat alle VN-leden verplicht zijn de sancties van de VN-Veiligheidsraad volledig uit te voeren. (6) In het licht van de aanhoudende activiteiten van de DVK in verband met ballistische raketten, die in strijd zijn met de desbetreffende resoluties van de VN-Veiligheidsraad en een flagrante veronachtzaming van die resoluties vormen, moeten acht personen en vier entiteiten (waaronder twee vaartuigen) worden opgenomen op de in de bijlagen II en III bij Besluit (GBVB) 2016/849 opgenomen lijsten van personen en entiteiten die onderworpen zijn aan beperkende maatregelen. (7) Besluit (GBVB) 2016/849 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen II en III bij Besluit (GBVB) 2016/849 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 12 december 2022. Voor de Raad De voorzitter J. BORRELL FONTELLES ( 1 ) Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( PB L 141 van 28.5.2016, blz. 79 ). BIJLAGE Besluit (GBVB) 2016/849 wordt als volgt gewijzigd: 1) Bijlage II wordt als volgt gewijzigd: a) in deel “I. Personen en entiteiten die verantwoordelijk zijn voor de programma’s van de DVK in verband met kernwapens, ballistische raketten of andere massavernietigingswapens en personen en entiteiten die namens hen of op hun aanwijzing handelen, en entiteiten waarvan de eigendom of de zeggenschap bij hen berust” worden onder “A. Personen” de volgende vermeldingen toegevoegd: Naam Alias Identificatiegegevens Datum van aanwijzing Motivering “32. KIM Kwang Yon 김광연 Geboortedatum: 30.7.1966 Nationaliteit: DVK Geslacht: mannelijk Paspoortnummer: 563210059 (verlopen in 2018); 654410104 (verlopen in 2019) 12.12.2022 Als vertegenwoordiger voor Korea Mining Development Trading Corporation (KOMID) in zuidelijk Afrika neemt KIM Kwang Yon deel aan activiteiten voor een entiteit die op 24 april 2009 door het op grond van Resolutie 1718 (2006) van de VN-Veiligheidsraad ingestelde Sanctiecomité is aangemerkt als betrokken bij of steun verlenend aan programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens. 33. KIM Su Il 김수일 Geboortedatum: 4.3.1985 Nationaliteit: DVK Geslacht: mannelijk Paspoortnummer: 108220348; 745220480 Adres: Ho Chi Minhstad, Vietnam 12.12.2022 KIM Su Il werkt sinds 2016 in Vietnam voor het departement voor munitie-industrie, dat economische, handels-, mijnbouw- en scheepvaartactiviteiten verricht in verband met de bedrijfsactiviteiten van dat departement om buitenlandse valuta te verdienen voor de DVK. KIM Su Il is betrokken bij de uitvoer van Noord-Koreaanse producten zoals antraciet en titaniumconcentraat. Daarnaast verdiende hij buitenlandse valuta met de in- en uitvoer van grondstoffen naar en vanuit de DVK en de uitvoer van Vietnamese goederen naar China en andere landen. Hij is derhalve verantwoordelijk voor financiële activiteiten ter ondersteuning van de nucleaire en ballistische programma’s van de DVK. 34. PAK Kwang Hun 박광훈 BAK Gwang Hun Geboortedatum: 1970 Nationaliteit: DVK Geslacht: mannelijk 12.12.2022 Als vertegenwoordiger voor Korea Ryonbong General Corporation (Ryonbong) neemt PAK Kwang Hun deel aan activiteiten voor een entiteit die op 24 april 2009 door het op grond van Resolutie 1718 (2006) van de VN-Veiligheidsraad ingestelde Sanctiecomité is aangemerkt als betrokken bij of steun verlenend aan programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens. 35. KIM Ho Kyu 김호규 KIM Ho Gyu Geboortedatum: 15.9.1970 Nationaliteit: DVK Geslacht: mannelijk Adres: consulaat-generaal van de DVK in Nakhodka, Russische Federatie Functie of beroep: vertegenwoordiger voor Korea Ryonbong General Corporation (Ryonbong) Vice-consul bij het consulaat-generaal van de DVK in Nakhodka, Russische Federatie 12.12.2022 Als vertegenwoordiger voor Korea Ryonbong General Corporation (Ryonbong) neemt KIM Ho Kyu deel aan activiteiten voor een entiteit die op 24 april 2009 door het op grond van Resolutie 1718 (2006) van de VN-Veiligheidsraad ingestelde Sanctiecomité is aangemerkt als betrokken bij of steun verlenend aan programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens. 36. JONG Yong Nam 정영남 Geboortedatum: 26.1.1966 Nationaliteit: DVK Geslacht: mannelijk Paspoortnummer: PS 927120050 Adres: Minsk, Belarus Functie of beroep: vertegenwoordiger in Minsk van de Tweede Academie voor Natuurwetenschappen van de DVK 12.12.2022 Als vertegenwoordiger in Minsk van een organisatie die rechtstreekse banden onderhoudt met de Tweede Academie voor Natuurwetenschappen in de DVK, neemt JONG Yong Nam deel aan activiteiten voor een bij Resolutie 2094 (2013) van de VN-Veiligheidsraad gesanctioneerde entiteit. Die entiteit staat bekend om haar activiteiten op het gebied van proliferatie ten behoeve van de programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens.” b) in deel “I. Personen en entiteiten die verantwoordelijk zijn voor de programma’s van de DVK in verband met kernwapens, ballistische raketten of andere massavernietigingswapens en personen en entiteiten die namens hen of op hun aanwijzing handelen, en entiteiten waarvan de eigendom of de zeggenschap bij hen berust” wordt onder “B. Entiteiten” de volgende vermelding toegevoegd: Naam Alias Locatie Datum van aanwijzing Overige informatie “6. Ministry of Rocket Industry 로케트공업부 Rocket Industry Department Pyongchon, DVK 12.12.2022 Het VN-panel van deskundigen heeft informatie ontvangen over een persoon in dienst bij ondernemingen die banden hebben met het Ministry of Rocket Industry (Ministerie van Raketindustrie) die betrokken zou zijn bij het verwerven van middelen door de verkoop van applicaties voor hacken via voice phishing. Het VN-panel van deskundigen heeft uit meerdere VN-lidstaten ook informatie ontvangen over een persoon die aluminiumpoeder en andere grondstoffen waarvan bekend is dat ze worden gebruikt in vaste stuwstoffen, heeft aangekocht voor het Ministerie van Raketindustrie. Volgens het VN-panel van deskundigen is het Ministerie van Raketindustrie een agentschap van het departement voor munitie-industrie. Aangezien het departement voor munitie-industrie verantwoordelijk is voor de ontwikkeling van nucleaire en rakettechnologie, is het mogelijk dat de door het Ministerie van Raketindustrie verworven middelen worden ingezet om de bij resoluties van de VN-Veiligheidsraad verboden ontwikkeling van nucleaire en rakettechnologie te ondersteunen.” c) in deel “III. Personen en entiteiten die betrokken zijn bij de levering, aan of vanuit de DVK, van wapens en aanverwant materieel van enigerlei aard, of van voorwerpen, materieel, uitrusting, goederen of technologie die zouden kunnen bijdragen aan programma’s van de DVK in verband met kernwapens, ballistische raketten of andere massavernietigingswapens worden onder “B. Entiteiten” de volgende vermeldingen toegevoegd: Naam Alias Identificatiegegevens Datum van aanwijzing Motivering “1. Unica Type schip: vrachtschip, olietanker Voornaamste plaats van bedrijvigheid: DVK, Volksrepubliek China IMO-nummer: 8514306 12.12.2022 Olietanker en vrachtschip Unica neemt actief deel aan schip-naar-schipoverdrachten van geraffineerde aardolie en het witwassen van scheepsidentificaties om daadwerkelijk geraffineerde aardolie te leveren aan de DVK, hetgeen in strijd is met Resolutie 2397 (2017) van de VN-Veiligheidsraad. Het VN-panel van deskundigen op grond van Resolutie 1874 (2009) van de VN-Veiligheidsraad beveelt het Sanctiecomité geregeld aan de Unica op de lijst te plaatsen. De Unica is derhalve betrokken bij leveringen die kunnen bijdragen tot de programma’s van de DVK in verband met kernwapens, ballistische raketten of andere massavernietigingswapens. 2. New Konk Type schip: vrachtschip, olietanker Eigenaar: New Konk Ocean International Company Limited Voornaamste plaats van bedrijvigheid: DVK, Volksrepubliek China IMO-nummer: 9036387 12.12.2022 Olietanker en vrachtschip New Konk neemt actief deel aan schip-naar-schipoverdrachten van geraffineerde aardolie en het witwassen van scheepsidentificaties om daadwerkelijk geraffineerde aardolie te leveren aan de DVK, hetgeen in strijd is met Resolutie 2397 (2017) van de VN-Veiligheidsraad. Het VN-panel van deskundigen op grond van Resolutie 1874 (2009) van de VN-Veiligheidsraad beveelt het Sanctiecomité geregeld aan de New Konk op de lijst te plaatsen. De New Konk is derhalve betrokken bij leveringen die kunnen bijdragen tot de programma’s van de DVK in verband met kernwapens, ballistische raketten of andere massavernietigingswapens.” 2) bijlage III wordt als volgt gewijzigd: a) onder “A. Personen” worden de volgende vermeldingen toegevoegd: Naam Identificatiegegevens Datum van aanwijzing Motivering “29. KIL Jong Hun Geboortedatum: 7.8.1965 / 20.2.1972 Paspoortnummer: 563410081 / 472410022 Nationaliteit: DVK Geslacht: mannelijk 12.12.2022 Als vertegenwoordiger voor de Korea Mining Development Trading Corporation (KOMID) is KIL Jong Hun verantwoordelijk voor hulp bij de aankoop van wapens voor Equatoriaal-Guinea, en daarmee voor het omzeilen van het bij de desbetreffende resoluties van de VN-Veiligheidsraad ingestelde internationale wapenembargo. Sinds 2015 is hij onderworpen aan sancties van de VS. Hij was voorheen werkzaam als vertegenwoordiger in Namibië, met diplomatieke status, van de op de lijst geplaatste entiteit KOMID en heeft een bankrekening geopend in Zuid-Afrika. Ondanks internationale sancties gaat hij in zijn functie door met zijn activiteiten voor KOMID op het gebied van proliferatie, die een belangrijke bron van inkomsten vormen voor de DVK. 30. PYON Kwang Chol Geboortedatum: 16.9.1964 Nationaliteit: DVK Geslacht: mannelijk 12.12.2022 Als plaatsvervangend vertegenwoordiger in Dalian (China) voor een bedrijf dat vermoedelijk als dekmantel dient voor de Tweede Academie voor Natuurwetenschappen, neemt PYON Kwang Chol deel aan activiteiten voor een bij Resolutie 2094 (2013) van de VN-Veiligheidsraad gesanctioneerde entiteit. Die entiteit staat bekend om haar activiteiten op het gebied van proliferatie ten behoeve van de programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens. 31. O Yong Ho Geboortedatum: 25.12.1961 Paspoortnummer: 108410041 Nationaliteit: DVK Geslacht: mannelijk 12.12.2022 Als vertegenwoordiger in Moskou (Russische Federatie) die rechtstreekse banden onderhoudt met de Tweede Academie voor Natuurwetenschappen, neemt O Yong Ho, die diplomatieke status geniet, deel aan activiteiten voor een bij Resolutie 2094 (2013) van de VN-Veiligheidsraad gesanctioneerde entiteit. Die entiteit staat bekend om haar activiteiten op het gebied van proliferatie ten behoeve van de programma’s van de DVK in verband met kernwapens, ballistische raketten of andere massavernietigingswapens. In die hoedanigheid is hij rechtstreeks betrokken bij het leveren van middelen en benodigdheden voor de programma’s van de DVK in verband met kernwapens, ballistische raketten of andere massavernietigingswapens.” b) onder “B. Entiteiten” wordt de volgende vermelding toegevoegd: Naam (en eventuele aliassen) Identificatiegegevens Datum van aanwijzing Motivering “9. Korea Rounsan Trading Corporation 로은산무역회사 12.12.2022 De Korean Rounsan Trading Corporation is een dochteronderneming van het Ministerie van Raketindustrie van de DVK. In die hoedanigheid is de entiteit rechtstreeks betrokken bij het ondersteunen van de programma’s van de DVK in verband met kernwapens, ballistische raketten of andere massavernietigingswapens. De onderneming houdt zich met name bezig met het oprichten van joint ventures in de DVK, het bevorderen van grootschalige projecten met Chinese ondernemingen, het uitzenden van Noord-Koreaanse werknemers en het beheren van de aankoop van grote Europese apparaten.”",
  "source": "EUR LEX"
}