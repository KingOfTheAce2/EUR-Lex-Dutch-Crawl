{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0745:NL:HTML\">",
  "content": "EUR-Lex - 32003D0745 - NL Avis juridique important | 32003D0745 2003/745/EG: Beschikking van de Commissie van 13 oktober 2003 inzake een financiële bĳdrage van de Gemeenschap voor de uitroeiing van klassieke varkenspest in Duitsland in 2002 (kennisgeving geschied onder nummer C(2003) 3584) Publicatieblad Nr. L 269 van 21/10/2003 blz. 0018 - 0023 Beschikking van de Commissie van 13 oktober 2003 inzake een financiële bijdrage van de Gemeenschap voor de uitroeiing van klassieke varkenspest in Duitsland in 2002 (kennisgeving geschied onder nummer C(2003) 3584) (Slechts de tekst in de Duitse taal is authentiek) (2003/745/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 806/2003(2), en met name op artikel 3, lid 3, en artikel 5, lid 3, Overwegende hetgeen volgt: (1) In 2002 hebben zich in Duitsland uitbraken van klassieke varkenspest voorgedaan. Het uitbreken van deze ziekte vormt een ernstige bedreiging voor de veestapel van de Gemeenschap. (2) Om deze ziekte zo snel mogelijk te helpen uitroeien kan de Gemeenschap financiële bijstand verlenen ter vergoeding van de door de lidstaat gedane subsidiabele uitgaven volgens de voorwaarden van Beschikking 90/424/EEG. (3) Overeenkomstig artikel 3, lid 2, van Verordening (EG) nr. 1258/1999 van de Raad van 17 mei 1999 betreffende de financiering van het gemeenschappelijk landbouwbeleid(3) worden veterinaire en fytosanitaire maatregelen die volgens de communautaire voorschriften worden uitgevoerd, gefinancierd uit de afdeling Garantie van het Europees Oriëntatie- en Garantiefonds voor de Landbouw. Voor de financiële controle van deze maatregelen gelden de artikelen 8 en 9 van Verordening (EG) nr. 1258/1999. (4) De financiële bijdrage van de Gemeenschap mag slechts worden verleend voorzover dat de voorgenomen maatregelen daadwerkelijk zijn uitgevoerd en de autoriteiten de nodige informatie binnen de vastgestelde termijnen verstrekken. (5) Op 19 juni 2003 heeft Duitsland een officiële aanvraag ingediend tot vergoeding van alle op zijn grondgebied gedane uitgaven. (6) In afwachting van de door de Commissie te verrichten controles moet alvast het bedrag van het voorschot van de financiële steun van de Gemeenschap worden vastgesteld. Dit voorschot moet 50 % bedragen van de bijdrage van de Gemeenschap zoals bepaald op basis van de ingediende kosten (1675000 EUR) als schadeloosstelling voor het doden van de varkens alsmede de \"andere kosten\", die voorlopig tot 10 % van het bedrag van deze vergoedingen zijn beperkt. (7) Het in artikel 3 van Beschikking 90/424/EEG gehanteerde begrip \"onmiddellijke en passende schadeloosstelling van de veehouders\" en de begrippen \"redelijke uitgaven\" en \"gerechtvaardigde uitgaven\" moeten worden toegelicht en ook moet gepreciseerd worden welke uitgaven in aanmerking komen voor vergoeding als \"andere kosten\" in verband met het verplicht doden. (8) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Verlening van een financiële bijdrage van de Gemeenschap aan Duitsland Met het oog op de uitroeiing van klassieke varkenspest in 2002 kan Duitsland financiële steun van de Gemeenschap ontvangen ter hoogte van 50 % van de gedane uitgaven voor: a) de onmiddellijke en passende schadeloosstelling van de eigenaars voor het verplicht doden van hun dieren in het kader van de maatregelen tot uitroeiing van de in 2002 vastgestelde uitbraken van klassieke varkenspest, overeenkomstig artikel 3, lid 2, zevende streepje, van Beschikking 90/424/EEG en deze beschikking; b) de operationele uitgaven in verband met de vernietiging van besmette dieren en producten, de reiniging en ontsmetting van de bedrijfsruimten en de reiniging en ontsmetting, of zo nodig de vernietiging, van besmette uitrusting, onder de voorwaarden van artikel 3, lid 2, eerste, tweede en derde streepje, van Beschikking 90/424/EEG en van deze beschikking. Artikel 2 Definities In deze beschikking wordt verstaan onder: a) onmiddellijke en passende schadeloosstelling: betaling van de vergoeding voor de dieren binnen 90 dagen na het doden van de dieren, op basis van de marktwaarde van de dieren onmiddellijk voordat zij werden aangetast of gedood; b) redelijke uitgaven: uitgaven voor de aankoop van materiaal of diensten tegen proportionele prijzen ten opzichte van de marktprijzen vóór de uitbraak van klassieke varkenspest; c) gerechtvaardigde uitgaven: uitgaven voor de aankoop van materiaal of diensten als bedoeld in artikel 3, lid 2, van Beschikking 90/424/EEG, waarvan de aard en het directe verband met het verplicht doden van dieren op de bedrijven is aangetoond. Artikel 3 Wijze van betaling 1. Onder voorbehoud van het resultaat van de eventuele controles als bedoeld in artikel 6 wordt op grond van de door Duitsland ingediende bewijsstukken betreffende de onmiddellijke en passende schadeloosstelling van de eigenaars voor het verplicht doden van dieren, het vernietigen van dieren en, zo nodig, de voor het reinigen en ontsmetten van bedrijven en uitrusting en het verdelgen van insecten gebruikte producten, en voor het vernietigen van besmet diervoeder en besmette uitrusting bij wijze van financiële bijdrage van de Gemeenschap een voorschot van 460000 EUR betaald. 2. De Commissie besluit, eventueel nadat de in artikel 6 bedoelde controles zijn verricht, volgens de in artikel 41 van Beschikking 90/424/EEG bedoelde procedure over het saldo van de financiële bijdrage. Artikel 4 Subsidiabele operationele uitgaven waarvoor de financiële bijdrage van de Gemeenschap bestemd is 1. Indien de Duitse autoriteiten zich niet aan de in artikel 2, onder a), gestelde betalingstermijn houden, worden de subsidiabele bedragen gekort met: - 25 % in het geval van uitbetalingen die 91 tot 105 dagen na het doden van de dieren zijn gedaan; - 50 % in het geval van uitbetalingen die 106 tot 120 dagen na het doden van de dieren zijn gedaan; - 75 % in het geval van betalingen die 121 tot 135 dagen na het doden van de dieren zijn gedaan; - 100 % in het geval van betalingen die 136 dagen of later na het doden van de dieren zijn gedaan. Indien zich bij de uitvoering van bepaalde maatregelen uitzonderlijke omstandigheden hebben voorgedaan of indien Duitsland goed onderbouwde bewijsstukken voor de vertraging voorlegt, zal de Commissie evenwel een ander tijdschema hanteren en/of lagere kortingspercentages of helemaal geen kortingspercentage toepassen. 2. De in artikel 1, onder b), vermelde kosten komen alleen voor een financiële bijdrage van de Gemeenschap in aanmerking als het gaat om gerechtvaardigde en redelijke uitgaven voor de subsidiabele kosten die in bijlage I beschreven staan. 3. De in artikel 1 bedoelde financiële bijdrage van de Gemeenschap heeft geen betrekking op: a) de belasting over de toegevoegde waarde; b) salarissen van ambtenaren; c) gebruik van overheidsmateriaal, met uitzondering van verbruiksgoederen. Artikel 5 Betalingsvoorwaarden en bewijsstukken 1. De in artikel 1 bedoelde financiële bijdrage van de Gemeenschap wordt betaald op basis van: a) een overeenkomstig de bijlagen II en III binnen de in lid 2 gestelde termijn ingediend betalingsverzoek; b) de in artikel 3, lid 1, bedoelde bewijsstukken, met inbegrip van een epidemiologisch rapport over elk bedrijf waar dieren zijn gedood en vernietigd, en een financieel verslag; c) de resultaten van de eventueel door de Commissie verrichte controles ter plaatse als bedoeld in artikel 6. De onder b) bedoelde bewijsstukken worden beschikbaar gesteld voor controles ter plaatse door de Commissie. 2. Het in lid 1, onder a), bedoelde betalingsverzoek wordt uiterlijk 30 dagen na de kennisgeving van deze beschikking in elektronische vorm overeenkomstig de bijlagen II en III ingediend. Bij niet-naleving van deze termijn wordt de financiële bijdrage van de Gemeenschap per maand vertraging met 25 % verlaagd. Artikel 6 Controles ter plaatse door de Commissie De Commissie kan, in samenwerking met de bevoegde Duitse autoriteiten, controles ter plaatse uitvoeren om toe te zien op de uitvoering van de in artikel 1 bedoelde maatregelen en de in verband daarmee gedane uitgaven. Artikel 7 Adressaat Deze beschikking is gericht tot de Bondsrepubliek Duitsland. Gedaan te Brussel, 13 oktober 2003. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 122 van 16.5.2003, blz. 1. (3) PB L 160 van 26.6.1999, blz. 103. BIJLAGE I Subsidiabele kosten als bedoeld in artikel 4, lid 2 1. Kosten in verband met het doden van de dieren: a) salarissen en vergoedingen voor het voor het doden ingezette personeel; b) voor het doden gebruikte verbruiksgoederen (kogels, T61, kalmeringsmiddel, enz.) en specifieke apparatuur; c) voor het vervoer van de dieren naar de dodingsplaats gebruikt materiaal. 2. Kosten in verband met het vernietigen van de dieren: a) destructie: vervoer van de karkassen naar het destructiebedrijf, behandeling van de karkassen in het destructiebedrijf en vernietiging van het meel; b) begraving: speciaal ingezet personeel, speciaal voor het vervoer en het begraven van de karkassen gehuurd materiaal en voor de ontsmetting van het bedrijf gebruikte producten; c) verbranding: speciaal ingezet personeel, gebruikte brandstoffen of andere materialen, speciaal voor het vervoer van de karkassen gehuurd materiaal en voor de ontsmetting van het bedrijf gebruikte producten. 3. Kosten in verband met de reiniging, ontsmetting en insectenverdelging op de bedrijven: a) voor reiniging, ontsmetting en insectenverdelging gebruikte producten; b) salarissen en vergoedingen voor speciaal ingezet personeel. 4. Kosten in verband met het vernietigen van besmet diervoeder: a) schadeloosstelling voor het diervoeder tegen de aankoopprijs; b) vernietiging van het diervoeder. 5. Kosten in verband met de vergoeding voor de vernietiging van besmette uitrusting tegen de marktwaarde. Kosten voor de vergoeding van herbouw of nieuwbouw van landbouwbedrijfsgebouwen en infrastructuurkosten zijn niet subsidiabel. BIJLAGE II Verzoek om een bijdrage in de schadeloosstelling voor verplicht gedode dieren >PIC FILE= \"L_2003269NL.002202.TIF\"> BIJLAGE III Verzoek om een bijdrage in de schadeloosstelling voor de andere subsidiabele kosten van het verplicht doden >PIC FILE= \"L_2003269NL.002302.TIF\">",
  "source": "EUR LEX"
}