{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0355:NL:HTML\">",
  "content": "EUR-Lex - 31981D0355 - NL Belangrijke juridische mededeling | 31981D0355 81/355/EEG: Beschikking van de Commissie van 11 mei 1981 waarbij wordt vastgesteld dat het apparaat genaamd ,,HEWLETT PACKARD-Computing Calculator, model HP 9815 A\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 134 van 21/05/1981 blz. 0038 - 0038 Beschikking van de Commissie van 11 mei 1981 waarbij wordt vastgesteld dat het apparaat genaamd \"Hewlett Packard-Computing Calculator, model HP 9815 A\" niet met vrijstelling van de rechten van het gemeenschappelijk douanetarief mag worden ingevoerd (81/355/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard [1], gewijzigd bij Verordening (EEG) nr. 1027/79 [2], Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 [3], inzonderheid op artikel 7, Overwegende dat, bij schrijven van 22 oktober 1980, de Britse Regering de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd \"Hewlett Packard-Computing Calculator, model HP 9815 A\", bestemd om gebruikt te worden bij de volgende onderzoeken: - effect van de kwaliteit en kwantiteit van continu of gepulst licht op de plantengroei ; - bepaling van werkzame spectra waarmee bloei en andere biologische processen op gang worden gebracht door gebruik te maken van stralingsbronnen met een nauwe bandbreedte in spectrale gebieden van het UV tot het nabije infrarood ; - bepaling van de schommeling van de aard van het licht als een functie van tijd dag/nacht ; - plaatsbepaling van lichtgevoelige kleurstoffen in planten, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd ; Overwegende dat, overeenkomstig artikel 7, lid 5, van Verordening (EEG) nr. 2784/79 op 5 maart 1981 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comit√© douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat een computer is ; dat dit apparaat geen objectieve kenmerken bezit die het bijzonder geschikt maken voor het wetenschappelijk onderzoek ; dat bovendien soortgelijke apparaten hoofdzakelijk gebruikt worden bij niet-wetenschappelijke activiteiten ; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen ; dat het dus niet als een wetenschappelijk apparaat kan worden beschouwd ; dat het dientengevolge niet gerechtvaardigd is het bedoelde apparaat met vrijstelling in te voeren, HEEFT DE VOLGENDE BESCHIKKING GEGEVEN : Artikel 1 Het apparaat genaamd \"Hewlett Packard-Computing Calculator, model HP 9815 A\", waarop de aanvraag van de Britse Regering van 22 oktober 1980 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 11 mei 1981. Voor de Commissie Karl-Heinz Narjes Lid van de Commissie [1] PB nr. L 184 van 15. 7. 1975, blz. 1. [2] PB nr. L 134 van 31. 5. 1979, blz. 1. [3] PB nr. L 318 van 13. 12. 1979, blz. 32. --------------------------------------------------",
  "source": "EUR LEX"
}