{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0736:NL:HTML\">",
  "content": "EUR-Lex - 31999R0736 - NL Avis juridique important | 31999R0736 Verordening (EG) nr. 736/1999 van de Commissie van 8 april 1999 houdende aanpassing van de in Ierland toegekende agromonetaire compenserende steun Publicatieblad Nr. L 094 van 09/04/1999 blz. 0013 - 0014 VERORDENING (EG) Nr. 736/1999 VAN DE COMMISSIE van 8 april 1999 houdende aanpassing van de in Ierland toegekende agromonetaire compenserende steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), en met name op artikel 9, Overwegende dat bij Verordening (EG) nr. 806/97 van de Commissie van 2 mei 1997 tot vaststelling van de maximumbedragen van de compenserende steun in verband met de aanzienlijke revaluaties van het Ierse pond, het Britse pond en de Italiaanse lire vóór 31 maart 1997(2), laatstelijk gewijzigd bij Verordening (EG) nr. 1219/97(3), onder meer het maximumbedrag van de steun in verband met de aanzienlijke revaluaties van het Iers pond op 11 januari 1997 en 29 maart 1997 is vastgesteld; Overwegende dat in artikel 10, lid 3, derde alinea, van Verordening (EG) nr. 2799/98 is bepaald dat verwijzingen naar de compenserende steun waarin is voorzien bij de Verordeningen (EEG) nr. 3813/92(4), laatstelijk gewijzigd bij Verordening (EG) nr. 150/95(5), en (EG) nr. 742/97(6), laatstelijk gewijzigd bij Verordening (EG) nr. 942/98(7), gelden als verwijzingen naar de artikelen 4, 5 en 6 van Verordening (EG) nr. 2799/98; Overwegende dat in artikel 4, lid 5, tweede alinea, van Verordening (EG) nr. 2799/98 is bepaald dat de bedragen van de tweede en de derde tranche van de compenserende steun worden gekort afhankelijk van het effect op de inkomens van de ontwikkeling van de wisselkoersen die is geconstateerd tot het begin van de maand vóór de eerste maand van de betrokken tranche; Overwegende dat de omrekeningskoers van het Iers pond aan het begin van de maand vóór de maand waarin de derde tranche ingaat, hoger is dan de koers op 11 januari 1997, datum van een aanzienlijke revaluatie ervan; dat op grond van het door de omrekeningskoers bereikte niveau de derde tranche van de betrokken steun voor Ierland dient te worden aangepast; Overwegende dat de omrekeningskoers van het Iers pond aan het begin van de maand vóór de maand waarin de derde tranche ingaat, hoger is dan de koers op 29 maart 1997, datum van een aanzienlijke revaluatie ervan; dat op grond van het door de omrekeningskoers bereikte niveau de derde tranche van de betrokken steun voor Ierland dient te worden afgeschaft; Overwegende dat de in deze verordening vervatte maatregelen in overeenstemming zijn met het advies van de betrokken Comités van beheer, HEEFT DE VOLGENDE VERORDENING VASTGESTELD: Artikel 1 1. Het bedrag van de derde tranche van de compenserende steun voor Ierland dat voortvloeit uit het basisbedrag van de eerste tranche waarin bij Verordening (EG) nr. 806/97 is voorzien in verband met de aanzienlijke revaluatie van 11 januari 1997, wordt verlaagd van 35,07 tot 6,62 miljoen ECU. 2. Het bedrag van de derde tranche van de compenserende steun voor Ierland dat voortvloeit uit het basisbedrag van de eerste tranche waarin bij Verordening (EG) nr. 806/97 is voorzien in verband met de aanzienlijke revaluatie van 29 maart 1997, wordt afgeschaft. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 april 1999. Voor de Commissie Franz FISCHLER Lid van de Commissie (1) PB L 349 van 24.12.1998, blz. 1. (2) PB L 115 van 3.5.1997, blz. 16. (3) PB L 170 van 28.6.1997, blz. 56. (4) PB L 387 van 31.12.1992, blz. 1. (5) PB L 22 van 31.1.1995, blz. 1. (6) PB L 108 van 25.4.1997, blz. 9. (7) PB L 132 van 6.5.1998, blz. 1.",
  "source": "EUR LEX"
}