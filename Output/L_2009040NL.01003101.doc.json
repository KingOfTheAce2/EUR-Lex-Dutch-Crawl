{
  "url": "http://www.w3.org/1999/xhtml\">",
  "content": "L_2009040NL.01003101.xml 11.2.2009 NL Publicatieblad van de Europese Unie L 40/31 BESCHIKKING VAN DE COMMISSIE van 10 februari 2009 betreffende een financiële bijdrage van de Gemeenschap in de kosten van urgente maatregelen ter bestrijding van de ziekte van Newcastle in Duitsland in 2008 (Kennisgeving geschied onder nummer C(2009) 712) (Alleen de tekst in de Duitse taal is authentiek) (2009/110/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 3, lid 3, en artikel 4, lid 2, Overwegende hetgeen volgt: (1) De ziekte van Newcastle is een besmettelijke virusziekte die een hoge sterfte onder pluimvee veroorzaakt. (2) Bij een uitbraak van de ziekte van Newcastle bestaat het risico dat de ziekteverwekker naar andere pluimveebedrijven in de betrokken lidstaat of via de handel in levend pluimvee of pluimveeproducten naar andere lidstaten en naar derde landen wordt verspreid. (3) Een uitbraak van die ziekte kan daarom snel uitgroeien tot een epizoötie die de rentabiliteit van de pluimveehouderij ernstig kan schaden. (4) Richtlijn 92/66/EEG van de Raad van 14 juli 1992 tot vaststelling van communautaire maatregelen voor de bestrijding van de ziekte van Newcastle ( 2 ) voorziet in maatregelen die bij een uitbraak van de ziekte onmiddellijk door de lidstaten moeten worden toegepast om verdere verspreiding van het virus te voorkomen. (5) Beschikking 90/424/EEG stelt de procedures vast voor de financiële bijdrage van de Gemeenschap in de kosten van gerichte veterinaire maatregelen, waaronder urgente maatregelen. Ingevolge artikel 4, lid 2, van die beschikking kunnen de lidstaten een financiële bijdrage van de Gemeenschap krijgen in de kosten van bepaalde maatregelen voor de uitroeiing van de ziekte van Newcastle. (6) Artikel 3, lid 5, en artikel 4, lid 2, van Beschikking 90/424/EEG behelzen voorschriften inzake het percentage van de door de lidstaten gemaakte kosten dat door de financiële bijdrage van de Gemeenschap kan worden gedekt. (7) Voor de betaling van een financiële bijdrage van de Gemeenschap in de kosten van urgente maatregelen voor de uitroeiing van de ziekte van Newcastle gelden de voorschriften van Verordening (EG) nr. 349/2005 van de Commissie van 28 februari 2005 tot vaststelling van voorschriften inzake de communautaire financiering van de in Beschikking 90/424/EEG van de Raad bedoelde urgente maatregelen en maatregelen ter bestrijding van bepaalde dierziekten ( 3 ) . (8) In Duitsland zijn in 2008 uitbraken van de ziekte van Newcastle geconstateerd. Overeenkomstig Richtlijn 92/66/EEG en artikel 3, lid 2, van Beschikking 90/424/EEG heeft Duitsland maatregelen genomen om die uitbraken te bestrijden. (9) Duitsland heeft volledig voldaan aan zijn technische en administratieve verplichtingen, als vastgesteld in artikel 3, lid 3, van Beschikking 90/424/EEG en artikel 6 van Verordening (EG) nr. 349/2005. (10) Op 18 juni en 17 juli 2008 heeft Duitsland een raming ingediend van de door het land gemaakte kosten voor maatregelen ter uitroeiing van de ziekte van Newcastle. (11) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Financiële bijdrage van de Gemeenschap aan Duitsland Aan Duitsland mag een financiële bijdrage van de Gemeenschap worden toegekend in de kosten van maatregelen die het land ingevolge artikel 3, lid 2, en artikel 4, lid 2, van Beschikking 90/424/EEG heeft genomen om in 2008 de ziekte van Newcastle te bestrijden. Artikel 2 Adressaat Deze beschikking is gericht tot de Bondsrepubliek Duitsland. Gedaan te Brussel, 10 februari 2009. Voor de Commissie Androulla VASSILIOU Lid van de Commissie ( 1 ) PB L 224 van 18.8.1990, blz. 19 . ( 2 ) PB L 260 van 5.9.1992, blz. 1 . ( 3 ) PB L 55 van 1.3.2005, blz. 12 .",
  "source": "EUR LEX"
}