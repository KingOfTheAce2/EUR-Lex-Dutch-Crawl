{
  "url": "http://www.w3.org/1999/xhtml\"><!--",
  "content": "L_2021081NL.01006501.xml 9.3.2021 NL Publicatieblad van de Europese Unie L 81/65 UITVOERINGSRICHTLIJN (EU) 2021/415 VAN DE COMMISSIE van 8 maart 2021 tot wijziging van de Richtlijnen 66/401/EEG en 66/402/EEG van de Raad teneinde de taxonomische groepen en namen van bepaalde soorten zaden en onkruid aan de ontwikkeling van wetenschappelijke en technische kennis aan te passen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , en met name artikel 2, lid 1, punt A), a), en artikel 21 bis, Gezien Richtlijn 66/402/EEG van de Raad van 14 juni 1966 betreffende het in de handel brengen van zaaigranen ( 2 ) , en met name artikel 2, lid 1, punt A), en artikel 21 bis, Overwegende hetgeen volgt: (1) Met het oog op de ontwikkeling van de wetenschappelijke kennis zijn de botanische namen van hardzwenkgras en kweek, alsook de botanische namen van zachte tarwe, harde tarwe, spelt, sorgho en Soedangras, herzien overeenkomstig de regels van de Internationale Code voor de nomenclatuur van algen, schimmels en planten. (2) De botanische naam van hardzwenkgras is herzien, aangezien de naam “ Festuca trachyphylla (Hack.) Hack.” eerder geldig is gepubliceerd dan de naam “ Festuca trachyphylla (Hack.) Krajina”. “ Elytrigia repens ” is niet geldig gepubliceerd als de botanische naam van kweek. In plaats daarvan is “ Elymus repens ” als geldige botanische naam van die soort vastgesteld. (3) Uit op genoom- en fylogenetisch onderzoek gebaseerde benaderingen van de taxonomie van Triticum -soorten is gebleken dat harde tarwe en spelt, die voorheen als onafhankelijke soorten werden beschouwd, ondersoorten van andere soorten zijn. De botanische naam van harde tarwe, “ Triticum durum Desf.” is daarom herzien, en de nieuwe naam is “ Triticum turgidum L. subsp. durum (Desf.) van Slageren”. De botanische naam van spelt, “ Triticum spelta L.”, is herzien en luidt nu “ Triticum aestivum L. subsp. spelta (L.) Thell”. Aangezien spelt een ondersoort van zachte tarwe is geworden, wordt de plantengroep “ Triticum aestivum L.” overeenkomstig de regels van de Internationale Code voor de nomenclatuur van algen, schimmels en planten hernoemd tot “ Triticum aestivum L. subsp. aestivum ”. (4) De vorige botanische naam van Soedangras, “ Sorghum sudanense (Piper) Stapf”, was niet geldig gepubliceerd, en “ Sorghum bicolor (L.) Moench subsp. drummondii (Steud.) de Wet ex Davidse” is overeenkomstig de regels van de Internationale Code voor de nomenclatuur van algen, schimmels en planten als de geldige botanische naam van deze plantengroep vastgesteld. Aangezien Soedangras de taxonomische rang van ondersoort van sorgho heeft, is de botanische naam van sorgho, “ Sorghum bicolor (L.) Moench”, overeenkomstig de regels van de Internationale Code voor de nomenclatuur van algen, schimmels en planten herzien, en luidt deze nu “ Sorghum bicolor (L.) Moench subsp. bicolor ”. (5) Om rekening te houden met bovengenoemde veranderingen, moeten de Richtlijnen 66/401/EEG en 66/402/EEG worden gewijzigd. (6) De in deze richtlijn vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE RICHTLIJN VASTGESTELD: Artikel 1 Wijziging van Richtlijn 66/401/EEG Richtlijn 66/401/EEG wordt als volgt gewijzigd: 1) In artikel 2, lid 1, punt A, a), wordt de zestiende definitie vervangen door: “ Festuca trachyphylla (Hack.) Hack. Hardzwenkgras” 2) Bijlage II wordt gewijzigd overeenkomstig deel A van de bijlage bij deze richtlijn. Artikel 2 Wijziging van Richtlijn 66/402/EEG Richtlijn 66/402/EEG wordt als volgt gewijzigd: 1) Artikel 2, lid 1, punt A, wordt als volgt gewijzigd: a) de achtste definitie wordt vervangen door: “ Sorghum bicolor (L.) Moench subsp. bicolor Sorgho” b) de negende definitie wordt vervangen door: “ Sorghum bicolor (L.) Moench subsp. drummondii (Steud.) de Wet ex Davidse Soedangras” c) de elfde definitie wordt vervangen door: “ Triticum aestivum L. subsp. aestivum Zachte tarwe” d) de twaalfde definitie wordt vervangen door: “ Triticum turgidum L. subsp. durum (Desf.) van Slageren Harde tarwe” e) de dertiende definitie wordt vervangen door: “ Triticum aestivum L. subsp . spelta (L.) Thell. Spelt” f) de vijftiende definitie wordt vervangen door: “ Sorghum bicolor (L.) Moench subsp. bicolor x Sorghum bicolor (L.) Moench subsp. drummondii (Steud.) de Wet ex Davidse Hybriden die het product zijn van een kruising van Sorghum bicolor (L.) Moench subsp. bicolor en Sorghum bicolor (L.) Moench subsp. drummondii (Steud.) de Wet ex Davidse” 2) De bijlagen I, II en III worden gewijzigd overeenkomstig deel B van de bijlage bij deze richtlijn. Artikel 3 Omzetting 1.   De lidstaten dienen uiterlijk op 31 januari 2022 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onmiddellijk mee. Zij passen die bepalingen toe vanaf 1 februari 2022. Wanneer de lidstaten die bepalingen aannemen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 4 Inwerkingtreding Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 5 Adressaten Deze richtlijn is gericht tot de lidstaten. Gedaan te Brussel, 8 maart 2021. Voor de Commissie De voorzitter Ursula VON DER LEYEN ( 1 ) PB 125 van 11.7.1966, blz. 2298 . ( 2 ) PB 125 van 11.7.1966, blz. 2309 . BĲLAGE Deel A — Wijziging van bijlage II bij Richtlijn 66/401/EEG De titel van kolom 7 in deel I, punt 2), A), en de titel van kolom 5 in deel II, punt 2), A), worden vervangen door: “ Elymus repens ” Deel B — Wijziging van de bijlagen I, II en III bij Richtlijn 66/402/EEG 1) Bijlage I wordt als volgt gewijzigd: a) in punt 2 wordt de tekst van de voetnoot bij de tabel vervangen door: “(*) In gebieden waar de aanwezigheid van S. halepense of S. bicolor subsp. drummondii een specifiek probleem met betrekking tot kruisbestuiving vormt, geldt het volgende: a) gewassen voor de productie van basiszaad van Sorghum bicolor subsp. bicolor of hybriden daarvan moeten worden geïsoleerd op een afstand van minimaal 800 m van enige bron van dergelijk verontreinigend pollen; b) gewassen voor de productie van gecertificeerd zaad van Sorghum bicolor subsp. bicolor of hybriden daarvan moeten worden geïsoleerd op een afstand van minimaal 400 m van enige bron van dergelijk verontreinigend pollen.”; b) punt 5 wordt vervangen door: “5. Gewassen voor de productie van gecertificeerd zaad van hybriden van Avena nuda , Avena sativa , Avena strigosa , Oryza sativa , Triticum aestivum subsp. aestivum , Triticum turgidum subsp. durum , Triticum aestivum subsp. spelta en zelfbestuivende × Triticosecale en gewassen voor de productie van gecertificeerd zaad van hybriden van Hordeum vulgare door middel van een andere techniek dan cytoplasmatische mannelijke steriliteit (CMS) a) Het gewas moet voldoen aan de onderstaande normen betreffende de afstand tot dicht in de buurt gelegen bestuivingsbronnen die tot ongewenste vreemdbestuiving kunnen leiden: — de minimumafstand tot de vrouwelijke kruisingspartner is 25 m ten opzichte van ieder ander ras van dezelfde soort, met uitzondering van een gewas van de mannelijke kruisingspartner, — deze afstand behoeft niet in acht te worden genomen wanneer er voldoende bescherming tegen ongewenste vreemdbestuiving aanwezig is; b) Het gewas moet voldoende rasecht en raszuiver zijn wat de kenmerken van de kruisingspartners betreft. Wanneer het zaad wordt geproduceerd door gebruikmaking van een chemische-hybridisatieagens moet het gewas voldoen aan de volgende andere normen of voorwaarden: i) de minimale raszuiverheid van iedere kruisingspartner bedraagt: — Avena nuda , Avena sativa , Avena strigosa , Hordeum vulgare , Oryza sativa , Triticum aestivum subsp. aestivum , Triticum turgidum subsp. durum en Triticum aestivum subsp. spelta : 99,7 %, — zelfbestuivende × Triticosecale : 99,0 %; ii) de minimale hybriditeit moet 95 % bedragen. Het percentage van de hybriditeit moet worden bepaald volgens gangbare internationale methoden voor zover dergelijke methoden bestaan. Als de raszuiverheid wordt bepaald via zaadonderzoek vóór de certificering, hoeft bij de veldkeuring niet de hybriditeit te worden bepaald.”; c) punt 7, B), a), wordt vervangen door: “a) voor Avena nuda , Avena sativa , Avena strigosa , Hordeum vulgare , Oryza sativa , Phalaris canariensis , × Triticosecale , Triticum aestivum subsp. aestivum , Triticum turgidum subsp. durum , Triticum aestivum subsp. spelta , Secale cereale : één;”. 2) Bijlage II wordt als volgt gewijzigd: a) punt 1 wordt als volgt gewijzigd: i) punt A) wordt vervangen door: “A. Avena nuda, Avena sativa, Avena strigosa, Hordeum vulgare, Oryza sativa, Triticum aestivum subsp. aestivum, Triticum turgidum subsp . durum, Triticum aestivum subsp . spelta andere dan hybriden in elk geval: Categorie Minimale raszuiverheid (%) Basiszaad 99,9 Gecertificeerd zaad, eerste vermeerdering 99,7 Gecertificeerd zaad, tweede vermeerdering 99,0 Of aan de eisen inzake minimale raszuiverheid is voldaan, wordt hoofdzakelijk nagegaan door middel van de in bijlage I omschreven veldkeuringen.”; ii) punt C) wordt vervangen door: “C. Hybriden van Avena nuda , Avena sativa , Avena strigosa , Hordeum vulgare , Oryza sativa , Triticum aestivum subsp. aestivum , Triticum turgidum subsp. durum , Triticum aestivum subsp. spelta en zelfbestuivende × Triticosecale De minimale raszuiverheid van zaad van de categorie “gecertificeerd zaad” moet 90 % bedragen. Voor Hordeum vulgare die met CMS is geproduceerd, bedraagt deze 85 %. Andere onzuiverheden dan de hersteller mogen niet meer dan 2 % bedragen. De minimale raszuiverheid wordt gecontroleerd via officiële nacontroles op een adequaat gedeelte van de zaadmonsters.”; b) in de tabel in punt 2, A), wordt de vermelding in de derde rij van de eerste kolom vervangen door: “ Avena sativa , Avena strigosa , Hordeum vulgare , Triticum aestivum subsp. aestivum , Triticum turgidum subsp. durum , Triticum aestivum subsp. spelta :”. 3) In bijlage III wordt de tabel als volgt gewijzigd: i) de vermelding in de derde rij van de eerste kolom wordt vervangen door: “ Avena sativa , Avena strigosa , Hordeum vulgare , Triticum aestivum subsp. aestivum , Triticum turgidum subsp. durum , Triticum aestivum subsp. spelta , Secale cereale , × Triticosecale ”; ii) de vermelding in de zesde rij van de eerste kolom wordt vervangen door: “ Sorghum bicolor (L.) Moench subsp. bicolor ”; iii) de vermelding in de zevende rij van de eerste kolom wordt vervangen door: “ Sorghum bicolor (L.) Moench subsp. drummondii (Steud.) de Wet ex Davidse”; iv) de vermelding in de achtste rij van de eerste kolom wordt vervangen door: “Hybriden van Sorghum bicolor (L.) Moench subsp. bicolor × Sorghum bicolor (L.) Moench subsp. drummondii (Steud.) de Wet ex Davidse”.",
  "source": "EUR LEX"
}