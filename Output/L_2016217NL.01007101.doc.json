{
  "url": "http://www.w3.org/1999/xhtml\">",
  "content": "L_2016217NL.01007101.xml 12.8.2016 NL Publicatieblad van de Europese Unie L 217/71 WIJZIGING VAN HET REGLEMENT VOOR DE PROCESVOERING VAN HET GERECHT HET GERECHT, Gezien het Verdrag betreffende de werking van de Europese Unie, en met name artikel 254, vijfde alinea, Gezien het Verdrag tot oprichting van de Europese Gemeenschap voor Atoomenergie, en met name artikel 106 bis, lid 1, Gezien het Protocol betreffende het Statuut van het Hof van Justitie van de Europese Unie, en met name artikel 63, Overwegende dat bij Verordening (EU) 2015/2424 van het Europees Parlement en de Raad van 16 december 2015 tot wijziging van Verordening (EG) nr. 207/2009 van de Raad inzake het Gemeenschapsmerk, en van Verordening (EG) nr. 2868/95 van de Commissie tot uitvoering van Verordening (EG) nr. 40/94 van de Raad inzake het Gemeenschapsmerk, en tot intrekking van Verordening (EG) nr. 2869/95 van de Commissie inzake de aan het Bureau voor harmonisatie binnen de interne markt (merken, tekeningen en modellen) te betalen taksen ( 1 ) , de naam van het Bureau voor harmonisatie binnen de interne markt (merken, tekeningen en modellen) is gewijzigd, zodat het Reglement voor de procesvoering dienovereenkomstig moet worden gewijzigd om daar de verwijzing naar het Bureau voor intellectuele eigendom van de Europese Unie in op te nemen, Met de instemming van het Hof van Justitie, Met de goedkeuring van de Raad, gegeven op 6 juli 2016, STELT DE VOLGENDE WIJZIGING VAN ZIJN REGLEMENT VOOR DE PROCESVOERING VAST: Artikel 1 In artikel 1, lid 2, onder g), van het Reglement voor de procesvoering van het Gerecht ( 2 ) , wordt „Bureau voor harmonisatie binnen de interne markt (merken, tekeningen en modellen)” vervangen door „Bureau voor intellectuele eigendom van de Europese Unie”. Artikel 2 Deze wijziging van het Reglement voor de procesvoering, die authentiek is in de talen bedoeld in artikel 44 van dat Reglement, wordt bekendgemaakt in het Publicatieblad van de Europese Unie . Zij treedt in werking op de datum van bekendmaking ervan. Gedaan te Luxemburg, 13 juli 2016. De griffier E. COULON De president M. JAEGER ( 1 ) PB L 341 van 24.12.2015, blz. 21 . ( 2 ) Reglement voor de procesvoering van het Gerecht ( PB L 105 van 23.4.2015, blz. 1 ).",
  "source": "EUR LEX"
}