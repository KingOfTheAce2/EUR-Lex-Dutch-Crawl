{
  "url": "http://www.w3.org/1999/xhtml\"><!--",
  "content": "L_2013032NL.01000101.xml 1.2.2013 NL Publicatieblad van de Europese Unie L 32/1 VERORDENING (EU) Nr. 85/2013 VAN DE RAAD van 31 januari 2013 tot wijziging van Verordening (EG) nr. 1210/2003 betreffende bepaalde specifieke restricties op de economische en financiële betrekkingen met Irak DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2012/812/GBVB van de Raad van 20 december 2012 tot wijziging van Gemeenschappelijk Standpunt 2003/495/GBVB inzake Irak ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Overeenkomstig Resolutie 1483 (2003) van de Veiligheidsraad van de Verenigde Naties worden bij artikel 4 van Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak ( 2 ) meer bepaald de tegoeden en economische middelen van Saddam Hussein en andere belangrijke figuren van het voormalige Iraakse regime bevroren. (2) Overeenkomstig punt 23 van Resolutie 1483 (2003) van de Veiligheidsraad van de Verenigde Naties staat artikel 6, lid 2, van Verordening (EG) nr. 1210/2003 de lidstaten toe dergelijke tegoeden en economische middelen vrij te geven om deze aan het Ontwikkelingsfonds voor Irak over te dragen. (3) Op 15 december 2010 hechtte de Veiligheidsraad van de Verenigde Naties zijn goedkeuring aan Resolutie 1956 (2010), waarin in punt 5 is besloten dat de volledige opbrengst van het Ontwikkelingsfonds voor Irak overgemaakt dient te worden op de rekening of rekeningen van de opvolgingsregelingen van de regering van Irak en dat het Ontwikkelingsfonds uiterlijk 30 juni 2011 dient te worden opgeheven. (4) Verordening (EG) nr. 1210/2003 dient bijgevolg te worden gewijzigd, teneinde de overdracht van bevroren tegoeden, andere financiële tegoeden of economische middelen naar de opvolgingsregelingen van het Ontwikkelingsfonds voor Irak, ingesteld door de regering van Irak, mogelijk te maken, overeenkomstig de voorwaarden van de Resoluties 1483 (2003) en 1956 (2010) van de Veiligheidsraad van de Verenigde Naties. (5) Het is ook dienstig Verordening (EG) nr. 1210/2003 te actualiseren met recente informatie die door de lidstaten is verstrekt, met betrekking tot de bevoegde autoriteiten en het adres voor kennisgevingen aan de Commissie. (6) Verordening (EG) nr. 1210/2003 dient daarom dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1210/2003 wordt als volgt gewijzigd: 1) Artikel 6, lid 2, wordt vervangen door: „2.   In alle andere omstandigheden worden tegoeden, economische middelen en opbrengsten uit economische middelen die op grond van artikel 4 zijn bevroren, slechts vrijgegeven met het oog op overdracht aan de opvolgingsregelingen van het Ontwikkelingsfonds voor Irak, ingesteld door de regering van Irak, onder de voorwaarden die zijn neergelegd in de Resoluties 1483 (2003) en 1956 (2010) van de Veiligheidsraad van de Verenigde Naties.”. 2) Bijlage V wordt vervangen door de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 januari 2013. Voor de Raad De voorzitter C. ASHTON ( 1 ) PB L 352 van 21.12.2012, blz. 54 . ( 2 ) PB L 169 van 8.7.2003, blz. 6 . BIJLAGE „BIJLAGE V Websites voor informatie over de in de artikelen 6, 7 en 8 bedoelde bevoegde autoriteiten en adres voor kennisgevingen aan de Europese Commissie A. Bevoegde autoriteiten van de lidstaten : BELGIË http://www.diplomatie.be/eusanctions BULGARIJE http://www.mfa.bg/en/pages/135/index.html TSJECHIË http://www.mfcr.cz/mezinarodnisankce DENEMARKEN http://um.dk/da/politik-og-diplomati/retsorden/sanktioner/ DUITSLAND http://www.bmwi.de/DE/Themen/Aussenwirtschaft/aussenwirtschaftsrecht,did=404888.html ESTLAND http://www.vm.ee/est/kat_622/ IERLAND http://www.dfa.ie/home/index.aspx?id=28519 GRIEKENLAND http://www.mfa.gr/en/foreign-policy/global-issues/international-sanctions.html SPANJE http://www.maec.es/es/MenuPpal/Asuntos/Sanciones%20Internacionales/Paginas/Sanciones_%20Internacionales.aspx FRANKRIJK http://www.diplomatie.gouv.fr/autorites-sanctions/ ITALIË http://www.esteri.it/MAE/IT/Politica_Europea/Deroghe.htm CYPRUS http://www.mfa.gov.cy/sanctions LETLAND http://www.mfa.gov.lv/en/security/4539 LITOUWEN http://www.urm.lt/sanctions LUXEMBURG http://www.mae.lu/sanctions HONGARIJE http://www.kulugyminiszterium.hu/kum/hu/bal/Kulpolitikank/nemzetkozi_szankciok/ MALTA http://www.doi.gov.mt/EN/bodies/boards/sanctions_monitoring.asp NEDERLAND www.rijksoverheid.nl/onderwerpen/internationale-vrede-en-veiligheid/sancties OOSTENRIJK http://www.bmeia.gv.at/view.php3?f_id=12750&LNG=en&version= POLEN http://www.msz.gov.pl PORTUGAL http://www.min-nestrangeiros.pt ROEMENIË http://www.mae.ro/node/1548 SLOVENIË http://www.mzz.gov.si/si/zunanja_politika_in_mednarodno_pravo/zunanja_politika/mednarodna_varnost/omejevalni_ukrepi/ SLOWAKIJE http://www.foreign.gov.sk FINLAND http://formin.finland.fi/kvyhteistyo/pakotteet ZWEDEN http://www.ud.se/sanktioner VERENIGD KONINKRIJK www.fco.gov.uk/competentauthorities B. Adres voor kennisgevingen of andere mededelingen aan de Europese Commissie : Europese Commissie Dienst Instrumenten voor het buitenlands beleid (FPI) EEAS 02/309 1049 Brussel BELGIË E-mailadres: relex-sanctions@ec.europa.eu”",
  "source": "EUR LEX"
}