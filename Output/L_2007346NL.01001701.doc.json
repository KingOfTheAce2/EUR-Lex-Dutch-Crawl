{
  "url": "http://www.w3.org/1999/xhtml\">",
  "content": "L_2007346NL.01001701.xml 29.12.2007 NL Publicatieblad van de Europese Unie L 346/17 BESLUIT VAN DE RAAD van 20 december 2007 houdende wijziging van zijn reglement van orde (2007/881/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 207, lid 3, eerste alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 121, lid 3, Gelet op het Verdrag betreffende de Europese Unie, en met name op artikel 28, lid 1, en artikel 41, lid 1, Gelet op artikel 2, lid 2, van bijlage III, van het reglement van orde van de Raad ( 1 ) , Overwegende hetgeen volgt: (1) In artikel 11, lid 5, van het reglement van orde van de Raad (hierna „reglement van orde” te noemen) is bepaald dat indien een lid van de Raad bij besluitvorming met gekwalificeerde meerderheid van stemmen verlangt dat wordt nagegaan of de lidstaten die de gekwalificeerde meerderheid vormen ten minste 62 % van de totale bevolking van de Europese Unie vertegenwoordigen, dit wordt berekend aan de hand van de cijfers betreffende de bevolkingsomvang in artikel 1 van bijlage III bij het reglement van orde. (2) In artikel 2, lid 2, van bijlage III bij het reglement van orde, inzake de toepassingsvoorschriften voor de bepalingen betreffende de stemmenweging in de Raad, is bepaald dat de Raad de in artikel 1 vermelde cijfers actualiseert per 1 januari van elk jaar overeenkomstig de gegevens die op 30 september van het voorgaande jaar ter beschikking van het Bureau voor de Statistiek van de Europese Gemeenschappen zijn. (3) Het reglement van orde moet voor 2008 dienovereenkomstig worden aangepast, BESLUIT: Artikel 1 Artikel 1 van bijlage III bij het reglement van orde wordt vervangen door: „Artikel 1 Voor de toepassing van artikel 205, lid 4, van het EG-Verdrag, artikel 118, lid 4, van het Euratom-Verdrag en artikel 34, lid 3, van het EU-Verdrag, gelden met betrekking tot de totale bevolkingsomvang van elke lidstaat voor de periode van 1 januari tot en met 31 december 2008 de volgende cijfers: Lidstaat Bevolking (× 1 000) Duitsland 82 314,9 Frankrijk 63 392,1 Verenigd Koninkrijk 60 823,8 Italië 59 131,3 Spanje 44 474,6 Polen 38 125,5 Roemenië 21 565,1 Nederland 16 358 Griekenland 11 171,7 Portugal 10 599,1 België 10 584,5 Tsjechië 10 287,2 Hongarije 10 066,1 Zweden 9 113,2 Oostenrijk 8 298,9 Bulgarije 7 679,3 Denemarken 5 447,1 Slowakije 5 393,6 Finland 5 276,9 Ierland 4 319,4 Litouwen 3 384,9 Letland 2 281,3 Slovenië 2 010,3 Estland 1 342,4 Cyprus 778,7 Luxemburg 476,2 Malta 407,8 Totaal 495 103,9 drempel (62 %) 306 964,4” Artikel 2 Dit besluit wordt van kracht op 1 januari 2008. Het wordt bekendgemaakt in het Publicatieblad van de Europese Unie . Gedaan te Brussel, 20 december 2007. Voor de Raad De voorzitter F. NUNES CORREIA ( 1 ) Besluit 2006/683/EG, Euratom van de Raad van 15 september 2006 houdende aanneming van zijn reglement van orde ( PB L 285 van 16.10.2006, blz. 47 ).",
  "source": "EUR LEX"
}