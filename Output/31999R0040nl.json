{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0040:NL:HTML\">",
  "content": "EUR-Lex - 31999R0040 - NL Avis juridique important | 31999R0040 Verordening (EG) nr. 40/1999 van de Commissie van 8 januari 1999 tot wijziging van de Verordeningen (EG) nr. 1666/98 en (EG) nr. 1641/98 inzake de opening van permanente openbare inschrijvingen voor de uitvoer van gerst en rogge die in het bezit is van het Oostenrijkse interventiebureau Publicatieblad Nr. L 005 van 09/01/1999 blz. 0065 - 0066 VERORDENING (EG) Nr. 40/1999 VAN DE COMMISSIE van 8 januari 1999 tot wijziging van de Verordeningen (EG) nr. 1666/98 en (EG) nr. 1641/98 inzake de opening van permanente openbare inschrijvingen voor de uitvoer van gerst en rogge die in het bezit is van het Oostenrijkse interventiebureau DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1766/92 van de Raad van 30 juni 1992 houdende een gemeenschappelijke ordening der markten in de sector granen (1), laatstelijk gewijzigd bij Verordening (EG) nr. 923/96 van de Commissie (2), en met name op artikel 5, Overwegende dat bij Verordening (EEG) nr. 2131/93 van de Commissie (3), laatstelijk gewijzigd bij Verordening (EG) nr. 39/1999 (4), de procedures en de voorwaarden voor de verkoop van graan door de interventiebureaus zijn vastgesteld; Overwegende dat bij Verordening (EG) nr. 1666/98 van de Commissie (5), laatstelijk gewijzigd bij Verordening (EG) nr. 1/1999 (6), een permanente openbare inschrijving is geopend voor de uitvoer van 100 760 ton gerst die in het bezit is van het Oostenrijkse interventiebureau; Overwegende dat bij Verordening (EG) nr. 1641/98 van de Commissie (7), laatstelijk gewijzigd bij Verordening (EG) nr. 2043/98 (8), een permanente openbare inschrijving is geopend voor de uitvoer van 26 334 ton rogge die in het bezit is van het Oostenrijkse interventiebureau; Overwegende dat Oostenrijk geen zeehaven heeft; dat de Sloveense haven Koper is opgenomen als plaats van grensoverschrijding; dat dan de volledige kosten van het vervoer tussen het interventiepakhuis en de plaats van grensoverschrijding, met inbegrip van de kosten van het vervoer over het Sloveense grondgebied, in aanmerking dienen te worden genomen; Overwegende dat bij Verordening (EEG) nr. 3002/92 van de Commissie (9), laatstelijk gewijzigd bij Verordening (EG) nr. 770/96 (10), de gemeenschappelijke bepalingen inzake de controle op het gebruik en/of de bestemming van producten uit interventie zijn vastgesteld; dat artikel 2 van die verordening de controle-instanties ertoe verplicht om toezicht op de interventieproducten uit te oefenen; dat de verantwoordelijke Oostenrijkse autoriteiten daartoe alle controles moeten verrichten die nodig zijn voor de identificatie van het interventiegraan tot de plaats van grensoverschrijding; dat derhalve in het geval van uitvoer via Koper de in artikel 8, lid 2, laatste streepje, van Verordening (EG) nr. 1641/98 bedoelde inschrijvingszekerheid slechts mag worden vrijgegeven indien de marktdeelnemer de in artikel 18 van Verordening (EEG) nr. 3665/87 van de Commissie (11), laatstelijk gewijzigd bij Verordening (EG) nr. 604/98 (12), bedoelde bewijzen levert of indien hij het bewijs levert dat hij het interventiegraan op een zeewaardig schip heeft geladen en dat dit schip de Sloveense haven Koper heeft verlaten; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor granen, HEEFT DE VOLGENDE VERORDENING VASTGESTELD: Artikel 1 Artikel 3, lid 4, van de Verordeningen (EG) nr. 1666/98 en (EG) nr. 1641/98 wordt vervangen door: \"4. Op grond van artikel 7, lid 2 bis, van Verordening (EEG) nr. 2131/93 worden aan de exporteur aan wie is gegund, de kosten van het vervoer op de gunstigste voorwaarden tussen de plaats van opslag en de plaats van grensoverschrijding op basis van facturen vergoed tot de in het bericht van inschrijving vermelde maxima. In geval van uitvoer via de haven van Koper worden de kosten van het vervoer tussen de plaats van opslag en de haven vergoed op voorwaarde dat degene aan wie is gegund het bewijs levert dat hij het interventiegraan op een zeewaardig schip heeft geladen.\". Artikel 2 Artikel 8, lid 2, laatste streepje, van Verordening (EG) nr. 1641/98 wordt aangevuld met de volgende tekst: \"In geval van uitvoer via de Sloveense haven Koper moet het resterende bedrag worden vrijgegeven binnen 15 werkdagen na de datum waarop degene aan wie is gegund het bewijs levert dat hij een zeewaardig schip heeft geladen en dat dit schip de haven van Koper heeft verlaten.\". Artikel 3 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 januari 1999. Voor de Commissie Franz FISCHLER Lid van de Commissie (1) PB L 181 van 1. 7. 1992, blz. 21. (2) PB L 126 van 24. 5. 1996, blz. 37. (3) PB L 191 van 31. 7. 1993, blz. 76. (4) Zie bladzijde 64 van dit Publicatieblad. (5) PB L 211 van 29. 7. 1998, blz. 12. (6) PB L 2 van 6. 1. 1999, blz. 1. (7) PB L 210 van 28. 7. 1998, blz. 43. (8) PB L 263 van 26. 9. 1998, blz. 15. (9) PB L 301 van 17. 10. 1992, blz. 17. (10) PB L 104 van 27. 4. 1996, blz. 13. (11) PB L 351 van 14. 12. 1987, blz. 1. (12) PB L 80 van 18. 3. 1998, blz. 19.",
  "source": "EUR LEX"
}