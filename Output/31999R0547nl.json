{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0547:NL:HTML\">",
  "content": "EUR-Lex - 31999R0547 - NL Avis juridique important | 31999R0547 Verordening (EG) nr. 547/1999 van de Commissie van 12 maart 1999 tot wijziging van Verordening (EG) nr. 2802/95 tot indeling van bepaalde goederen in de gecombineerde nomenclatuur Publicatieblad Nr. L 066 van 13/03/1999 blz. 0008 - 0009 VERORDENING (EG) Nr. 547/1999 VAN DE COMMISSIE van 12 maart 1999 tot wijziging van Verordening (EG) nr. 2802/95 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EG) nr. 2261/98 (2), inzonderheid op artikel 9, Overwegende dat, om de uniforme toepassing te waarborgen van de gecombineerde nomenclatuur die als bijlage bij de genoemde verordening is gevoegd, bepalingen dienen te worden vastgesteld voor de indeling van de in de tabel bij de onderhavige verordening opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat met Verordening (EG) nr. 2802/95 van de Commissie van 4 december 1995 tot indeling van bepaalde goederen in de gecombineerde nomenclatuur (3), het onder punt 1 in de tabel bij die verordening omschreven product als een drank werd ingedeeld, zonder dat daarbij rekening werd gehouden met de kenmerkende therapeutische of profylactische eigenschappen bij de behandeling van bloedarmoede ten gevolge van ijzertekorten; dat om deze reden de indeling moet worden gewijzigd van dit product dat als een geneesmiddel moet worden aangemerkt; Overwegende dat de in deze verordening vervatte maatregelen in overeenstemming zijn met het advies van de afdeling tarief- en statistieknomenclatuur van het ComitÃ© douanewetboek, HEEFT DE VOLGENDE VERORDENING VASTGESTELD: Artikel 1 De indeling van het onder punt 1 in de tabel bij Verordening (EG) nr. 2802/95 omschreven product wordt vervangen door die in de bijlage bij deze verordening. Artikel 2 Deze verordening treedt in werking op de eenentwintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 maart 1999. Voor de Commissie Mario MONTI Lid van de Commissie (1) PB L 256 van 7. 9. 1987, blz. 1. (2) PB L 292 van 30. 10. 1998, blz. 1. (3) PB L 291 van 6. 12. 1995, blz. 5. BIJLAGE >RUIMTE VOOR DE TABEL>",
  "source": "EUR LEX"
}