{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0423:NL:HTML\">",
  "content": "EUR-Lex - 31993D0423 - NL Avis juridique important | 31993D0423 93/423/EEG: Beschikking van de Commissie van 22 juni 1993 tot machtiging van de Lid-Staten om afwijkingen van sommige bepalingen van Richtlijn 77/93/EEG van de Raad toe te staan voor kunstmatig gedroogd naaldhout, van oorsprong uit de Verenigde Staten van Amerika, en tot vaststelling van nadere bepalingen inzake het merken van dergelijk hout Publicatieblad Nr. L 195 van 04/08/1993 blz. 0055 - 0056 Bijzondere uitgave in het Fins: Hoofdstuk 11 Deel 23 blz. 0016 Bijzondere uitgave in het Zweeds: Hoofdstuk 11 Deel 23 blz. 0016 BESCHIKKING VAN DE COMMISSIE van 22 juni 1993 tot machtiging van de Lid-Staten om afwijkingen van sommige bepalingen van Richtlijn 77/93/EEG van de Raad toe te staan voor kunstmatig gedroogd naaldhout, van oorsprong uit de Verenigde Staten van  Amerika, en tot vaststelling van nadere bepalingen inzake het merken van dergelijk hout (93/423/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 77/93/EEG van de Raad van 21 december 1976 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige produkten schadelijke organismen (1), laatstelijk  gewijzigd bij Richtlijn 93/19/EEG (2), en met name op artikel 14, lid 3, derde streepje, Gezien de verzoeken van de Lid-Staten, Overwegende dat krachtens Richtlijn 77/93/EEG hout van Coniferae, met uitzondering van Thuja L., ander dan hout in de vorm van: - plakjes, spanen of kleine stukjes, resten of afval, geheel of gedeeltelijk verkregen uit de Coniferae; - pakkisten, kratten of trommels; - laadborden, laadkisten of andere laadplateaus; - stuwmateriaal, tussenschotten of dwarsbalken, maar inclusief hout dat zijn natuurlijke ronde oppervlak niet heeft behouden, van oorsprong uit Canada, China, Japan, Korea, Taiwan en de Verenigde Staten van Amerika wegens het gevaar voor insleep van schadelijke organismen niet in de Gemeenschap mag  worden binnengebracht, tenzij het een adequate warmtebehandeling heeft ondergaan waardoor in de kern ervan 30 minuten lang een temperatuur is bereikt van ten minste 56 °C, en het vergezeld gaat van de in artikel 7 of artikel 8 van vorengenoemde  richtlijn voorgeschreven certificaten; Overwegende dat momenteel naaldhout van oorsprong uit de Verenigde Staten van Amerika in de Gemeenschap wordt binnengebracht; dat in dat land daarvoor normaal geen fytosanitaire certificaten worden afgegeven; dat nadere bepalingen moeten worden  vastgesteld inzake het merken van hout dat de vereiste warmtebehandeling heeft ondergaan waardoor in de kern ervan 30 minuten lang een temperatuur is bereikt van ten minste 56 °C; Overwegende dat de Commissie uit informatie die haar door de Verenigde Staten van Amerika is verstrekt, tot de conclusie is gekomen dat dit land een officieel erkend en gecontroleerd programma voor het kunstmatig drogen van hout heeft opgezet om ervoor  te zorgen dat het hout lang genoeg kunstmatig is gedroogd om de betrokken schadelijke organismen (Bursaphelenchus xylophilus en de vectoren daarvan) door de hitte te doden; dat er minder kans bestaat dat schadelijke organismen worden ingesleept als het  hout vergezeld gaat van een in het kader van dat programma afgegeven  \"Heat Treatment Certificate using Kiln Facility\"; Overwegende dat de Commissie ervoor zal zorgen dat de Verenigde Staten van Amerika alle technische informatie verstrekken die nodig is om na te gaan of vorengenoemd programma goed functioneert; Overwegende dat deze machtiging vóór 1 april 1995 opnieuw moet worden onderzocht; Overwegende dat de in deze beschikking vervatte maatregelen in overeenstemming zijn met het advies van het Permanent Planteziektenkundig Comité, HEEFT DE VOLGENDE BESCHIKKING GEGEVEN: Artikel 1 1. De Lid-Staten worden gemachtigd om onder de in lid 2 vastgestelde voorwaarden afwijkingen toe te staan van het bepaalde in artikel 7, lid 2, en artikel 12, lid 1, onder b), van Richtlijn 77/93/EEG voor naaldhout dat een adequate  warmtebehandeling heeft ondergaan, van oorsprong uit de Verenigde Staten van Amerika. 2. De voorwaarden waaraan moet worden voldaan, zijn als volgt: a) Het hout moet afkomstig zijn van zagerijen, respectievelijk behandeld zijn in daarvoor geoutilleerde bedrijven, die op grond van hun erkenning door de  \"Animal and Plant Health Inspection Service\" van het Ministerie van Landbouw van de Verenigde  Staten van Amerika mogen deelnemen aan het programma voor kunstmatig gedroogd hout. b) Het hout moet voldoende lang zijn gedroogd om in de kern ervan 30 minuten lang een temperatuur van ten minste 56 °C te bereiken in een oven die daarvoor is getest en geschikt bevonden door een officiële sorteer-/inspectiedienst die daartoe is erkend  door de  \"Animal and Plant Health Inspection Service\" van het Ministerie van Landbouw van de Verenigde Staten van Amerika; wanneer een droogschema wordt toegepast waarbij de droge-boltemperatuur lager dan 56 °C blijft, moet het  kunstmatige-drogingsprocédé worden afgesloten met een behandeling waarbij ten minste één uur lang een oventemperatuur van 60 °C wordt bereikt. c) Als aan de onder b) vastgestelde voorwaarden is voldaan, moet door de aangewezen persoon van de onder a) bedoelde zagerij, of onder toezicht van deze persoon, op elke bundel of wikkel een gestandaardiseerd merkteken worden aangebracht. d) Ten einde ervoor te zorgen dat aan de onder b) en c) bedoelde voorwaarden wordt voldaan, moet een controlesysteem worden opgezet door de officiële sorteerdiensten die in het kader van een door de  \"Animal and Plant Health Inspection Service\" van het  Ministerie van Landbouw van de Verenigde Staten van Amerika goedgekeurd en onder controle van deze dienst uitgevoerd programma daarvoor zijn erkend en bevoegd verklaard. e) Het controlesysteem moet voorzien in toezicht in de onder a) bedoelde erkende zagerijen en in vóór de verzending te verrichten steekproefcontroles, door inspecteurs van de  \"Animal and Plant Health Inspection Service\" van het Ministerie van Landbouw  van de Verenigde Staten van Amerika. f) Het hout moet vergezeld gaan van een  \"Heat Treatment Certificate using Kiln Facility\" dat in het kader van het onder a) bedoelde programma is gestandaardiseerd en overeenkomstig het in de bijlage bij deze beschikking opgenomen model is opgesteld, en  dat is afgegeven door een bevoegde persoon, namens de zagerijen die door de  \"Animal and Plant Health Inspection Service\" van het Ministerie van Landbouw van de Verenigde Staten van Amerika zijn gemachtigd om aan dat programma deel te nemen. Artikel 2 Onverminderd het bepaalde in artikel 14, lid 5, van Richtlijn 77/93/EEG stellen de Lid-Staten de Commissie en de andere Lid-Staten in kennis van alle zendingen die in het kader van deze beschikking zijn ingevoerd en die niet voldoen aan de  voorwaarden van artikel 1, lid 2, onder c) en f). Artikel 3 De in artikel 1 verleende machtiging geldt met ingang van 1 juni 1993. De machtiging wordt ingetrokken als blijkt dat de in artikel 1, lid 2, vastgestelde voorwaarden niet volstaan om het binnenbrengen van schadelijke organismen te voorkomen  of dat niet aan die voorwaarden wordt voldaan. De machtiging wordt vóór 1 april 1995 opnieuw onderzocht. Artikel 4 Deze beschikking is gericht tot de Lid-Staten. Gedaan te Brussel, 22 juni 1993. Voor de Commissie René STEICHEN Lid van de Commissie (1) PB nr. L 26 van 31. 1. 1977, blz. 20. (2) PB nr. L 96 van 22. 4. 1993, blz. 33. PARARTIMA ANEXO - BILAG - ANHANG -  - ANNEX - ANNEXE - ALLEGATO - BIJLAGE - ANEXO HEAT TREATMENT CERTIFICATION USING A KILN FACILITY Issued in the U.S.A. CERTIFICATE NUMBER NAME AND ADDRESS OF SUPPLYING MILL (or as indicated in DESCRIPTION OF CONSIGNMENT) NAME AND ADDRESS OF CONSIGNEE The lumber described below is certified to have undergone an appropriate heat treatment to achieve a minimum wood care temperature of 56 degrees C for 30 minutes. DESCRIPTION OF CONSIGNMENT  VOLUME INDICATE SPECIES, GRADE MARKS, OR OTHER IDENTIFYING MARKS. ALSO, INDICATE NUMBER OF PACKAGES AND BOARD FEET/CUBIC METERS BY LOT. This document is issued under a programme officially approved by the Animal and Plant Health Inspection Service, U.S. Department of Agriculture. The products covered by this document are subject to preshipment inspection by that Agency. No financial  liability shall be attached to the U.S. Department of Agriculture or to any officer or representative of the Department with respect to this certificate. AUTHORIZED PERSON RESPONSIBLE FOR CERTIFICATION  NAME (Print) SIGNATURE TITLE DATE AGENCY VALIDATION  AUTHORIZED SIGNATURE TITLE DATE",
  "source": "EUR LEX"
}