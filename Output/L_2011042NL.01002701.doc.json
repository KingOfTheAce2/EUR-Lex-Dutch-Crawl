{
  "url": "http://www.w3.org/1999/xhtml\">",
  "content": "L_2011042NL.01002701.xml 16.2.2011 NL Publicatieblad van de Europese Unie L 42/27 BESLUIT VAN DE COMMISSIE van 15 februari 2011 inzake de goedkeuring van de rekeningen van bepaalde betaalorganen in Italië betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over het begrotingsjaar 2008 (Kennisgeving geschied onder nummer C(2011) 754) (Slechts de tekst in de Italiaanse taal is authentiek) (2011/103/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name de artikelen 30 en 33, Na raadpleging van het Comité voor de landbouwfondsen, Overwegende hetgeen volgt: (1) Bij Beschikking 2009/373/EG ( 2 ) , Besluit 2010/59/EU ( 3 ) en Besluit 2010/721/EU ( 4 ) van de Commissie zijn voor het begrotingsjaar 2008 de rekeningen van alle betaalorganen goedgekeurd, behalve die van het Duitse betaalorgaan „Bayern”, het Griekse betaalorgaan „OPEKEPE” en het Italiaanse betaalorgaan „ARBEA”. (2) Nadat nieuwe gegevens zijn verstrekt en aanvullende controles zijn verricht, kan de Commissie nu een besluit nemen waarbij de door het Italiaanse betaalorgaan „ARBEA” ingediende rekeningen betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven als volledig, juist en waarheidsgetrouw worden aangemerkt. (3) Overeenkomstig artikel 30, lid 2, van Verordening (EG) nr. 1290/2005 doet het onderhavige besluit geen afbreuk aan latere besluiten van de Commissie waarbij uitgaven die niet overeenkomstig de EU-voorschriften blijken te zijn gedaan, alsnog aan EU-financiering worden onttrokken, HEEFT HET VOLGENDE BESLUIT VASTGESTELD: Artikel 1 De rekeningen van het Italiaanse betaalorgaan „ARBEA” betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over het begrotingsjaar 2008 worden goedgekeurd. De bedragen die op grond van dit besluit in het kader van elk programma voor plattelandsontwikkeling moeten worden ingevorderd bij of betaald aan elke lidstaat, met inbegrip van de bedragen die voortvloeien uit de toepassing van artikel 33, lid 8, van Verordening (EG) nr. 1290/2005, worden vastgesteld in de bijlage. Artikel 2 Het onderhavige besluit is gericht tot de Italiaanse Republiek. Gedaan te Brussel, 15 februari 2011. Voor de Commissie Dacian CIOLOŞ Lid van de Commissie ( 1 ) PB L 209 van 11.8.2005, blz. 1 . ( 2 ) PB L 116 van 9.5.2009, blz. 21 . ( 3 ) PB L 34 van 5.2.2010, blz. 26 . ( 4 ) PB L 312 van 27.11.2010, blz. 23 . BIJLAGE GOEDKEURING VAN DE AFGESPLITSTE UITGAVEN PER PROGRAMMA VOOR PLATTELANDSONTWIKKELING EN PER MAATREGEL VOOR HET BEGROTINGSJAAR 2008 Bij de lidstaat in te vorderen of aan de lidstaat te betalen bedrag per programma (EUR) CCI Uitgaven 2008 Correcties Totaal Niet opnieuw te gebruiken bedragen Voor het begrotingsjaar 2008 goedgekeurd bedrag Tussentijdse betalingen aan de lidstaat voor het begrotingsjaar Via de volgende declaratie bij de lidstaat in te vorderen (–) of aan de lidstaat te betalen (+) bedrag IT: 2007IT06RPO0017 i ii iii = i + ii iv v = iii – iv vi vii = v – vi 113 13 960,24 0,00 13 960,24 0,00 13 960,24 13 960,24 0,00 211 120 914,76 0,00 120 914,76 0,00 120 914,76 120 914,76 0,00 214 16 824 475,27 0,00 16 824 475,27 0,00 16 824 475,27 16 944 398,00 – 119 922,73 221 1 194 719,75 0,00 1 194 719,75 0,00 1 194 719,75 1 194 719,72 0,03 Totaal 18 154 070,02 0,00 18 154 070,02 0,00 18 154 070,02 18 273 992,72 – 119 922,70",
  "source": "EUR LEX"
}