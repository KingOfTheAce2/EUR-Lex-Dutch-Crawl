{
  "url": "http://www.w3.org/1999/xhtml\">",
  "content": "L_2011143NL.01003601.xml 31.5.2011 NL Publicatieblad van de Europese Unie L 143/36 BESLUIT VAN DE COMMISSIE van 27 mei 2011 tot verlening van een vergunning voor het in de handel brengen van chroompicolinaat als nieuw voedselingrediënt krachtens Verordening (EG) nr. 258/97 van het Europees Parlement en de Raad (Kennisgeving geschied onder nummer C(2011) 3586) (Slechts de tekst in de Engelse taal is authentiek) (2011/320/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( 1 ) , en met name artikel 7, Overwegende hetgeen volgt: (1) Op 6 april 2009 heeft de onderneming Cantox Health Sciences International namens Nutrition 21 bij de bevoegde autoriteiten van Ierland een verzoek ingediend om chroompicolinaat als nieuw voedselingrediënt in de handel te brengen. (2) Op 24 april 2009 heeft de bevoegde Ierse instantie voor de beoordeling van voedingsmiddelen haar verslag van de eerste beoordeling uitgebracht. In dat verslag kwam zij tot de conclusie dat een aanvullende beoordeling vereist was. (3) De Commissie heeft alle lidstaten op 30 april 2009 van dit verzoek in kennis gesteld. De Europese Autoriteit voor voedselveiligheid (EFSA) is op 12 augustus 2009 verzocht om de beoordeling uit te voeren. (4) Op 10 november 2010 heeft de EFSA ingevolge het verzoek van de Commissie een advies ( 2 ) goedgekeurd betreffende de veiligheid van chroompicolinaat als bron van chroom die om voedingsdoeleinden wordt toegevoegd aan levensmiddelen voor de algemene bevolking en aan voor bijzondere voeding bestemde levensmiddelen. In het advies heeft de EFSA geconcludeerd dat chroompicolinaat geen veiligheidsprobleem oplevert, mits de hoeveelheid totale chroom niet meer bedraagt dan 250 μg per dag, de door de Wereldgezondheidsorganisatie vastgestelde waarde voor de extra inname van chroom, die niet mag worden overschreden. (5) Verordening (EG) nr. 953/2009 van de Commissie van 13 oktober 2009 inzake stoffen die voor specifieke voedingsdoeleinden aan voor bijzondere voeding bestemde levensmiddelen mogen worden toegevoegd ( 3 ) en/of Verordening (EG) nr. 1925/2006 van het Europees Parlement en de Raad van 20 december 2006 betreffende de toevoeging van vitaminen en mineralen en bepaalde andere stoffen aan levensmiddelen ( 4 ) stellen specifieke bepalingen vast voor het gebruik van vitaminen, mineralen en andere stoffen in levensmiddelen. Het gebruik van chroompicolinaat moet worden toegestaan onverminderd de voorschriften van deze wetgeving. (6) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 Chroompicolinaat als bron van chroom, als nader gespecificeerd in de bijlage, mag in de Unie in de handel worden gebracht als nieuw voedselingrediënt, te gebruiken onverminderd de specifieke bepalingen van Verordening (EG) nr. 953/2009 en/of Verordening (EG) nr. 1925/2006. Artikel 2 Het nieuwe voedselingrediënt waarvoor bij dit besluit een vergunning wordt verleend, wordt op de etikettering van het levensmiddel dat het ingrediënt bevat, aangeduid met „chroompicolinaat”. Artikel 3 Dit besluit is gericht tot Nutrition 21, Inc., 4 Manhattanville Road, Purchase, New York 10577, VSA. Gedaan te Brussel, 27 mei 2011. Voor de Commissie John DALLI Lid van de Commissie ( 1 ) PB L 43 van 14.2.1997, blz. 1 . ( 2 ) EFSA Journal 2010;8(12):1883. ( 3 ) PB L 269 van 14.10.2009, blz. 9 . ( 4 ) PB L 404 van 30.12.2006, blz. 26 . BIJLAGE SPECIFICATIES VAN CHROOMPICOLINAAT Beschrijving Chroompicolinaat is een roodachtig vrijstromend poeder, slecht oplosbaar in water bij pH 7. Het zout is ook oplosbaar in polaire organische oplosmiddelen. De chemische naam van chroompicolinaat is tris(2-pyridinecarboxylaat-N,O)chroom(III) of 2-pyridinecarbonzuur-chroom(III)-zout. CAS-nr.: 14639-25-9 Chemische formule: Cr(C 6 H 4 NO 2 ) 3 Structuurformule: Chemische kenmerken van chroompicolinaat Chroompicolinaat meer dan 95 % Chroom (III) 12 – 13 % Chroom (VI) niet aantoonbaar Water maximaal 4 %",
  "source": "EUR LEX"
}