{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R1966:NL:HTML\">",
  "content": "EUR-Lex - 32001R1966 - NL Avis juridique important | 32001R1966 Verordening (EG) nr. 1966/2001 van de Commissie van 8 oktober 2001 tot vaststelling van het maximumbedrag van de compenserende steun die voortvloeit uit de op 1 juli 2001 geldende wisselkoers van het pond sterling Publicatieblad Nr. L 268 van 09/10/2001 blz. 0024 - 0025 Verordening (EG) nr. 1966/2001 van de Commissie van 8 oktober 2001 tot vaststelling van het maximumbedrag van de compenserende steun die voortvloeit uit de op 1 juli 2001 geldende wisselkoers van het pond sterling DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), en met name op artikel 5, lid 2, Overwegende hetgeen volgt: (1) In artikel 5, lid 1, van Verordening (EG) nr. 2799/98 is bepaald dat compenserende steun mag worden toegekend wanneer de op de dag van het ontstaansfeit geldende wisselkoers lager is dan de vorige wisselkoers. Voor het pond sterling is de op de ontstaansfeitdatum 1 juli 2001 geldende wisselkoers lager dan de vorige wisselkoersen. (2) De compenserende steun wordt vastgesteld en moet worden toegekend overeenkomstig Verordening (EG) nr. 2799/98 en Verordening (EG) nr. 2808/98 van de Commissie van 22 december 1998 houdende bepalingen voor de toepassing van het agromonetaire stelsel voor de euro in de landbouwsector(2), laatstelijk gewijzigd bij Verordening (EG) nr. 2452/2000(3). (3) Op grond van Verordening (EG) nr. 1672/2000 van de Raad van 27 juli 2000 houdende wijziging van Verordening (EG) nr. 1251/1999 tot instelling van een steunregeling voor producenten van bepaalde akkerbouwgewassen, met het oog op uitbreiding van de werkingssfeer tot vezelvlas en -hennep(4), komen vezelvlas en -hennep met ingang van het verkoopseizoen 2001/2002 in aanmerking voor de steunregeling voor de producenten van bepaalde akkerbouwgewassen. Met ingang van dat verkoopseizoen wordt de dag van het ontstaansfeit voor de areaalbetalingen voor vezelvlas en -hennep derhalve vervroegd van 1 augustus tot 1 juli. (4) De in deze verordening vervatte maatregelen zijn in overeenstemming met het advies van de betrokken comitÃ©s van beheer, HEEFT DE VOLGENDE VERORDENING VASTGESTELD: Artikel 1 Het Verenigd Koninkrijk wordt gemachtigd de in artikel 5 van Verordening (EG) nr. 2799/98 bedoelde steun toe te kennen voor de op de ontstaansfeitdatum 1 juli 2001 geconstateerde daling van de wisselkoers van het pond sterling ten opzichte van de vorige wisselkoersen. De maximale bedragen van de eerste tranche worden in de bijlage aangegeven. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 oktober 2001. Voor de Commissie Franz Fischler Lid van de Commissie (1) PB L 349 van 24.12.1998, blz. 1. (2) PB L 349 van 24.12.1998, blz. 36. (3) PB L 282 van 8.11.2000, blz. 9. (4) PB L 193 van 29.7.2000, blz. 13. BIJLAGE Maximumbedragen voor de eerste tranche van de compenserende steun, in miljoen euro >RUIMTE VOOR DE TABEL>",
  "source": "EUR LEX"
}