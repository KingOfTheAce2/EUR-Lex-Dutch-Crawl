{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0068:NL:HTML\">",
  "content": "EUR-Lex - 31993D0068 - NL Avis juridique important | 31993D0068 93/68/EEG: Besluit nr. 148 van 25 juni 1992 inzake het gebruik van de verklaring betreffende de toepasselijke wetgeving (E 101) bij detacheringen van ten hoogste drie maanden Publicatieblad Nr. L 022 van 30/01/1993 blz. 0124 - 0124 Bijzondere uitgave in het Fins: Hoofdstuk 5 Deel 6 blz. 0043 Bijzondere uitgave in het Zweeds: Hoofdstuk 5 Deel 6 blz. 0043 BESLUIT Nr. 148 van 25 juni 1992 inzake het gebruik van de verklaring betreffende de toepasselijke wetgeving (E 101) bij detacheringen van ten hoogste drie maanden (93/68/EEG)DE ADMINISTRATIEVE COMMISSIE VAN DE EUROPESE GEMEENSCHAPPEN  VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de sociale-zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap  verplaatsen, op grond waarvan zij tot taak heeft alle vraagstukken van administratieve aard, voortvloeiende uit de toepassing van deze verordening, te behandelen, Overwegende dat Besluit nr. 125 moet worden gewijzigd om het risico tot misbruik te beperken en dat daarom voor alle gevallen in vak 5 van formulier E 101 een precieze datum moet worden vermeld; Overwegende dat het moderne economische leven veel medewerkers van industriële ondernemingen, handels- en landbouwondernemingen noopt tot talrijke verplaatsingen van korte duur ten behoeve van de onderneming waaraan zij zijn verbonden; Overwegende dat het in deze gevallen moeilijk is vóór het vertrek tijdig een verklaring betreffende de toe te passen wetgeving te verkrijgen van het daartoe aangewezen orgaan in het land waar de onderneming haar zetel heeft; Overwegende dat er aanleiding bestaat de afgifte van de verklaringen betreffende de toe te passen wetgeving te vereenvoudigen met het doel de verzekerde in het bezit te stellen van een document waaruit blijkt dat hij voor het verrichten van arbeid in  één der Lid-Staten verblijft en dat op hem de sociale-zekerheidswetgeving van het land waar zich de vestiging waaraan hij verbonden is bevindt, van toepassing blijft, BESLUIT: 1. Voor detacheringen van ten hoogste drie maanden kan het in artikel 11, lid 1, van Verordening (EEG) nr. 574/72 bedoelde orgaan aan ondernemingen die daarom verzoeken formulieren E 101, voorzien van een volgnummer, afgeven waarop alleen vak 5 wordt  ingevuld. 2. De onderneming vult het formulier in tweevoud in. Een exemplaar wordt voor zijn vertrek aan de werknemer uitgereikt, het andere wordt binnen 24 uur gezonden aan het daartoe aangewezen orgaan in het land waar de onderneming haar zetel heeft. 3. Dit besluit, dat Besluit nr. 125 vervangt, is van toepassing met ingang van de eerste dag van de maand volgende op de bekendmaking ervan in het Publikatieblad van de Europese Gemeenschappen. De Voorzitter van de Administratieve Commissie S. PINTO PIZARRO",
  "source": "EUR LEX"
}