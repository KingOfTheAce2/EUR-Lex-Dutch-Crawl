{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R2000:NL:HTML\">",
  "content": "EUR-Lex - 31995R2000 - NL Avis juridique important | 31995R2000 Verordening (EG) nr. 2000/95 van de Commissie van 16 augustus 1995 tot afwijking, voor de sector slachtpluimvee, van Verordening (EEG) nr. 3665/87 houdende gemeenschappelijke uitvoeringsbepalingen van het stelsel van restituties bij uitvoer voor landbouwprodukten en van Verordening (EEG) nr. 3719/88 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwprodukten Publicatieblad Nr. L 195 van 18/08/1995 blz. 0012 - 0013 VERORDENING (EG) Nr. 2000/95 VAN DE COMMISSIE van 16 augustus 1995 tot afwijking, voor de sector  slachtpluimvee, van Verordening (EEG) nr. 3665/87 houdende gemeenschappelijke uitvoeringsbepalingen  van het stelsel van restituties bij uitvoer voor landbouwprodukten en van Verordening (EEG) nr.  3719/88 houdende gemeenschappelijke uitvoeringsbepalingen inzake het stelsel van invoer-, uitvoer-  en voorfixatiecertificaten voor landbouwprodukten DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3290/94 van de Raad van 22 december 1994 inzake de aanpassingen en de  overgangsmaatregelen in de landbouwsector voor de tenuitvoerlegging van de overeenkomsten in het  kader van de multilaterale handelsbesprekingen van de Uruguay-Ronde  (1), en met name op artikel  3, Gelet op Verordening (EEG) nr. 2777/75 van de Raad van 29 oktober 1975 houdende een  gemeenschappelijke ordening der markten in de sector slachtpluimvee  (2), laatstelijk gewijzigd bij  de Akte van Toetreding van Oostenrijk, Finland en Zweden en bij Verordening (EG) nr. 3290/94, en  met name op artikel 8, Overwegende dat bij Verordening (EG) nr. 437/95 van de Commissie  (3), laatstelijk gewijzigd bij  Verordening (EG) nr. 1514/95  (4), de uitvoeringsbepalingen zijn vastgesteld voor de toekenning van  een bijzondere restitutie bij de uitvoer van vlees van pluimvee naar bepaalde derde landen; Overwegende dat voor op grond van Verordening (EG) nr. 437/95 afgegeven certificaten, Verordening  (EG) nr. 1521/94 van de Commissie van 29 juni 1994 tot beperking van de geldigheidsduur van de  uitvoercertificaten waarvoor al dan niet vaststelling vooraf van de uitvoerrestitutie geldt  (5),  van toepassing is; dat voor deze produkten uiterlijk op 30 juni 1995 de in artikel 3 van  Verordening (EEG) nr. 3665/87 van de Commissie  (6), laatstelijk gewijzigd bij Verordening (EG) nr.  1384/95  (7), bedoelde aangifte ten uitvoer moet hebben plaatsgevonden of, indien de produkten zich  onder een van de in artikel 4 of 5 van Verordening (EEG) nr. 565/80 van de Raad  (8), gewijzigd bij  Verordening (EEG) nr. 2026/83  (9), bedoelde regelingen bevonden, de uitvoeraangifte als bedoeld in  artikel 30 van Verordening (EEG) nr. 3665/87; Overwegende dat is gebleken dat een groot aantal marktdeelnemers moeilijkheden ondervindt om  bepaalde produkten die vallen onder Verordening (EG) nr. 437/95 af te zetten en dat zij daardoor,  ondanks alle moeite, de termijn van 60 dagen die is vastgesteld bij artikel 4 en artikel 32, lid 1,  van Verordening (EEG) nr. 3665/87 en bij artikel 30, lid 1, onder b), punt i) van Verordening (EEG)  nr. 3719/88 van de Commissie  (10), laatstelijk gewijzigd bij Verordening (EG) nr. 1199/95  (11),  vóór afloop waarvan de produkten het douanegebied van de Gemeenschap moeten hebben verlaten, en die  ingaat op de dag waarop de uitvoeraangifte wordt aanvaard, niet kunnen naleven; dat het derhalve in  verband met deze uitzonderlijke omstandigheden dienstig is voor deze produkten, van de bedoelde  termijn af te wijken door hem tot 90 dagen te verlengen; Overwegende dat de in deze verordening vervatte maatregelen in overeenstemming zijn met het advies  van het Comité van beheer voor slachtpluimvee en eieren, HEEFT DE VOLGENDE VERORDENING VASTGESTELD: Artikel 1 In afwijking van artikel 30, lid 1, onder b), punt i) van Verordening  (EEG) nr. 3719/88 en van artikel 4 en artikel 32, lid 1, van Verordening (EEG) nr. 3665/87, wordt  de termijn van 60 dagen voor de uitvoer in het kader van Verordening (EG) nr. 437/95, verlengd tot  90 dagen. Artikel 2 Deze verordening treedt in werking op de dag van haar bekendmaking in het  Publikatieblad van de Europese Gemeenschapen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 16 augustus 1995. Voor de Commissie Erkki LIIKANEN Lid van de Commissie",
  "source": "EUR LEX"
}