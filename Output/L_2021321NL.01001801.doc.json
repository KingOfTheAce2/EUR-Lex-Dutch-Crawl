{
  "url": "http://www.w3.org/1999/xhtml\">",
  "content": "L_2021321NL.01001801.xml 13.9.2021 NL Publicatieblad van de Europese Unie L 321/18 GEDELEGEERDE VERORDENING (EU) 2021/1467 VAN DE COMMISSIE van 6 juli 2021 tot wijziging van Gedelegeerde Verordening (EU) 2016/1237 wat betreft de verplichting om een uitvoercertificaat voor rijst over te leggen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 177, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 2 ) , en met name artikel 66, lid 3, punten c) en e), Overwegende hetgeen volgt: (1) Gedelegeerde Verordening (EU) 2016/1237 van de Commissie ( 3 ) vult Verordening (EU) nr. 1308/2013 aan wat betreft het stelsel van certificaten voor landbouwproducten, met inbegrip van de lijst van producten waarvoor een invoer- of uitvoercertificaat moet worden overgelegd. (2) Ingevolge artikel 2, lid 2, punt a), van Gedelegeerde Verordening (EU) 2016/1237, in samenhang met deel II, punt A, van de bijlage bij die verordening, moet een certificaat worden overgelegd voor de uitvoer van “gedopte (bruine) rijst of zilvervliesrijst” van GN-code 1006 20 en “halfwitte of volwitte rijst, ook indien gepolijst of geglansd” van GN-code 1006 30. (3) Momenteel kan de uitvoer ook met andere middelen doeltreffend worden gemonitord. Met het oog op vereenvoudiging en verlichting van de administratieve lasten voor de lidstaten en de marktdeelnemers moet de verplichting om een uitvoercertificaat over te leggen voor gedopte (bruine) rijst of zilvervliesrijst en halfwitte of volwitte rijst, ook indien gepolijst of geglansd, worden afgeschaft. (4) Duidelijkheidshalve moeten voorschriften worden vastgesteld voor uitvoercertificaten die zijn afgegeven voor gedopte (bruine) rijst of zilvervliesrijst en halfwitte of volwitte rijst, ook indien gepolijst of geglansd, waarvoor de verplichting om een uitvoercertificaat over te leggen bij deze verordening wordt afgeschaft, en die nog geldig zijn op de datum waarop deze verordening van toepassing wordt. (5) Gedelegeerde Verordening (EU) 2016/1237 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Wijziging van Gedelegeerde Verordening (EU) 2016/1237 In deel II van de bijlage bij Gedelegeerde Verordening (EU) 2016/1237 wordt punt A geschrapt. Artikel 2 Overgangsbepalingen Op verzoek van de titularis wordt de gestelde zekerheid voor een uitvoercertificaat voor gedopte (bruine) rijst of zilvervliesrijst en voor halfwitte of volwitte rijst, ook indien gepolijst of geglansd, vrijgegeven wanneer aan elk van de volgende voorwaarden is voldaan: a) de geldigheidsduur van het certificaat is op de datum van inwerkingtreding van deze verordening nog niet verstreken; b) het certificaat is op de datum van inwerkingtreding van deze verordening slechts gedeeltelijk of helemaal niet gebruikt. Artikel 3 Inwerkingtreding Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 juli 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) PB L 347 van 20.12.2013, blz. 549 . ( 3 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 ).",
  "source": "EUR LEX"
}