{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0786:NL:HTML\">",
  "content": "EUR-Lex - 32000D0786 - NL Avis juridique important | 32000D0786 2000/786/EG: Besluit van de Raad van 27 november 2000 betreffende de toekenning van middelen aan de Helleense Republiek ter verlichting van de rentelast als gevolg van EIB-leningen voor de wederopbouw van de regio die door de aardbeving van september 1999 is verwoest Publicatieblad Nr. L 313 van 13/12/2000 blz. 0025 - 0025 Besluit van de Raad van 27 november 2000 betreffende de toekenning van middelen aan de Helleense Republiek ter verlichting van de rentelast als gevolg van EIB-leningen voor de wederopbouw van de regio die door de aardbeving van september 1999 is verwoest (2000/786/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 308, Gezien het voorstel van de Commissie, Gezien het advies van het Europees Parlement(1), Overwegende hetgeen volgt: (1) Er moeten subsidies aan de Helleense Republiek worden toegekend om de rentelast van de leningen van de Europese Investeringsbank voor de wederopbouw van de Griekse regio die door de aardbeving van september 1999 is verwoest, gedeeltelijk te verlichten. (2) Deze subsidies dienen ten laste te komen van de algemene begroting van de Europese Unie. (3) Het Verdrag voorziet voor de goedkeuring van dit besluit niet in andere bevoegdheden dan die welke in artikel 308 worden verleend, BESLUIT: Artikel 1 De Gemeenschap stelt aan de Helleense Republiek een bedrag van 2 miljoen EUR ter beschikking ter gedeeltelijke compensatie van de in 2000 betaalde rente op de leningen van de EIB voor de wederopbouw van infrastructurele en industriële voorzieningen (met inbegrip van kleine en middelgrote ondernemingen) in de regio Attica die door de aardbeving van september 1999 zijn getroffen. De Commissie wordt gemachtigd om dit bedrag in 2000 in één keer te betalen tegen door met de Helleense Republiek en de EIB overeen te komen voorwaarden. Artikel 2 Dit besluit wordt van kracht op de dag waarop het bekend wordt gemaakt in het Publicatieblad van de Europese Gemeenschappen. Gedaan te Brussel, 27 november 2000. Voor de Raad De voorzitter L. Fabius (1) Advies uitgebracht op 15 november 2000 (Nog niet verschenen in het Publicatieblad).",
  "source": "EUR LEX"
}