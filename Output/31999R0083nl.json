{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0083:NL:HTML\">",
  "content": "EUR-Lex - 31999R0083 - NL Avis juridique important | 31999R0083 Verordening (EG) nr. 83/1999 van de Commissie van 13 januari 1999 tot wijziging van de bijlage bij Verordening (EG) nr. 1107/96 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad Publicatieblad Nr. L 008 van 14/01/1999 blz. 0017 - 0017 VERORDENING (EG) Nr. 83/1999 VAN DE COMMISSIE van 13 januari 1999 tot wijziging van de bijlage bij Verordening (EG) nr. 1107/96 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen (1), laatstelijk gewijzigd bij Verordening (EG) nr. 1068/97 van de Commissie (2), en met name op artikel 9, Overwegende dat de Franse regering overeenkomstig artikel 9 van Verordening (EEG) nr. 2081/92 om een wijziging heeft verzocht van de benaming \"Ossau-Iraty Brebis-Pyrénées\", die bij Verordening (EG) nr. 1107/96 van de Commissie (3), laatstelijk gewijzigd bij Verordening (EG) nr. 1549/98 (4), als beschermde oorsprongsbenaming is geregistreerd, in \"Ossau-Iraty\"; Overwegende dat na onderzoek van dit wijzigingsverzoek is geconcludeerd dat het een geringe wijziging betreft; dat deze conclusie is ingegeven door de overweging dat deze in principe als belangrijke wijziging te beschouwen wijziging van de geregistreerde benaming de rechten van degenen die de betrokken benaming mogen gebruiken onverlet laat; dat de wijziging bovendien geen gevolgen heeft voor de rechten van de overige producenten; Overwegende dat, overeenkomstig de procedure van artikel 9 van Verordening (EEG) nr. 2081/92, de Commissie bij beschikking van 20 maart 1998 heeft besloten de procedure van artikel 6 niet toe te passen omdat het een geringe wijziging betreft; Overwegende dat ook in aanmerking genomen is dat het een wijziging overeenkomstig Verordening (EEG) nr. 2081/92 betreft; dat de wijziging van de benaming \"Ossau-Iraty Brebis-Pyrénées\" in \"Ossau-Iraty\" derhalve geregistreerd moet worden en de bijlage bij Verordening (EG) nr. 1107/96 dienovereenkomstig moet worden gewijzigd; Overwegende dat overeenkomstig artikel 6, lid 4, van die verordening de wijziging van de benaming \"Ossau-Iraty Brebis Pyrénées\" in \"Ossau-Iraty\" moet worden bekendgemaakt in het Publicatieblad van de Europese Gemeenschappen, HEEFT DE VOLGENDE VERORDENING VASTGESTELD: Artikel 1 In de bijlage bij Verordening (EG) nr. 1107/96 wordt de beschermde oorsprongsbenaming \"Ossau-Iraty Brebis-Pyrénées\" vervangen door \"Ossau-Iraty\". Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 januari 1999. Voor de Commissie Franz FISCHLER Lid van de Commissie (1) PB L 208 van 24. 7. 1992, blz. 1. (2) PB L 156 van 13. 6. 1997, blz. 10. (3) PB L 148 van 21. 6. 1996, blz. 1. (4) PB L 202 van 18. 7. 1998, blz. 25.",
  "source": "EUR LEX"
}