{
  "url": "http://www.w3.org/1999/xhtml\"><!--",
  "content": "L_2012116NL.01001701.xml 28.4.2012 NL Publicatieblad van de Europese Unie L 116/17 UITVOERINGSVERORDENING (EU) Nr. 368/2012 VAN DE COMMISSIE van 27 april 2012 tot wijziging van Verordening (EU) nr. 44/2012 van de Raad tot vaststelling, voor 2012, van de vangstmogelijkheden in de EU-wateren en, voor EU-vaartuigen, in bepaalde niet-EU-wateren, voor sommige visbestanden en groepen visbestanden waarvoor internationale onderhandelingen worden gevoerd of internationale overeenkomsten gelden DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 44/2012 van de Raad van 17 januari 2012 tot vaststelling, voor 2012, van de vangstmogelijkheden in de EU-wateren en, voor EU-vaartuigen, in bepaalde niet-EU-wateren, voor sommige visbestanden en groepen visbestanden waarvoor internationale onderhandelingen worden gevoerd of internationale overeenkomsten gelden ( 1 ) , en met name artikel 5, lid 4, Overwegende hetgeen volgt: (1) De vangstbeperkingen voor de visserij op zandspieringen in de EU-wateren van de ICES-gebieden IIa, IIIa en IV zijn vastgesteld in bijlage IA bij Verordening (EU) nr. 44/2012. (2) Krachtens punt 4 van bijlage IIB bij Verordening (EU) nr. 44/2012 moet de Commissie de voor 2012 geldende totaal toegestane vangsten (TAC’s) en quota voor zandspieringen in de daar bedoelde gebieden herzien op basis van wetenschappelijk advies voor elk van de zeven beheersgebied die in die bijlage zijn omschreven. (3) In zijn op 1 maart 2012 uitgebrachte advies over zandspieringen stelt de Internationale Raad voor het Onderzoek van de Zee (ICES) voor beheersgebied 1 een vangst van maximaal 23 000 t voor in plaats van het voorlopige cijfer van 200 000 t dat in Verordening (EU) nr. 44/2012 voor dat gebied is vastgesteld. (4) Voorts adviseert ICES dat in elk van de beheersgebieden 2, 3 en 4 vangsten van maximaal 5 000 t moeten worden toegestaan met het oog op de monitoring van het bestand in die gebieden, dat in beheersgebied 6 niet meer mag worden gevangen dan de voor 2011 vastgestelde hoeveelheid van 420 t en dat in de beheersgebieden 5 en 7 niets mag worden gevangen. (5) Bijlage IA bij Verordening (EU) nr. 44/2012 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EU) nr. 44/2012 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 27 april 2012. Voor de Commissie De voorzitter José Manuel BARROSO ( 1 ) PB L 25 van 27.1.2012, blz. 55 . BIJLAGE In bijlage IA bij Verordening (EU) nr. 44/2012 wordt de tabel betreffende zandspiering in de EU-wateren van de ICES-zones IIa, IIIa en IV vervangen door: „Soort : Zandspieringen en bijvangsten Ammodytes spp. Gebied : EU-wateren van IIa, IIIa en IV ( 1 ) (SAN/2A3A4.) Denemarken 17 376 ( 2 ) Analytische TAC Verenigd Koninkrijk 380 ( 2 ) Duitsland 26 ( 2 ) Zweden 638 ( 2 ) EU 18 420 ( 2 ) Noorwegen 20 000 TAC 38 420 Bijzondere voorwaarde: Binnen de limieten van de bovenstaande quota mag in de onderstaande beheersgebieden voor zandspieringen als bepaald in bijlage IIB, niet meer worden gevangen dan de hieronder opgegeven hoeveelheden: Gebied : EU-wateren van de beheersgebieden voor zandspieringen 1 2 3 4 5 6 7 (SAN/*234_1) (SAN/*234_2) (SAN/*234_3) (SAN/*234_4) (SAN/*234_5) (SAN/*234_6) (SAN/*234_7) Denemarken 2 830 4 717 4 717 4 717 0 395 0 Verenigd Koninkrijk 62 103 103 103 0 9 0 Duitsland 4 7 7 7 0 1 0 Zweden 104 173 173 173 0 15 0 EU 3 000 5 000 5 000 5 000 0 420 0 Noorwegen 20 000 0 0 0 0 0 0 Totaal 23 000 5 000 5 000 5 000 0 420 0 ” ( 1 ) Exclusief wateren binnen zes mijl van de basislijnen van het Verenigd Koninkrijk bij Shetland, Fair Isle en Foula. ( 2 ) Ten minste 98 % van de TAC-aanlanding moet bestaan uit zandspieringen. Bijvangsten van schar, makreel en wijting worden in mindering gebracht op de resterende 2 % van de TAC.",
  "source": "EUR LEX"
}