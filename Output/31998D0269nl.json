{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0269:NL:HTML\">",
  "content": "EUR-Lex - 31998D0269 - NL Avis juridique important | 31998D0269 98/269/EG: Beschikking van de Commissie van 7 april 1998 tot intrekking van de toelating van gewasbeschermingsmiddelen die dinoterb als werkzame stof bevatten (Voor de EER relevante tekst) Publicatieblad Nr. L 117 van 21/04/1998 blz. 0013 - 0014 BESCHIKKING VAN DE COMMISSIE van 7 april 1998 tot intrekking van de toelating van gewasbeschermingsmiddelen die dinoterb als werkzame stof bevatten (Voor de EER relevante tekst) (98/269/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3600/92 van de Commissie van 11 december 1992 houdende bepalingen voor de uitvoering van de eerste fase van het werkprogramma als bedoeld in artikel 8, lid 2, van Richtlijn 91/414/EEG van de Raad betreffende het op de markt brengen van gewasbeschermingsmiddelen (1), laatstelijk gewijzigd bij Verordening (EG) nr. 1199/97 (2), en met name op artikel 7, lid 3 bis, Overwegende dat bij Verordening (EG) nr. 933/94 van de Commissie (3), laatstelijk gewijzigd bij Verordening (EG) nr. 2230/95 (4), de lijst van werkzame stoffen van gewasbeschermingsmiddelen is vastgesteld en de als rapporteur optredende lidstaten voor de uitvoering van Verordening (EEG) nr. 3600/92 zijn aangewezen; Overwegende dat dinoterb een van de 90 in de eerste fase van het in artikel 8, lid 2, van Richtlijn 91/414/EEG van de Raad (5) bedoelde werkprogramma te behandelen werkzame stoffen is; Overwegende dat de enige betrokken kennisgever voor deze stof de als rapporteur aangewezen lidstaat formeel informatie heeft meegedeeld zoals op grond van artikel 6, lid 1, van Verordening (EEG) nr. 3600/92 vereist is met het oog op de opneming van een werkzame stof in bijlage I bij Richtlijn 91/414/EEG; Overwegende dat de als rapporteur aangewezen lidstaat bij de Commissie overeenkomstig artikel 7, lid 1, onder c), van Verordening (EEG) nr. 3600/92 verslag heeft uitgebracht over de evaluatie van de meegedeelde gegevens; Overwegende dat de enige betrokken kennisgever de Commissie en de als rapporteur aangewezen lidstaat heeft meegedeeld dat hij voor deze werkzame stof niet langer aan het werkprogramma wenst deel te nemen; dat daarom belangrijke elementen van de vereiste informatie niet zullen worden meegedeeld; Overwegende dat op grond van de beschikbare informatie reeds kan worden geconcludeerd dat voor deze werkzame stof onder de voorgestelde gebruiksvoorwaarden niet kan worden voldaan aan de eisen van Richtlijn 91/414/EEG, met name wat de bescherming van de volksgezondheid betreft, en deze stof dus niet in bijlage I bij genoemde richtlijn kan worden opgenomen; Overwegende dat deze beschikking niets afdoet aan de maatregelen waarbij de lidstaten voorzien in een overgangsperiode voor de verwijdering, de opslag, het op de markt brengen of het gebruiken van de bestaande voorraden overeenkomstig het bepaalde in artikel 4, lid 6, van Richtlijn 91/414/EEG; Overwegende dat deze beschikking de maatregelen die de Commissie voor deze werkzame stof zou nemen in het kader van Richtlijn 79/117/EEG van de Raad (6), onverlet laat; Overwegende dat de in deze beschikking vervatte maatregelen in overeenstemming zijn met het advies van het Permanent Plantenziektekundig Comit√©, HEEFT DE VOLGENDE BESCHIKKING GEGEVEN: Artikel 1 De lidstaten zien erop toe dat: 1. de toelating van gewasbeschermingsmiddelen die dinoterb bevatten binnen zes maanden na de datum waarop deze beschikking wordt gegeven, wordt ingetrokken; 2. vanaf de datum waarop deze beschikking wordt gegeven, gewasbeschermingsmiddelen die dinoterb bevatten niet meer worden toegelaten of de toelating voor dergelijke gewasbeschermingsmiddelen niet meer wordt vernieuwd op grond van de in artikel 8, lid 2, van Richtlijn 91/414/EEG vastgestelde afwijkende maatregelen. Artikel 2 Deze beschikking is gericht tot de lidstaten. Gedaan te Brussel, 7 april 1998. Voor de Commissie Franz FISCHLER Lid van de Commissie (1) PB L 366 van 15. 12. 1992, blz. 10. (2) PB L 170 van 28. 6. 1997, blz. 19. (3) PB L 107 van 28. 4. 1994, blz. 8. (4) PB L 225 van 22. 9. 1995, blz. 1. (5) PB L 230 van 19. 8. 1991, blz. 1. (6) PB L 33 van 8. 2. 1979, blz. 36.",
  "source": "EUR LEX"
}