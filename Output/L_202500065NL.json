{
  "url": "http://www.w3.org/1999/xhtml\">",
  "content": "L_202500065NL.000101.fmx.xml Publicatieblad van de Europese Unie NL L-serie 2025/65 14.1.2025 GEDELEGEERDE VERORDENING (EU) 2025/65 VAN DE COMMISSIE van 31 oktober 2024 tot wijziging van Gedelegeerde Verordening (EU) 2019/2123 wat betreft de voorwaarden voor het indienen van een afzonderlijk gemeenschappelijk gezondheidsdocument van binnenkomst voor zendingen die van een grenscontrolepost worden overgebracht naar een controlepunt waar de overeenstemmings- en materiële controles zullen worden uitgevoerd (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 53, lid 1, punt a), Overwegende hetgeen volgt: (1) In Verordening (EU) 2017/625 wordt het kader vastgesteld voor officiële controles en andere officiële activiteiten ter verificatie van de naleving van de agro-voedselketenwetgeving van de Unie. Dat kader omvat de officiële controles op dieren en goederen die uit derde landen in de Unie worden binnengebracht. (2) Gedelegeerde Verordening (EU) 2019/2123 van de Commissie ( 2 ) bevat de regels voor de gevallen waarin en de voorwaarden waaronder bevoegde autoriteiten overeenstemmings- en materiële controles op bepaalde zendingen zoals bedoeld in artikel 1, lid 1, punt a), van die verordening mogen uitvoeren op een ander controlepunt dan de grenscontrolepost. (3) In artikel 2, lid 1, punt d), van Gedelegeerde Verordening (EU) 2019/2123 is bepaald dat de exploitant de bevoegde autoriteiten van het controlepunt waar de overeenstemmings- en materiële controles moeten worden uitgevoerd in kennis moet stellen van het verwachte tijdstip van aankomst van de zending en van de vervoermiddelen door een afzonderlijk gemeenschappelijk gezondheidsdocument van binnenkomst (GGB) in het informatiebeheersysteem voor officiële controles in te vullen en in te dienen. (4) Om een adequate traceerbaarheid van de naar een ander controlepunt dan de grenscontrolepost overgebrachte zending te waarborgen en de betrokken autoriteiten in staat te stellen van het resultaat van de officiële controles en van elke beslissing betreffende die zending in kennis te worden gesteld, moeten exploitanten worden verplicht om de twee GGB’s aan elkaar te koppelen. (5) Gedelegeerde Verordening (EU) 2019/2123 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Wijziging van Gedelegeerde Verordening (EU) 2019/2123 In artikel 2, lid 1, van Gedelegeerde Verordening (EU) 2019/2123 wordt punt d) vervangen door: “d) voordat de zending de grenscontrolepost verlaat, heeft de exploitant de bevoegde autoriteiten van het controlepunt waar de overeenstemmings- en materiële controles moeten worden uitgevoerd in kennis gesteld van het verwachte tijdstip van aankomst van de zending en van de vervoermiddelen door een afzonderlijk GGB voor die zending in het informatiebeheersysteem voor officiële controles (Imsoc) in te vullen en in te dienen en dat afzonderlijke GGB aan het in punt a) bedoelde GGB te koppelen;”. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 oktober 2024. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 2 ) Gedelegeerde Verordening (EU) 2019/2123 van de Commissie van 10 oktober 2019 tot aanvulling van Verordening (EU) 2017/625 van het Europees Parlement en de Raad wat betreft de regels voor de gevallen waarin en de voorwaarden waaronder op controlepunten overeenstemmingscontroles en materiële controles op bepaalde goederen kunnen worden uitgevoerd, en voor de gevallen waarin en de voorwaarden waaronder documentencontroles op afstand van de grenscontroleposten kunnen worden uitgevoerd ( PB L 321 van 12.12.2019, blz. 64 , ELI: http://data.europa.eu/eli/reg_del/2019/2123/oj ). ELI: http://data.europa.eu/eli/reg_del/2025/65/oj ISSN 1977-0758 (electronic edition)",
  "source": "EUR LEX"
}