{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0535:NL:HTML\">",
  "content": "EUR-Lex - 31983D0535 - NL Avis juridique important | 31983D0535 83/535/EEG: Beschikking van de Commissie van 25 oktober 1983 waarbij wordt vastgesteld dat het apparaat genaamd ,,PAR - Optical Multichannel analyzer OMA 2, model 1215/1216/1252 B\" met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 305 van 08/11/1983 blz. 0015 - 0015 ***** BESCHIKKING  VAN DE COMMISSIE van 25 oktober 1983 waarbij wordt vastgesteld dat het apparaat genaamd »PAR - Optical Multichannel analyzer OMA 2, model 1215/1216/1252 B\" met vrijstelling van de rechten van het gemeenschappelijk douanetarief mag worden ingevoerd (83/535/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 14 april 1983, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »PAR - Optical multichannel analyzer OMA 2, model 1215/1216/1252 B\", besteld op 24 juni 1980 en bestemd voor het tweedimensioneel uitlezen van een streakcamerabuis voor het verkrijgen van intensiteitsprofielen als functie van tijd of spectrum, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 23 september 1983 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een optische analysator is; dat dit apparaat, gezien zijn objectieve technische kenmerken, zoals het antwoord van het spectrum, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende dat op grond van de door de Lid-Staten verzamelde inlichtingen is gebleken dat apparaten van gelijke wetenschappelijke waarde als voornoemd apparaat en geschikt voor hetzelfde gebruik, niet in de Gemeenschap worden vervaardigd; dat het dientengevolge gerechtvaardigd is het bedoelde apparaat met vrijstelling toe te laten, HEEFT DE VOLGENDE BESCHIKKING GEGEVEN: Artikel 1 Het apparaaat genaamd »PAR - Optical multichannel analyzer OMA 2, model 1215/1216/1252 B\", waarop de aanvraag van Duitsland van 14 april 1983 betrekking heeft, mag met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 25 oktober 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}