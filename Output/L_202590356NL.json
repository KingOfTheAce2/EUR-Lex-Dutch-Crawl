{
  "url": "http://www.w3.org/1999/xhtml\"><!--",
  "content": "L_202590356NL.000101.fmx.xml Publicatieblad van de Europese Unie NL L-serie 2025/90356 28.4.2025 Rectificatie van Verordening (EU) 2024/1781 van het Europees Parlement en de Raad van 13 juni 2024 betreffende de totstandbrenging van een kader voor het vaststellen van vereisten inzake ecologisch ontwerp voor duurzame producten, tot wijziging van Richtlijn (EU) 2020/1828 en Verordening (EU) 2023/1542, en tot intrekking van Richtlijn 2009/125/EG ( Publicatieblad van de Europese Unie L, 2024/1781, 28 juni 2024 ) 1. Bladzijde 47, artikel 20, tweede alinea, punt d): in plaats van: “d) het vaststellen van prioriteiten overeenkomstig artikel 26.”, lezen: “d) het vaststellen van prioriteiten met betrekking tot onverkochte consumptiegoederen waarvoor de invoering van een verbod op vernietiging door marktdeelnemers uit hoofde van artikel 18, lid 3, moet worden overwogen, met name elektrische en elektronische apparatuur wanneer zij die onverkochte consumentenproducten voor het eerst vaststelt.”. 2. Bladzijde 60, artikel 41, lid 4: in plaats van: “4.   Producten die onder een op grond van artikel 4 vastgestelde gedelegeerde handeling vallen en waaraan op grond van Verordening (EG) nr. 66/2010 de EU-milieukeur is toegekend, worden geacht te voldoen aan de vereisten inzake ecologisch ontwerp van die gedelegeerde handeling, voor zover de op grond van artikel 16, lid 2, van die verordening vastgestelde EU-milieukeurcriteria op die vereisten van toepassing zijn.” , lezen: “4.   Producten die onder een op grond van artikel 4 vastgestelde gedelegeerde handeling vallen en waaraan op grond van Verordening (EG) nr. 66/2010 de EU-milieukeur is toegekend, worden geacht te voldoen aan de vereisten inzake ecologisch ontwerp van die gedelegeerde handeling, voor zover de op grond van artikel 8 van die verordening vastgestelde EU-milieukeurcriteria op die vereisten van toepassing zijn.”. 3. Bladzijde 70, artikel 65, lid 3, vijfde alinea: in plaats van: “De streefdoelen vereisen dat op jaar- of meerjarenbasis minimaal 50 % van de aanbestedingen op het niveau van aanbestedende diensten of aanbestedende entiteiten of op geaggregeerd nationaal niveau betrekking hebben op de ecologisch duurzaamste producten zoals bedoeld in de vierde alinea.” , lezen: “De streefdoelen vereisen dat op jaar- of meerjarenbasis minimaal 50 % van de aanbestedingen op het niveau van aanbestedende diensten of aanbestedende entiteiten of op geaggregeerd nationaal niveau betrekking hebben op de ecologisch duurzaamste producten.”. 4. Het woord “tussenproduct” wordt in de gehele verordening vervangen door de woorden “intermediair product” in de gepaste grammaticale vorm. ELI: http://data.europa.eu/eli/reg/2024/1781/corrigendum/2025-04-28/oj ISSN 1977-0758 (electronic edition)",
  "source": "EUR LEX"
}