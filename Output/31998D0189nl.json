{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0189:NL:HTML\">",
  "content": "EUR-Lex - 31998D0189 - NL Avis juridique important | 31998D0189 98/189/EG: Besluit van de Raad van 23 februari 1998 betreffende de sluiting van de samenwerkingsovereenkomst tussen de Europese Gemeenschap en de Republiek Jemen Publicatieblad Nr. L 072 van 11/03/1998 blz. 0017 - 0017 BESLUIT VAN DE RAAD van 23 februari 1998 betreffende de sluiting van de samenwerkingsovereenkomst tussen de Europese Gemeenschap en de Republiek Jemen (98/189/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid de artikelen 113 en 130 Y, juncto artikel 228, lid 2, eerste alinea, en artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement (1), Overwegende dat het beleid van de Gemeenschap op het gebied van de ontwikkelingssamenwerking krachtens artikel 130 U van het Verdrag is gericht op de bevordering van de duurzame economische en sociale ontwikkeling van de ontwikkelingslanden, de harmonische en geleidelijke integratie van de ontwikkelingslanden in de wereldeconomie en de strijd tegen de armoede in die landen; Overwegende dat de Gemeenschap met het oog op de verwezenlijking van haar doelstellingen op het gebied van de buitenlandse betrekkingen de samenwerkingsovereenkomst tussen de Europese Gemeenschap en de Republiek Jemen dient goed te keuren, BESLUIT: Artikel 1 De samenwerkingsovereenkomst tussen de Europese Gemeenschap en de Republiek Jemen wordt namens de Gemeenschap goedgekeurd. De tekst van deze overeenkomst is aan dit besluit gehecht. Artikel 2 De Voorzitter van de Raad doet namens de Gemeenschap de in artikel 21 van de overeenkomst bedoelde kennisgeving. Artikel 3 De Commissie, daartoe bijgestaan door vertegenwoordigers van de lidstaten, vertegenwoordigt de Gemeenschap in het samenwerkingscomit√© vastgesteld in artikel 15 van de overeenkomst. Artikel 4 Dit besluit wordt bekendgemaakt in het Publicatieblad van de Europese Gemeenschappen (2). Gedaan te Brussel, 23 februari 1998. Voor de Raad De Voorzitter R. COOK (1) PB C 56 van 23. 2. 1998. (2) De datum van inwerkingtreding van de samenwerkingsovereenkomst zal door het Secretariaat-generaal van de Raad in het Publicatieblad van de Europese Gemeenschappen worden bekendgemaakt.",
  "source": "EUR LEX"
}