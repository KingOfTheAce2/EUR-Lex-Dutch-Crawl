{
  "url": "http://www.w3.org/1999/xhtml\">",
  "content": "L_2020406NL.01007401.xml 3.12.2020 NL Publicatieblad van de Europese Unie L 406/74 Rectificatie van Besluit (EU) 2020/1532 van de Raad van 12 oktober 2020 betreffende het standpunt dat namens de Europese Unie moet worden ingenomen tijdens de 66e zitting van het Comité voor het geharmoniseerde systeem van de Werelddouaneorganisatie met betrekking tot de beoogde vaststelling van indelingsadviezen, indelingsbesluiten, wijzigingen van de toelichting bij het geharmoniseerde systeem of andere adviezen voor de interpretatie van het geharmoniseerde systeem en aanbevelingen teneinde de uniformiteit in de interpretatie van het geharmoniseerde systeem in het kader van het Verdrag betreffende het geharmoniseerde systeem te verzekeren ( Publicatieblad van de Europese Unie L 352 van 22 oktober 2020 ) De bijlage wordt als volgt gelezen: “BIJLAGE Deze bijlage vormt een aanvulling op de bijlage bij Besluit (EU) 2020/1410 van de Raad. II.2   Opstelling van concordantietabellen voor de versies van 2017 en 2022 van het geharmoniseerd systeem (doc. NC2704, NC2749 en NC2753). Wat betreft de concordantietabel voor de onderverdelingen 4407 13 en 4407 14 (mengsels van S-P-F (sparhout (spruce), dennenhout (pine) en zilverspar (fir)) en Hem-fir (van hout van de Westerse hemlock en de zilverspar) steunt de Unie de door het WDO-secretariaat in punt 20 van document NC2753 voorgestelde concordantie. Wat betreft de concordantietabel voor onderverdeling 4418 83 (I-balken) steunt de Unie de door Japan in punt 14 van document NC2753 voorgestelde concordantie. Wat betreft de concordantietabel voor onderverdeling 7019 71 (vliezen van glasvezels) merkt de Unie op dat de enige overdracht uit het GS-2017 onderverdeling 7019 32 zou betreffen. Wat betreft de concordantietabel voor de onderverdelingen 8462 62 en 8462 63 (smeedmachines) steunt de Unie de handhaving van alle onder het GS-2017 voor overdracht voorgestelde onderverdelingen, met inbegrip van die tussen vierkante haken. Wat betreft de concordantietabel voor onderverdeling 851981 (telefoonantwoordapparaten) steunt de Unie het voorstel van het WDO-secretariaat in punt 26 van document NC2704. Wat betreft de concordantietabel voor onderverdeling 8539 51 (LED) steunt de Unie de conclusie van het WDO-secretariaat in punt 24 van document NC2704. Wat betreft de concordantietabel voor de nieuwe onderverdeling 8541 51 (op halfgeleiders gebaseerde meetwaarde-omvormers) merkt de Unie op dat er geen aanwijzingen zijn voor afzonderlijk ingedeelde onderdelen in het GS-2017. Daarom zijn er geen extra overdrachten nodig. Wat betreft de concordantietabel voor onderverdeling 88 06 (onbemande luchtvaartuigen), steunt de Unie de in punt 25 van document NC2704 vermelde optie (i). Tot slot steunt de Unie de correctie van bepaalde redactionele fouten in de ontwerpconcordantietabellen I en II, zoals uiteengezet in de bijlage bij document NC 2753. III.4   Indeling in het GS-2022 van bepaalde verzamelingen en voorwerpen van verzamelingen met een numismatisch belang (verzoek van het secretariaat) (doc. NC2711, NC2754) De Unie zou de drie producten onder de nieuwe onderverdeling 9705 31 in het GS-2022 indelen. De Unie merkt op dat Canada en het WDO-secretariaat het voorstel van de Unie steunen om de vermelding “munten die in de handel algemeen bekend zijn als “oude munten”\n                              ” te schrappen uit de tweede alinea van punt (4) van het nieuwe deel (A) van de GS-toelichtingen op post 97 05. III.5   Indeling in het GS-2022 van patronen voor 3D-printers (verzoek van het secretariaat) (doc. NC2712, NC2755) De Unie steunt het voorstel tot wijziging van de GS-toelichtingen, waarin is bepaald dat patronen voor 3D-printerpatronen met elektronische componenten of mechanische mechanismen moeten worden ingedeeld als delen van 3D-printers. De Unie zou producten die in de documenten NC2712 en NC2755 worden gepresenteerd indelen onder post 84 85 in het HS-2022 als delen van 3D-printers, rekening houdend met de aanwezigheid van elektronische componenten voor aansluiting op een 3D-printer. III.7   Verslag van de 57e vergadering van het subcomité voor de herziening van het GS (doc. NR1434) III.8   Te nemen besluiten. (doc. NC2709) a) Bijlagen C/4 en D/8 — Wijzigingen van de toelichtingen (GS-2022) (deel VI) b) Bijlagen C/5, D/9 en D/22 — Wijzigingen van de toelichtingen (GS-2022) (deel VII) c) Bijlagen C/8 en D/12 — Wijzigingen van de toelichtingen, voortvloeiend uit de artikel 16-aanbeveling van 28 juni 2019 (deel XIII) d) Bijlagen C/13 en D/17 — Wijzigingen van de toelichtingen, voortvloeiend uit de artikel 16-aanbeveling van 28 juni 2019 (deel XX) e) Bijlagen C/14 en D/18 — Mogelijke wijzigingen van de toelichtingen met betrekking tot bepaalde attractie- en speeltoestellen (voorstel van de Verenigde Staten) De Unie stemt in met alle voorgestelde wijzigingen in deze documenten. f) Bijlagen C/1 en D/5 — Mogelijke wijzigingen van de toelichting op post 15 09 wat betreft andere olijfolie verkregen bij de eerste persing, en post 15 15 wat betreft voorbeelden van microbiële vetten en oliën Wat betreft de GS-toelichtingen op post 15 09 steunt de Unie het voorstel van de Unie (optie 2) en het nieuwe voorstel van Canada (optie 3). In punt (D) (2) steunt de Unie het gebruik van “of” (optie 2) in plaats van “en/of”. Wat betreft de GS-toelichtingen op post 15 15 steunt de Unie het gebruik van de uitdrukking “eencellig organisme” (optie 1) en het gebruik van “of” (optie 2) in plaats van “en/of”. In de voorbeelden (a) en (b) steunt de Unie het gebruik van de uitdrukking “verkregen uit” (optie 2). g) Bijlagen C/3 en D/7 — Mogelijke wijzigingen van de toelichtingen met betrekking tot “placebo’s” en “dubbelblinde klinische proefpakketten” in post 30 06 (verzoek van Australië) Wat betreft de zin “De placebo’s van deze post omvatten ook [controlevaccins] [gecontroleerde vaccins] [vaccins die als controlestoffen worden gebruikt en] waarvoor een vergunning is verleend voor gebruik in erkende klinische proeven.” steunt de Unie de toevoeging van deze zin aan de tekst van punt (12) van de GS‐toelichtingen op post 30 06 niet, aangezien niet duidelijk is welke soorten stoffen erdoor worden beschreven. Indien de andere overeenkomstsluitende partijen besluiten de zin toe te voegen, steunt de Unie “vaccins die als controlestoffen worden gebruikt” (optie 3) of, indien flexibiliteit nodig is, “controlevaccins” (optie 1). Met betrekking tot de zin “[De te onderzoeken werkzame bestanddelen kunnen kruidengeneesmiddelen [voor therapeutisch of profylactisch gebruik] omvatten.]” blijft de Unie flexibel wat betreft de toevoeging ervan aan de tekst, maar steunt zij een open lijst van voorbeelden, zoals voorgesteld door de Verenigde Staten, niet. h) Bijlagen C/6 en D/10 — Wijzigingen van de toelichtingen, voortvloeiend uit de artikel 16-aanbeveling van 28 juni 2019 (deel IX) De Unie ondersteunt het voorstel om aanvullende toelichtingen toe te voegen aan onderverdelingen 4412 41, 4412 42 en 4412 49. De Unie verzoekt nader onderzoek en verbetering van de voorgestelde tekst om deze in overeenstemming te brengen met de huidige indelingspraktijken in de Unie (bijvoorbeeld de oriëntatie van de fineerlagen). i) Bijlagen C/7 en D/11 — Wijzigingen van de toelichtingen, voortvloeiend uit de artikel 16-aanbeveling van 28 juni 2019 (delen XI en XII) De Unie steunt de toevoeging van “paraseismische wandbekleding” en “geotextiel” aan de lijst van voorbeelden van elektronisch textiel. In de tekst over “geotextiel” steunt de Unie de tekst “een sensor die van vezels vervaardigd of ten minste volledig in de vezels geïntegreerd is” (optie 2), zoals eerder door de Unie is voorgesteld. De Unie steunt de voorlopige vaststelling van de door het subcomité voor de GS‐herziening goedgekeurde teksten. j) Bijlagen C/12 en D/16 — Wijzigingen van de toelichtingen, voortvloeiend uit de artikel 16-aanbeveling van 28 juni 2019 (deel XVII) De Unie steunt de toevoeging van de verwijzing naar permanent geïntegreerde camera’s in punt 3 van de GS-toelichtingen op post 88 06, op voorwaarde dat het indelingsadvies waarin een drone met geïntegreerde camera onder post 85 25 wordt ingedeeld, wordt herzien en in overeenstemming wordt gebracht met het GS-2022 en de GS-toelichtingen. Met betrekking tot punt 4 van de GS-toelichtingen op post 88 06 steunt de Unie het voorstel van China met aanvullende, door de Unie toegevoegde technische criteria (tweede optie). k) Bijlagen C/15 en D/19 — Mogelijke wijzigingen van de toelichtingen op hoofdstuk 97 ten aanzien van bepaalde voorwerpen van culturele aard (voorstel van de Verenigde Staten) De Unie steunt de lijst van artikelen die als voorbeeld worden genoemd niet, aangezien deze zeer specifiek zijn en beperkt zijn tot het verklaren van het toepassingsgebied van de artikelen die onder onderverdeling 9705 10 moeten worden ingedeeld. De Unie merkt voorts op dat de gegeven definities en voorbeelden geen duidelijkheid verschaffen over de wijze waarop bijvoorbeeld “traditionele nationale kostuums” of “oude auto’s” moeten worden ingedeeld. l) Bijlagen C/16 en D/20 — Wijzigingen van de toelichting op de indelingsregels (GS‐2022) De Unie steunt het oorspronkelijke voorstel van het WDO-secretariaat (optie 1, waarbij de term “enkel” wordt gebruikt, maar flexibel wordt omgegaan met de uitdrukking “niet verder bewerkt dan”) en verzoekt erom de teksten in het Engels en het Frans op elkaar af te stemmen. III.9   Mogelijke wijziging van de toelichting op post 71 04 ten aanzien van synthetische diamanten (voorstel van het Kimberleyproces) (doc. NC2757) De Unie stemt in met de voorgestelde wijzigingen van de nieuwe derde alinea van post 71 04 en met de invoering van een nieuw punt (3) van de toelichting op onderverdeling 7104 91. III.10   Indeling van een micro-elektromechanisch systeemelement (MEMS) in het GS‐2022 (voorstel van het secretariaat) De Unie zou het product indelen onder post 85 41. ”",
  "source": "EUR LEX"
}