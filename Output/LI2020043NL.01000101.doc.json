{
  "url": "http://www.w3.org/1999/xhtml\">",
  "content": "LI2020043NL.01000101.xml 17.2.2020 NL Publicatieblad van de Europese Unie LI 43/1 UITVOERINGSVERORDENING (EU) 2020/211 VAN DE RAAD van 17 februari 2020 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Gelet op het feit dat prominente zakenlieden grote winsten maken door hun banden met het Assad-regime en in ruil daarvoor helpen bij de financiering van dat regime, onder andere door de joint ventures die zijn gevormd door bepaalde prominente zakenlieden en entiteiten met door de staat gesteunde ondernemingen teneinde onteigende grond te ontwikkelen, steunen die zakenlieden en entiteiten het Assad-regime en profiteren ze ervan, onder meer door het gebruik van onteigende bezittingen. (3) Bovendien onteigent het Assad-regime grond van mensen die door het conflict in Syrië ontheemd zijn en dat maakt het voor die mensen onmogelijk om terug te keren naar hun huizen. (4) Acht natuurlijke personen en twee entiteiten moeten worden toegevoegd aan de in bijlage II bij Verordening (EU) nr. 36/2012 vervatte lijst van natuurlijke en rechtspersonen, entiteiten en lichamen die onderworpen zijn aan beperkende maatregelen. (5) Verordening (EU) nr. 36/2012 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2020. Voor de Raad De voorzitter J. BORRELL FONTELLES ( 1 ) PB L 16 van 19.1.2012, blz. 1 . BIJLAGE 1. De volgende personen worden toegevoegd aan de lijst in bijlage II, afdeling A (Personen), bij Verordening (EU) nr. 36/2012: Naam Identificatiegegevens Redenen Datum van opneming op de lijst “288. Yasser Aziz ABBAS (ook bekend als Yasser, Yaser, Yasr; Aziz, Aziz; Abbas, Abas; ياسر عزيز عباس) Geslacht: mannelijk Geboortedatum: 22.8.1978 Nationaliteit: Syrisch Verwanten/zakenpartners/entiteiten of partners/banden: Bajaa Trading Services LLC, Qudrah Trading, Tafawoq Tourism Projects Company, Top Business, Yang King, Al-Aziz Group Vooraanstaande zakenman die in Syrië actief is. Ondersteunt en/of profiteert van het regime via zakelijke transacties, met inbegrip van brandstofsmokkel en wapenhandel. Yasser Aziz Abbas slaat munt uit het faciliteren van de invoer van olie namens het Syrische regime en gebruikt zijn banden met het regime om preferentiële transacties en behandelingen te verkrijgen. 17.2.2020 289. Mahir BurhanEddine AL‐IMAM (ook bekend als ماهر برهان الدين الإمام) Geslacht: mannelijk Nationaliteit: Syrisch Functie: Algemeen directeur van Telsa Group/Telsa Telecom Verwanten/zakenpartners/entiteiten of partners/banden: Telsa Group/Telsa Telecom; Tazamon Contracting LLC; Castro LLC Vooraanstaand zakenman die in Syrië actief is, met zakelijke belangen op het gebied van toerisme, telecommunicatie en vastgoed. Als algemeen directeur van de door het regime gesteunde Telsa Communication Group en van Castro LLC, en via zijn andere zakelijke belangen, profiteert Mahir BurhanEddine Al‐Imam van het regime en steunt hij het financierings-, lobbying- en bouwbeleid van het regime. 17.2.2020 290. Waseem AL‐KATTAN (ook bekend als Waseem, Wasseem, Wassim, Wasim; Anouar; Al‐Kattan, Al‐Katan, Al‐Qattan, Al‐Qatan; وسيم قطان, وسيم أنوار القطان) Geslacht: mannelijk Geboortedatum: 4.3.1976 Nationaliteit: Syrisch Functie: Voorzitter van de Kamer van Koophandel voor de plattelandsprovincie bij Damascus Verwanten/zakenpartners/entiteiten of partners/banden: Larosa Furniture/Furnishing; Jasmine Fields Company Ltd; Muruj Cham (Murooj al‐Cham) Investment and Tourism Group; Adam and Investment LLC; Universal Market Company LLC; Penningmeester van de Federatie van kamers van koophandel van Syrië Vooraanstaand zakenman die in Syrië actief is en profiteert van en steun verleent aan het regime. Eigenaar van meerdere bedrijven en holdings met belangen en activiteiten in verschillende economische sectoren zoals onroerend goed, luxehotels en commerciële centra. De rol van Waseem Al‐Kattan als vooraanstaand zakenman nam snel toe door het opleggen van belastingen op goederen die in het belegerde Oost-Ghouta werden binnengesmokkeld, en hij is nu betrokken bij agressieve vormen van cliëntelisme ten gunste van het regime. Waseem Al‐Kattan slaat munt uit een geprivilegieerde toegang tot openbare aanbestedingen en licenties en contracten die hem door overheidsinstanties zijn verleend als gevolg van zijn nauwe banden met het regime. 17.2.2020 291. Amer FOZ (ook bekend als عامر فوز) Geslacht: mannelijk Geboortedatum: 11.3.1976 Nationaliteit: Syrisch paspoort met nummer: 06010274747 Functie: Algemeen directeur van ASM International General Trading, LLC (ASM International Trading) Verwanten/zakenpartners/entiteiten of partners/banden: Samer Foz, door de EU op de lijst geplaatst; Aman Holding (Aman Damascus Joint Stock Company), door de EU op de lijst geplaatst; ASM International General Trading LLC (ASM International Trading) Vooraanstaand zakenman met persoonlijke en familiale zakelijke belangen en activiteiten in meerdere sectoren van de Syrische economie, onder meer via de Aman Holding (voorheen bekend als de Aman Group). Mede via de Aman Holding profiteert hij financieel van de toegang tot commerciële mogelijkheden en steunt hij het Assad-regime, onder meer via de door het regime gesteunde ontwikkeling van Marota City. Sedert 2012 is hij ook algemeen directeur van ASM International Trading LLC. Hij is ook verbonden met zijn broer Samer Foz, die in januari 2019 door de EU op de lijst is geplaatst als vooraanstaand zakenman die in Syrië actief is en omdat hij steun verleent aan en profiteert van het regime. 17.2.2020 292. Saqr RUSTOM (ook bekend als Saqr, Saqer; As’ad, Asaad, Asad; Al‐Rustom, Al‐Rostom; صقر رستم, صقر أسعد الرستم) Geslacht: mannelijk Nationaliteit: Syrisch Functie: Hoofd van de Nationale Defensiemacht in Homs Verwanten/zakenpartners/entiteiten of partners/banden: Damas Real Estate Development and Investment LLC Hoofd van de plaatselijke afdeling van de Nationale Defensiemacht in Homs (een militie van het regime, Shabiha). Verantwoordelijk voor deelname aan de gewelddadige repressie van de burgerbevolking in Syrië. Saqr Rustom is via zijn militie verantwoordelijk voor tal van woekerregelingen om van de oorlog te profiteren en profiteert bijgevolg van, en verleent steun aan, het Syrische regime. Heeft banden met de op de lijst geplaatste persoon Bassam Hassan, zijn oom, met wie hij de Damas Real Estate Development and Investment LLC heeft opgericht om te investeren in vastgoedprojecten. 17.2.2020 293. Abdelkader SABRA (ook bekend als Abdelkader, Abd el Kader, Abd al Kader, Abdul Kader Abd al Qadr, Abdul Qadr; Sabra, Sabrah; عبد القادر صبرا; عبد القادر صبره) Geslacht: mannelijk Geboortedatum: 14.9.1955 Nationaliteit: Syrisch; Libanees Functie: Eigenaar van Sabra Maritime Agency; hoofd van de Syrisch-Turkse raad voor het bedrijfsleven; vennoot-oprichter van Phoenicia Tourism Company; Voorzitter van de kamer van zeescheepvaart in Syrië Verwanten/zakenpartners/entiteiten of partners/banden: Phoenicia Tourism Company (شركة فينيقيا للسياحة); Sabra Maritime Agency (كالة صبره البحرية) Vooraanstaand zakenman in Syrië met talrijke economische belangen, met name in de maritieme en de toeristische sector. Als vooraanstaand scheepsmagnaat en nauwe zakenpartner van Rami Makhlouf (een vertrouweling van het regime en neef van Bashar al‐Assad) verleent Abdelkader Sabra financiële en economische steun aan het Syrische regime, onder meer via offshorebedrijven. Abdelkader Sabra profiteert ook van zijn banden met het regime, waardoor hij zijn activiteiten in de vastgoedsector kon uitbreiden. Hij is ook betrokken bij het witwassen van geld en commerciële activiteiten ter ondersteuning van het Syrische regime en zijn partners. 17.2.2020 294. Khodr Ali TAHER (ook bekend als خضر علي طاه) Geslacht: mannelijk Geboortedatum: 1976 Nationaliteit: Syrisch Functie: Directeur en eigenaar van Ella Media Services; Vennoot-oprichter van Castle Security and Protection en van Jasmine Contracting Company; Voorzitter en vennoot-oprichter van Syrian Hotel Management Company; Manager en eigenaar van Ematel Verwanten/zakenpartners/entiteiten of partners/banden: Citadel for Protection; Guard and Security Services (Castle Security and protection); Ematel LLC (Ematel Communications); Syrian Hotel Management Company; Jasmine Contracting Company Vooraanstaand zakenman die actief is in meerdere sectoren van de Syrische economie, waaronder particuliere beveiliging, detailhandel in mobiele telefoons, hotelmanagement, reclamediensten en binnenlands geldverkeer. Steunt het regime en profiteert ervan door middel van samenwerking in zijn zakelijke activiteiten en zijn betrokkenheid bij smokkel- en woekerpraktijken. Khodr Ali Taher is eigenaar van een aantal ondernemingen en is medeoprichter van andere. Zijn betrokkenheid bij zakelijke transacties met het regime omvat deelname aan een joint venture met de Syrian Transport and Tourism Company, waarin het ministerie van Toerisme een belang van twee derden heeft. 17.2.2020 295. Adel Anwar AL‐OLABI (ook bekend als Adel Anouar el‐Oulabi, Adil Anwar al‐Olabi; عادل أنور العلبي) Geslacht: mannelijk Geboortedatum: 1976 Nationaliteit: Syrisch Functie: Vicevoorzitter van Damascus Cham Holding Company (DCHC); Gouverneur van Damascus Vooraanstaand zakenman die profiteert van en steun verleent aan het regime. Vicevoorzitter van Damascus Cham Holding Company (DCHC), de investeringstak van het gouvernement van Damascus die de eigendommen van het gouvernement Damascus beheert en het project Marota City uitvoert. Adel Anwar Al‐Olabi is tevens de gouverneur van Damascus, in november 2018 door Bashar Al‐Assad benoemd. Als gouverneur van Damascus en vicevoorzitter van de DCHC verleent hij medewerking aan de uitvoering van het beleid van het ontwikkelen van onteigende grond in Damascus (onder meer via Decreet nr. 66 en Wet nr. 10), meer bepaald via het project Marota City. 17.2.2020” 2. Onderstaande entiteiten worden toegevoegd aan de lijst in bijlage II, afdeling B (Entiteiten), bij Verordening (EU) nr. 36/2012: Naam Identificatiegegevens Redenen Datum van opneming op de lijst “77. Al Qatarji Company (ook bekend als Qatarji International Group; Al‐Sham and A‐Darwish Company; Khatirji/Katarji/Katerji Group; مجموعة/شركة قاطرخي) Soort entiteit: particuliere onderneming Bedrijfssector: invoer/uitvoer; vervoer per vrachtwagen; levering van olie en grondstoffen Naam van de directeur/Directie: Hussam AL‐QATIRJI, algemeen directeur (door de EU op de lijst geplaatst) Uiteindelijke begunstigde: Hussam AL‐QATIRJI (door de EU op de lijst geplaatst) Geregistreerd adres: Mazzah, Damascus, Syria Verwanten/zakenpartners/entiteiten of partners/banden: Arvada/Arfada Petroleum Company JSC Prominente onderneming die actief is in meerdere sectoren van de Syrische economie. Door het faciliteren van de handel in brandstoffen, wapens en munitie tussen het regime en verschillende actoren, waaronder ISIS (Da'esh), onder het voorwendsel van de invoer en uitvoer van levensmiddelen, door steun te verlenen aan de milities die aan de zijde van het regime vechten, en door gebruik te maken van haar banden met het regime om haar commerciële activiteiten uit te breiden, steunt Al Qatarji Company — waarvan de raad van bestuur wordt geleid door de door de EU op de lijst geplaatste Hossam Qatarji, een lid van de Syrische volksvergadering — het Syrische regime en profiteert zij ervan. 17.2.2020 78. Damascus Cham Holding Company (ook bekend als Damascus Cham Private Joint Stock Company; القابضة الشام دمشق) Type entiteit: Privaatrechtelijke vennootschap met overheidskapitaal Bedrijfstak: Vastgoedontwikkeling Naam van de directeur/Directie: Adel Anwar AL‐OLABI, vicevoorzitter van de raad van bestuur en gouverneur van Damascus (door de EU op de lijst geplaatst) Uiteindelijke begunstigde: Gouvernement van Damascus Verwanten/zakenpartners/entiteiten of partners/banden: Rami Makhlouf (door de EU op de lijst geplaatst); Samer Foz (door de EU op de lijst geplaatst); Mazen Tarazi (door de EU op de lijst geplaatst); Talas Group, eigendom van zakenman Anas Talas (door de EU op de lijst geplaatst); Exceed Development and Investment Company, eigendom van de particuliere investeerders Hayan Mohammad Nazem Qaddour en Maen Rizk Allah Haykal (beiden door de EU op de lijst geplaatst); Khaled Al‐Zubaidi en Nader Qalei (beiden door de EU op de lijst geplaatst) De Damascus Cham Holding Company werd door het regime opgericht als de investeringstak van het gouvernement van Damascus met het oog op het beheer van de eigendommen van het gouvernement van Damascus en de uitvoering van het project Marota City, een project voor luxevastgoed op gronden die zijn onteigend uit hoofde van meer bepaald Decreet nr. 66 en Wet nr. 10. Door het beheer van de uitvoering van het project Marota City steunt Damascus Cham Holding (van wie de vicevoorzitter de gouverneur van Damascus is) het Syrische regime en profiteert deze holding ervan, en biedt zij voordelen aan de zakenlieden met nauwe banden met het regime die met deze entiteit lucratieve afspraken hebben gemaakt via publiek-private partnerschappen. 17.2.2020”",
  "source": "EUR LEX"
}