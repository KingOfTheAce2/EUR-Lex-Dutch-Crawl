{
  "url": "http://www.w3.org/1999/xhtml\">",
  "content": "L_2008060NL.01002701.xml 5.3.2008 NL Publicatieblad van de Europese Unie L 60/27 BESLUIT VAN DE RAAD van 18 februari 2008 inzake de sluiting van de Overeenkomst tussen de Europese Gemeenschap en de Republiek Kroatië inzake bepaalde aspecten van luchtdiensten (2008/193/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 80, lid 2, juncto artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) Bij besluit van 5 juni 2003 heeft de Raad de Commissie gemachtigd met derde landen te onderhandelen over de vervanging van sommige bepalingen in bestaande bilaterale overeenkomsten door een communautaire overeenkomst. (2) Overeenkomstig de mechanismen en richtsnoeren in de bijlage bij het besluit van de Raad van 5 juni 2003 heeft de Commissie namens de Gemeenschap met de Republiek Kroatië onderhandeld over een overeenkomst inzake bepaalde aspecten van luchtdiensten. (3) Deze overeenkomst is, overeenkomstig Besluit 2006/370/EG van de Raad ( 2 ) , namens de Gemeenschap ondertekend, onder voorbehoud van eventuele sluiting op een later tijdstip. (4) Deze overeenkomst dient te worden goedgekeurd, BESLUIT: Artikel 1 De Overeenkomst tussen de Europese Gemeenschap en de Republiek Kroatië inzake bepaalde aspecten van luchtdiensten wordt namens de Gemeenschap goedgekeurd. Artikel 2 De voorzitter van de Raad wordt gemachtigd om de persoon aan te wijzen die bevoegd is om de in artikel 8, lid 1, van de overeenkomst bedoelde kennisgeving te verrichten. Gedaan te Brussel, 18 februari 2008. Voor de Raad De voorzitter D. RUPEL ( 1 ) Advies van 27 september 2005 (nog niet bekendgemaakt in het Publicatieblad). ( 2 ) PB L 136 van 24.5.2006, blz. 31 .",
  "source": "EUR LEX"
}