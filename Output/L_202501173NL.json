{
  "url": "http://www.w3.org/1999/xhtml\">",
  "content": "L_202501173NL.000101.fmx.xml Publicatieblad van de Europese Unie NL L-serie 2025/1173 11.6.2025 BESLUIT VAN HET POLITIEK EN VEILIGHEIDSCOMITÉ (GBVB) 2025/1173 van 10 juni 2025 betreffende de benoeming van de commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR ATALANTA), en tot intrekking van Besluit (GBVB) 2025/365 (EUNAVFOR ATALANTA/2/2025) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR ATALANTA) ( 1 ) , en met name artikel 6, lid 1, Overwegende hetgeen volgt: (1) Op 10 november 2008 heeft de Raad Gemeenschappelijk Optreden 2008/851/GBVB vastgesteld, waarbij een militaire operatie van de Europese Unie werd ingesteld teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR ATALANTA). (2) Op grond van artikel 6, lid 1, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd om besluiten te nemen betreffende de benoeming van de commandant van de EU-strijdkrachten voor EUNAVFOR ATALANTA (de “commandant van de EU-strijdkrachten”). (3) Op 18 februari 2025 heeft het PVC Besluit (GBVB) 2025/365 ( 2 ) vastgesteld, waarbij schout-bij-nacht/divisieadmiraal Davide DA POZZO tot commandant van de EU-strijdkrachten werd benoemd. (4) Op 8 mei 2025 hebben de Spaanse militaire autoriteiten voorgesteld om schout-bij-nacht/divisieadmiraal Francisco Javier VÁZQUEZ SANZ te benoemen tot nieuwe commandant van de EU-strijdkrachten, als opvolger van schout-bij-nacht/divisieadmiraal Davide DA POZZO. (5) Op 9 mei 2025 heeft de operationeel commandant van de EU voor EUNAVFOR ATALANTA zijn steun voor de voorgestelde benoeming uitgesproken. (6) Op 14 mei 2025 heeft het Militair Comité van de EU zijn steun uitgesproken voor de voorgestelde benoeming en is het overeengekomen schout-bij-nacht/divisieadmiraal Francisco Javier VÁZQUEZ SANZ tot commandant van de EU-strijdkrachten voor EUNAVFOR ATALANTA te benoemen. (7) Er moet een besluit worden genomen betreffende de benoeming van schout-bij-nacht/divisieadmiraal Francisco Javier VÁZQUEZ SANZ tot commandant van de EU-strijdkrachten. (8) Besluit (GBVB) 2025/365 moet daarom worden ingetrokken, HEEFT HET VOLGENDE BESLUIT VASTGESTELD: Artikel 1 Schout-bij-nacht/divisieadmiraal Francisco Javier VÁZQUEZ SANZ wordt met ingang van 12 juni 2025 benoemd tot commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR ATALANTA). Artikel 2 Besluit (GBVB) 2025/365 wordt ingetrokken. Artikel 3 Dit besluit treedt in werking op 12 juni 2025. Gedaan te Brussel, 10 juni 2025. Voor het Politiek en Veiligheidscomité De voorzitter D. PRONK ( 1 ) PB L 301 van 12.11.2008, blz. 33 , ELI: http://data.europa.eu/eli/joint_action/2008/851/oj . ( 2 ) Besluit (GBVB) 2025/365 van het Politiek en Veiligheidscomité van 18 februari 2025 betreffende de benoeming van de commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR ATALANTA) en tot intrekking van Besluit (GBVB) 2024/2983 (EUNAVFOR ATALANTA/1/2025) ( PB L, 2025/365, 19.2.2025, ELI: http://data.europa.eu/eli/dec/2025/365/oj ). ELI: http://data.europa.eu/eli/dec/2025/1173/oj ISSN 1977-0758 (electronic edition)",
  "source": "EUR LEX"
}