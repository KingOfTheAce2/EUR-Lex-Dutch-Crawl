{
  "url": "http://www.w3.org/1999/xhtml\"><!--",
  "content": "L_202400266NL.000101.fmx.xml Publicatieblad van de Europese Unie NL Serie L 2024/266 19.1.2024 UITVOERINGSBESLUIT (EU) 2024/266 VAN DE COMMISSIE van 17 januari 2024 tot aanwijzing van een referentiecentrum van de Europese Unie voor het welzijn van waterdieren overeenkomstig Verordening (EU) 2017/625 van het Europees Parlement en de Raad (Kennisgeving geschied onder nummer C(2024) 209) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 95, lid 1, Overwegende hetgeen volgt: (1) Verordening (EU) 2017/625 bevat regels voor de uitvoering van officiële controles en andere officiële activiteiten, waaronder de selectie en aanwijzing van referentiecentra van de Europese Unie voor dierenwelzijn. Referentiecentra van de Europese Unie voor dierenwelzijn ondersteunen de horizontale activiteiten van de Commissie en de lidstaten op het gebied van dierenwelzijnsvoorschriften zoals bedoeld in artikel 1, lid 2, punt f), van Verordening (EU) 2017/625. (2) Bij Uitvoeringsverordening (EU) 2018/329 ( 2 ) van de Commissie is een referentiecentrum van de Europese Unie voor dierenwelzijn aangewezen dat zich volgens zijn werkprogramma op varkens richt. Bij Uitvoeringsverordening (EU) 2019/1685 ( 3 ) van de Commissie is een referentiecentrum van de Europese Unie voor dierenwelzijn voor pluimvee en andere kleine landbouwhuisdieren aangewezen. Bij Uitvoeringsbesluit (EU) 2021/755 ( 4 ) van de Commissie is een referentiecentrum van de Europese Unie voor dierenwelzijn voor herkauwers en paardachtigen aangewezen. (3) De Commissie heeft overeenkomstig artikel 95, lid 2, punt a), van Verordening (EU) 2017/625 een openbare selectieprocedure uitgevoerd door een oproep te doen voor de selectie en aanwijzing van een referentiecentrum van de Europese Unie voor het welzijn van waterdieren. De ontvangen aanvragen werden beoordeeld aan de hand van de eisen en verantwoordelijkheden als vastgesteld in artikel 95, lid 3, en artikel 96 van Verordening (EU) 2017/625 en aan de hand van de vastgestelde criteria in de selectieprocedure. (4) Op basis van de resultaten van de evaluatie moet het consortium onder leiding van de Universiteit van Kreta (Griekenland) en verder bestaande uit het Centrum voor Biologie van de Tsjechische Academie van Wetenschappen, het Instituut voor Parasitologie (Tsjechië) en de Universitat Autònoma de Barcelona (Spanje) (het “consortium”) worden aangewezen als referentiecentrum van de Europese Unie voor het welzijn van waterdieren. Het consortium is verantwoordelijk voor de ondersteunende taken die zijn opgenomen in het jaarlijkse of meerjarige werkprogramma van het referentiecentrum van de Europese Unie. Dit werkprogramma moet worden opgesteld overeenkomstig de voorschriften van artikel 16 van Verordening (EU) 2021/690 van het Europees Parlement en de Raad ( 5 ) . (5) Krachtens artikel 95, lid 2, punt b), van Verordening (EU) 2017/625 moet de aanwijzing van een referentiecentrum van de Europese Unie voor dierenwelzijn beperkt zijn in de tijd of regelmatig worden geëvalueerd. Derhalve moet de aanwijzing van het referentiecentrum van de Europese Unie voor het welzijn van waterdieren om de zeven jaar worden geëvalueerd, te rekenen vanaf de datum van toepassing van dit besluit. (6) Het aangewezen referentiecentrum van de Europese Unie voor het welzijn van waterdieren moet voldoende tijd krijgen om zijn werkprogramma voor de volgende begrotingsperiode op te stellen. Dit besluit moet derhalve met ingang van 1 februari 2024 van toepassing zijn, HEEFT HET VOLGENDE BESLUIT VASTGESTELD: Artikel 1 1.   Het volgende consortium wordt aangewezen als het referentiecentrum van de Europese Unie voor het welzijn van waterdieren dat verantwoordelijk is voor het ondersteunen van de horizontale activiteiten van de Commissie en de lidstaten op het gebied van welzijnsvoorschriften voor waterdieren: consortium onder leiding van de Universiteit van Kreta (Campus Gallos, 74100 Rethymno, GRIEKENLAND) en verder bestaande uit het Centrum voor Biologie van de Tsjechische Academie van Wetenschappen, Instituut voor Parasitologie (Branišovská 1160/31, 37005 České Budějovice, TSJECHIË) en de Universitat Autònoma de Barcelona (Edifici A — Campus UAB, 08193 Bellaterra, Cerdanyola del Vallès, SPANJE). 2.   De in lid 1 bedoelde aanwijzing wordt om de zeven jaar geëvalueerd, te rekenen vanaf de datum van toepassing van dit besluit. Artikel 2 Dit besluit is van toepassing met ingang van 1 februari 2024. Artikel 3 Dit besluit is gericht tot de lidstaten. Gedaan te Brussel, 17 januari 2024. Voor de Commissie Stella KYRIAKIDES Lid van de Commissie ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj. ( 2 ) Uitvoeringsverordening (EU) 2018/329 van de Commissie van 5 maart 2018 tot aanwijzing van een referentiecentrum van de Europese Unie voor dierenwelzijn ( PB L 63 van 6.3.2018, blz. 13 , ELI: http://data.europa.eu/eli/reg_impl/2018/329/oj). ( 3 ) Uitvoeringsverordening (EU) 2019/1685 van de Commissie van 4 oktober 2019 tot aanwijzing van een referentiecentrum van de Europese Unie voor dierenwelzijn voor pluimvee en andere kleine landbouwhuisdieren ( PB L 258 van 9.10.2019, blz. 11 , ELI: http://data.europa.eu/eli/reg_impl/2019/1685/oj). ( 4 ) Uitvoeringsbesluit (EU) 2021/755 van de Commissie van 6 mei 2021 tot aanwijzing van een referentiecentrum van de Europese Unie voor dierenwelzijn voor herkauwers en paardachtigen overeenkomstig Verordening (EU) 2017/625 van het Europees Parlement en de Raad ( PB L 163 van 10.5.2021, blz. 5 , ELI: http://data.europa.eu/eli/dec_impl/2021/755/oj). ( 5 ) Verordening (EU) 2021/690 van het Europees Parlement en de Raad van 28 april 2021 tot vaststelling van een programma voor de interne markt, het concurrentievermogen van ondernemingen, met inbegrip van kleine en middelgrote ondernemingen, het gebied van planten, dieren, levensmiddelen en diervoeders, en Europese statistieken (programma voor de interne markt), en tot intrekking van de Verordeningen (EU) nr. 99/2013, (EU) nr. 1287/2013, (EU) nr. 254/2014, en (EU) nr. 652/2014 ( PB L 153 van 3.5.2021, blz. 1 , ELI: http://data.europa.eu/eli/reg/2021/690/oj). ELI: http://data.europa.eu/eli/dec_impl/2024/266/oj ISSN 1977-0758 (electronic edition)",
  "source": "EUR LEX"
}