{
  "url": "http://www.w3.org/1999/xhtml\">",
  "content": "L_2021283NL.01001101.xml 6.8.2021 NL Publicatieblad van de Europese Unie L 283/11 UITVOERINGSVERORDENING (EU) 2021/1303 VAN DE COMMISSIE van 5 augustus 2021 tot annulering van de bescherming van de oorsprongsbenaming (“Neusiedlersee-Hügelland” (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 106, Overwegende hetgeen volgt: (1) In artikel 19 van Gedelegeerde Verordening (EU) 2019/33 van de Commissie ( 2 ) is bepaald dat voor de annulering van een beschermde oorsprongsbenaming, als bedoeld in artikel 106 van Verordening (EU) nr. 1308/2013, mutatis mutandis de procedure moet worden gevolgd die is vastgesteld in artikel 94 en de artikelen 96 tot en met 99 van Verordening (EU) nr. 1308/2013. (2) Overeenkomstig artikel 19 van Gedelegeerde Verordening (EU) 2019/33 is het door Oostenrijk ingediende verzoek tot annulering van de naam “Neusiedlersee-Hügelland” bekendgemaakt in het Publicatieblad van de Europese Unie ( 3 ) . (3) Aangezien bij de Commissie geen bezwaren zijn ingediend overeenkomstig artikel 98 van Verordening (EU) nr. 1308/2013, moet de beschermde oorsprongsbenaming “Neusiedlersee-Hügelland” worden geannuleerd. (4) Aangezien de bescherming van de oorsprongsbenaming “Neusiedlersee-Hügelland” wordt geannuleerd, moet de inschrijving ervan worden geschrapt uit het register van de Unie van beschermde oorsprongsbenamingen en beschermde geografische aanduidingen voor wijnen, als bedoeld in artikel 104 van Verordening (EU) nr. 1308/2013. (5) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De bescherming van de oorsprongsbenaming “Neusiedlersee-Hügelland” (BOB) wordt geannuleerd. Artikel 2 De inschrijving van de oorsprongsbenaming “Neusiedlersee-Hügelland” (BOB) in het register van beschermde oorsprongsbenamingen en beschermde geografische aanduidingen voor wijnen wordt geschrapt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2019/33 van de Commissie van 17 oktober 2018 tot aanvulling van Verordening (EU) nr. 1308/2013 van het Europees Parlement en de Raad wat betreft aanvragen tot bescherming van oorsprongsbenamingen, geografische aanduidingen en traditionele aanduidingen in de wijnsector, de bezwaarprocedure, gebruiksbeperkingen, wijzigingen van productdossiers, de annulering van bescherming en de etikettering en presentatie ( PB L 9 van 11.1.2019, blz. 2 ). ( 3 ) PB C 57 van 17.2.2021, blz. 28 .",
  "source": "EUR LEX"
}