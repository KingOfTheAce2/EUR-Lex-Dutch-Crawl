{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992A0254:NL:HTML\">",
  "content": "EUR-Lex - 31992A0254 - NL Avis juridique important | 31992A0254 92/254/Euratom: Advies van de Commissie van 14 april 1992 betreffende het plan voor de lozing van radioactieve afvalstoffen van de \"Quercus\" verwerkingsfabriek voor uraniumerts van Enusa te Saelices el Chico (Spanje) overeenkomstig artikel 37 van het Euratom-Verdrag Publicatieblad Nr. L 128 van 14/05/1992 blz. 0026 - 0026 ADVIES VAN DE COMMISSIE  van 14 april 1992  betreffende het plan voor de lozing van radioactieve afvalstoffen van de  \"Quercus\" verwerkingsfabriek voor uraniumerts van Enusa te Saelices el Chico (Spanje) overeenkomstig artikel 37 van het  Euratom-Verdrag  (92/254/Euratom) Op 21 oktober 1991 heeft de Commissie van de Europese Gemeenschappen van de Spaanse Regering overeenkomstig artikel 37 van het Euratom-Verdrag de algemene gegevens ontvangen met betrekking tot het plan voor de  lozing van radioactieve afvalstoffen afkomstig van de  \"Quercus\" verwerkingsfabriek voor uraniumerts van Enusa te Saelices el Chico (Salamanca). Aan de hand van deze gegevens en na raadpleging van de deskundigengroep brengt de Commissie het volgende advies uit: 1. De afstand van de installatie tot het dichtstbijzijnde punt op het grondgebied van een andere Lid-Staat, in dit geval Portugal, bedraagt circa 14 km; Frankrijk ligt op een afstand van ongeveer 510 km. 2. Onder normale bedrijfsomstandigheden veroorzaken de vloeibare en gasvormige effluenten een vanuit gezondheidsoogpunt te verwaarlozen blootstelling van de bevolking van andere Lid-Staten. 3. De geproduceerde vaste radioactieve afvalstoffen hebben een zeer laag niveau van radioactiviteit en worden in passende voorzieningen opgeslagen; er zijn geotechnische en milieustudies verricht, alsmede studies inzake landschapsherstel. Uit deze  studies blijkt dat opslag op lange termijn van het vaste radioactieve afval geen enkel significant radiologisch risico veroorzaakt. 4. Bij ongewilde lozingen van radioactieve effluenten als gevolg van een ongeval van de omvang als bestudeerd in de algemene gegevens, zijn de doses die door de bevolking van andere Lid-Staten zouden kunnen worden ontvangen vanuit gezondheidsoogpunt te  verwaarlozen. Samenvattend is de Commissie van mening dat de tenuitvoerlegging van het plan voor de lozing van radioactieve afvalstoffen uit de  \"Quercus\" verwerkingsfabriek voor uraniumerts van Enusa te Saelices el Chico (Salamanca) noch bij normale  bedrijfsomstandigheden, noch bij een ongeval van de in de algemene gegevens ten grondslag gelegde aard, tot een vanuit gezondheidsoogpunt significante radioactieve besmetting van het water, de bodem of het luchtruim van een andere Lid-Staat kan leiden. Voor de Commissie Carlo RIPA DI MEANA Lid van de Commissie",
  "source": "EUR LEX"
}