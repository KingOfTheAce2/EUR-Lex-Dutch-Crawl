{
  "url": "http://www.w3.org/1999/xhtml\"><!--",
  "content": "L_2018168NL.01000401.xml 5.7.2018 NL Publicatieblad van de Europese Unie L 168/4 BESLUIT (EU) 2018/953 VAN DE RAAD van 26 juni 2018 betreffende het namens de Europese Unie in het Gemengd Comité van de EER in te nemen standpunt over de wijziging van Protocol 30 bij de EER-overeenkomst betreffende specifieke bepalingen inzake de organisatie van de samenwerking op het gebied van de statistiek (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 338, lid 1, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) („de EER-overeenkomst”) is op 1 januari 1994 in werking getreden. (2) Overeenkomstig artikel 98 van de EER-overeenkomst kan het Gemengd Comité van de EER onder andere besluiten tot wijziging van Protocol 30 (betreffende specifieke bepalingen inzake de organisatie van de samenwerking op het gebied van de statistiek) („Protocol 30”) bij de EER-overeenkomst. (3) Om te zorgen voor ononderbroken samenwerking met de EER-/EVA-staten op het gebied van statistiek moet Verordening (EU) 2017/1951 van het Europees Parlement en de Raad ( 3 ) in Protocol 30 bij de EER-overeenkomst worden opgenomen. (4) Protocol 30 bij de EER-overeenkomst moet derhalve dienovereenkomstig worden gewijzigd. (5) Het door de Unie in het Gemengd Comité van de EER in te nemen standpunt moet derhalve worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Europese Unie in het Gemengd Comité van de EER in te nemen standpunt over de voorgestelde wijziging van Protocol 30 bij de EER-overeenkomst (betreffende specifieke bepalingen inzake de organisatie van de samenwerking op het gebied van de statistiek) wordt gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum waarop het wordt vastgesteld. Gedaan te Luxemburg, 26 juni 2018. Voor de Raad De voorzitter E. ZAHARIEVA ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2017/1951 van het Europees Parlement en de Raad van 25 oktober 2017 tot wijziging van Verordening (EU) nr. 99/2013 betreffende het Europees statistisch programma 2013-2017, door verlenging tot 2020 ( PB L 284 van 31.10.2017, blz. 1 ). ONTWERP BESLUIT VAN HET GEMENGD COMITÉ VAN DE EER Nr. …/2018 van … tot wijziging van Protocol 30 bij de EER-overeenkomst betreffende specifieke bepalingen inzake de organisatie van de samenwerking op het gebied van de statistiek HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte („de EER-overeenkomst”), en met name artikel 98, Overwegende hetgeen volgt: (1) Het statistisch programma van de EER voor 2018-2020 moet worden gebaseerd op Verordening (EU) nr. 99/2013 van het Europees Parlement en de Raad ( 1 ) , laatstelijk gewijzigd bij Verordening (EU) 2017/1951 van het Europees Parlement en de Raad van 25 oktober 2017 tot wijziging van Verordening (EU) nr. 99/2013 betreffende het Europees statistisch programma 2013-2017, door verlenging tot 2020 ( 2 ) , en moet de programmaonderdelen bevatten die noodzakelijk zijn voor de beschrijving van en het toezicht op alle relevante economische, sociale en milieuaspecten van de Europese Economische Ruimte. (2) Verordening (EU) 2017/1951 moet worden opgenomen in Protocol 30 bij de EER-overeenkomst om ervoor te zorgen dat de samenwerking wordt verlengd tot 2020. (3) Protocol 30 bij de EER-overeenkomst dient derhalve te worden gewijzigd om voortzetting van die uitgebreide samenwerking na 1 januari 2018 mogelijk te maken, HEEFT HET VOLGENDE BESLUIT VASTGESTELD: Artikel 1 Protocol 30 bij de EER-overeenkomst wordt als volgt gewijzigd: 1. In de titel van artikel 5 wordt „2017” vervangen door „2020”. 2. In artikel 5, lid 1, wordt het volgende streepje toegevoegd: „— 32017 R 1951 : Verordening (EU) 2017/1951 van het Europees Parlement en de Raad van 25 oktober 2017 ( PB L 284 van 31.10.2017, blz. 1 ).” 3. In artikel 5, lid 2, wordt „2013-2017” en „31 december 2017” vervangen door „2013-2020” en „31 december 2020”. 4. In artikel 5, lid 3, wordt „2013-2017” vervangen door „2013-2020”. 5. Artikel 5, lid 4, wordt vervangen door: „Overeenkomstig artikel 82, lid 1, onder a), van de EER-overeenkomst en de financiële bepalingen voor de uitvoering daarvan, leveren de EVA-staten een financiële bijdrage die 75 % bedraagt van het bedrag dat vermeld is in de begrotingsonderdelen 29 02 05 (Europees statistisch programma 2013-2017) en 29 01 04 05 (Beleid inzake statistische informatie — Uitgaven voor administratief beheer) van de begroting van de Europese Unie voor 2013 en die 75 % bedraagt van het bedrag dat vermeld is in de begrotingsonderdelen 29 02 01 (Hoogwaardige statistische informatie verstrekken, nieuwe methoden voor de productie van Europese statistieken toepassen en het partnerschap binnen het Europees statistisch systeem versterken) en 29 01 04 01 (Ondersteunende uitgaven voor het Europees statistisch programma) van de begroting van de Europese Unie voor 2014-2020.”. Artikel 2 Dit besluit treedt in werking op […], op voorwaarde dat alle in artikel 103, lid 1, van de EER-overeenkomst bedoelde kennisgevingen hebben plaatsgevonden ( *1 ) . Het is van toepassing met ingang van 1 januari 2018. Artikel 3 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 39 van 9.2.2013, blz. 12 . ( 2 ) PB L 284 van 31.10.2017, blz. 1 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}