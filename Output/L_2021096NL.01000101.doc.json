{
  "url": "http://www.w3.org/1999/xhtml\">",
  "content": "L_2021096NL.01000101.xml 19.3.2021 NL Publicatieblad van de Europese Unie L 96/1 GEDELEGEERDE VERORDENING (EU) 2021/466 VAN DE COMMISSIE van 17 november 2020 tot aanvulling van Verordening (EU) 2019/1700 van het Europees Parlement en de Raad tot vaststelling van het aantal variabelen en de benaming van de variabelen voor het domein “inkomen en levensomstandigheden” betreffende gezondheid en levenskwaliteit (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1700 van het Europees Parlement en de Raad van 10 oktober 2019 tot vaststelling van een gemeenschappelijk kader voor Europese statistieken betreffende personen en huishoudens, op basis van gegevens die op individueel niveau worden verzameld door middel van steekproeven, tot wijziging van Verordeningen (EG) nr. 808/2004, (EG) nr. 452/2008 en (EG) nr. 1338/2008 van het Europees Parlement en de Raad, en tot intrekking van Verordening (EG) nr. 1177/2003 van het Europees Parlement en de Raad en Verordening (EG) nr. 577/98 van de Raad ( 1 ) , en met name artikel 6, lid 1, Overwegende hetgeen volgt: (1) Om tegemoet te komen aan de behoeften die werden aangewezen met betrekking tot de relevante gedetailleerde onderwerpen, moet de Commissie het aantal variabelen en de benaming van de variabelen vaststellen voor de gegevensreeks in het domein “levensomstandigheden” (EU-SILC). (2) De enquête inzake EU-statistiek van inkomen en levensomstandigheden (“EU-SILC-enquête”) is een belangrijk instrument voor het verstrekken van informatie die wordt vereist door het Europees Semester en de Europese pijler van sociale rechten, met name in verband met inkomensverdeling, armoede en sociale uitsluiting. De enquête verstrekt tevens informatie over gezondheidszorg, gezondheidsdeterminanten, gezondheidstoestand en arbeidsongeschiktheid uit de driejaarlijkse module over “gezondheid”, evenals gegevens over welzijn en sociale en culturele participatie uit de zesjaarlijkse module over “levenskwaliteit”. (3) Het aantal verzamelde variabelen ligt maximaal 5 % hoger dan het aantal variabelen dat voor het domein “levensomstandigheden” werd verzameld toen Verordening (EU) 2019/1700 op 3 november 2019 in werking trad, HEEFT DE VOLGENDE VERORDENING VASTGESTELD: Artikel 1 Het aantal variabelen en de benaming van de variabelen voor de driejaarlijkse module over “gezondheid” en de zesjaarlijkse module over “levenskwaliteit” binnen het domein “levensomstandigheden” zijn vastgesteld in de bijlage. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 november 2020. Voor de Commissie De voorzitter Ursula VON DER LEYEN ( 1 ) PB L 261 I van 14.10.2019, blz. 1 . BIJLAGE Aantal variabelen en benaming van de variabelen voor de driejaarlijkse module “gezondheid” en de zesjaarlijkse module “levenskwaliteit” binnen het domein “inkomen en levensomstandigheden”. Module Gedetailleerd onderwerp Identificatiecode variabele Naam van de variabele Gezondheid Gezondheidszorg (6 verzamelde variabelen) HS200 Financiële last van medische zorg (uitgezonderd geneesmiddelen) HS210 Financiële last van tandheelkundige zorg HS220 Financiële last van geneesmiddelen PH090 Aantal consultaties bij een huisarts in de voorafgaande 12 maanden PH080 Aantal bezoeken aan een tandarts, orthodontist of andere tandheelkundige specialist in de voorafgaande 12 maanden PH100 Aantal consultaties bij een medische of chirurgische specialist (uitgezonderd tandartsen, orthodontisten of andere tandheelkundige specialisten) in de voorafgaande 12 maanden Gezondheidsdeterminanten (8 verzamelde variabelen) PH110A BMI 1 Gewicht PH110B BMI 2 Lengte PH122 Type lichamelijke activiteit tijdens het werken PH132 Frequentie lichamelijke activiteit (uitgezonderd tijdens het werken) PH142 Frequentie waarmee fruit (uitgezonderd sap) wordt gegeten PH152 Frequentie waarmee groenten of salade (uitgezonderd sap) wordt gegeten PH171 Frequentie waarmee tabak wordt gebruikt (met inbegrip van elektronische sigaretten en soortgelijke elektronische apparaten) PH180 Frequentie waarmee alcoholische drank wordt genuttigd Gegevens over gezondheidstoestand en arbeidsongeschiktheid (6 verzamelde variabelen) PH101 Moeite om te zien, ook bij het dragen van een bril of contactlenzen PH111 Moeite om te horen, ook bij gebruik van een gehoorapparaat PH121 Moeite bij het traplopen PH131 Moeite met geheugen of concentratie PH141 Moeite met (zelfverzorging, zoals) volledig wassen of aankleden PH151 Moeite met communiceren (met behulp van normaal taalgebruik, bijvoorbeeld bij het begrijpen van anderen of om begrepen te worden door anderen) Levenskwaliteit Welzijn (7 verzamelde variabelen) PW241 Buitengesloten voelen PW030 Tevredenheid met financiële situatie PW160 Tevredenheid met persoonlijke relaties PW120 Tevredenheid met het tijdsgebruik (hoeveelheid vrije tijd) PW230 Eenzaam PW090 Gelukkig PW180 Hulp van anderen Sociale en culturele participatie (13 verzamelde variabelen) PS010 Aantal bioscoopbezoeken PS020 Aantal bezoeken aan optredens (toneel, concerten, opera, ballet, dansvoorstellingen) PS030 Aantal bezoeken aan culturele bezienswaardigheden PS040 Aantal bezoeken aan sportevenementen PS041 Verrichten van artistieke activiteiten PS042 Boeken lezen (met inbegrip van elektronische boeken of audioboeken, gedurende het jaar) PS050 Frequentie van samenkomsten met familieleden PS060 Frequentie van samenkomsten met vrienden PS070 Frequentie van contacten met familieleden PS080 Frequentie van contacten met vrienden PS110 Participatie in formele vrijwillige activiteiten PS111 Participatie in informele vrijwillige activiteiten PS102 Actief burgerschap",
  "source": "EUR LEX"
}