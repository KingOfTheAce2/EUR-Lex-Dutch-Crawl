{
  "url": "http://www.w3.org/1999/xhtml\"><!--",
  "content": "L_2017222NL.01002501.xml 29.8.2017 NL Publicatieblad van de Europese Unie L 222/25 BESLUIT (EU) 2017/1507 VAN DE COMMISSIE van 28 augustus 2017 houdende wijziging van Besluit 2005/37/EG van de Commissie tot oprichting van het Europees Technisch en Wetenschappelijk Centrum (ETWC) en tot coördinatie van de technische maatregelen ter bescherming van de euromunten tegen namaak DE EUROPESE COMMISSIE, Gezien het Verdrag betreffende de werking van de Europese Unie, Gezien artikel 1 van Beschikking 2003/861/EG van de Raad van 8 december 2003 betreffende de analyse van valse euromunten en de samenwerking ter zake ( 1 ) , Gezien Beschikking 2003/862/EG van de Raad van 8 december 2003 houdende uitbreiding van de werking van Beschikking 2003/861/EG betreffende de analyse van valse euromunten en de samenwerking ter zake tot de lidstaten die de euro niet als munteenheid hebben aangenomen ( 2 ) , Overwegende hetgeen volgt: (1) Het Europees Technisch en Wetenschappelijk Centrum (ETWC) coördineert de technische maatregelen van de bevoegde nationale autoriteiten ter bescherming van de euromunten tegen namaak. Het ETWC is bij Besluit 2005/37/EG van de Commissie ( 3 ) opgericht bij de Commissie en ressorteerde onder het Europees Bureau voor fraudebestrijding (OLAF). (2) In 2014 heeft de Commissie besloten haar diensten te reorganiseren en de taken in verband met het voorbereiden van wetgevings- en regelgevingsinitiatieven van de Commissie ter bescherming van de euro tegen valsemunterij, alsook de ondersteunende taken van opleiding en technische bijstand op dat gebied, over te dragen van OLAF aan het directoraat-generaal Economische en Financiële Zaken (DG ECFIN). Besluit 1999/352/EG, EGKS, Euratom van de Commissie ( 4 ) is gewijzigd om die verandering te weerspiegelen. (3) Sinds de vaststelling van Besluit 2005/37/EG is een aantal aanvullende wetgevingshandelingen aangenomen op grond waarvan taken aan het ETWC zijn toevertrouwd. Als gevolg daarvan komt het ETWC verplichtingen na uit hoofde van Verordening (EU) nr. 1210/2010 van het Europees Parlement en de Raad ( 5 ) , Verordening (EG) nr. 2182/2004 van de Raad ( 6 ) en Verordening (EG) nr. 2183/2004 van de Raad ( 7 ) , en draagt het bij aan de verwezenlijking van de doelstellingen van het Pericles 2020-programma overeenkomstig Verordening (EU) nr. 331/2014 van het Europees Parlement en de Raad ( 8 ) en Verordening (EU) 2015/768 van de Raad ( 9 ) . Deze taken moeten worden toegevoegd aan de taken die uitdrukkelijk in Besluit 2005/37/EG zijn vermeld. (4) Besluit 2005/37/EG van de Commissie moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijzigingen Besluit 2005/37/EG wordt als volgt gewijzigd: 1) Artikel 1 wordt vervangen door: „Artikel 1 1.   Het Europees Technisch en Wetenschappelijk Centrum (ETWC) wordt opgericht bij DG ECFIN te Brussel. 2.   Voor de toepassing van dit besluit is de directeur-generaal van DG ECFIN bevoegd de nodige maatregelen te nemen en administratieve regelingen met autoriteiten van derde landen en particuliere entiteiten overeen te komen teneinde het ETWC in staat te stellen zijn taken uit te voeren. Deze administratieve regelingen kunnen in het bijzonder betrekking hebben op de overdracht en uitwisseling van technische informatie.”. 2) Artikel 2 wordt vervangen door: „Artikel 2 Het ETWC voert de volgende taken uit: a) analyseren en classificeren van elk nieuw type valse euromunt overeenkomstig artikel 5, lid 4, van Verordening (EG) nr. 1338/2001; b) bijdragen aan de verwezenlijking van de doelstellingen van het Pericles 2020-programma overeenkomstig Verordening (EU) nr. 331/2014 van het Europees Parlement en de Raad ( *1 ) ; c) uitvoeren van de taken uit hoofde van de artikelen 4, 5, 7 en 12 van Verordening (EU) nr. 1210/2010 van het Europees Parlement en de Raad ( *2 ) en uit hoofde van de artikelen 2, 4, 5 en 6 van Verordening (EG) nr. 2182/2004 van de Raad ( *3 ) ; d) verlenen van bijstand aan de nationale analysecentra voor munten (NACM) en de politieautoriteiten en samenwerken met de bevoegde instanties met het oog op de analyse van valse euromunten en een betere bescherming. ( *1 ) Verordening (EU) nr. 331/2014 van het Europees Parlement en de Raad van 11 maart 2014 tot vaststelling van een programma inzake uitwisselingen, bijstand en opleiding voor de bescherming van de euro tegen valsemunterij (programma „Pericles 2020”) en tot intrekking van de Besluiten 2001/923/EG, 2001/924/EG, 2006/75/EG, 2006/76/EG, 2006/849/EG en 2006/850/EG van de Raad ( PB L 103 van 5.4.2014, blz. 1 ).\" ( *2 ) Verordening (EU) nr. 1210/2010 van het Europees Parlement en de Raad van 15 december 2010 betreffende de echtheidscontrole van euromunten en de behandeling van euromunten die ongeschikt zijn voor circulatie ( PB L 339 van 22.12.2010, blz. 1 ).\" ( *3 ) Verordening (EG) nr. 2182/2004 van de Raad van 6 december 2004 betreffende op euromunten lijkende medailles en penningen ( PB L 373 van 21.12.2004, blz. 1 ).”.\" 3) In de laatste zin van artikel 3 wordt het woord „OLAF” vervangen door „DG ECFIN”. Artikel 2 Inwerkingtreding Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 28 augustus 2017. Voor de Commissie De voorzitter Jean-Claude JUNCKER ( 1 ) PB L 325 van 12.12.2003, blz. 44 . ( 2 ) PB L 325 van 12.12.2003, blz. 45 . ( 3 ) Besluit 2005/37/EG van de Commissie van 29 oktober 2004 tot oprichting van het Europees Technisch en Wetenschappelijk Centrum (ETWC) en tot coördinatie van de technische maatregelen ter bescherming van de euromunten tegen namaak ( PB L 19 van 21.1.2005, blz. 73 ). ( 4 ) Besluit 1999/352/EG, EGKS, Euratom van de Commissie van 28 april 1999 houdende oprichting van het Europees Bureau voor fraudebestrijding (OLAF) ( PB L 136 van 31.5.1999, blz. 20 ). ( 5 ) Verordening (EU) nr. 1210/2010 van het Europees Parlement en de Raad van 15 december 2010 betreffende de echtheidscontrole van euromunten en de behandeling van euromunten die ongeschikt zijn voor circulatie ( PB L 339 van 22.12.2010, blz. 1 ). ( 6 ) Verordening (EG) nr. 2182/2004 van de Raad van 6 december 2004 betreffende op euromunten lijkende medailles en penningen ( PB L 373 van 21.12.2004, blz. 1 ). ( 7 ) Verordening (EG) nr. 2183/2004 van de Raad van 6 december 2004 tot uitbreiding van de toepassing van Verordening (EG) nr. 2182/2004 betreffende op euromunten lijkende medailles en penningen tot de niet-deelnemende lidstaten ( PB L 373 van 21.12.2004, blz. 7 ). ( 8 ) Verordening (EU) nr. 331/2014 van het Europees Parlement en de Raad van 11 maart 2014 tot vaststelling van een programma inzake uitwisselingen, bijstand en opleiding voor de bescherming van de euro tegen valsemunterij (programma „Pericles 2020”) en tot intrekking van de Besluiten 2001/923/EG, 2001/924/EG, 2006/75/EG, 2006/76/EG, 2006/849/EG en 2006/850/EG van de Raad ( PB L 103 van 5.4.2014, blz. 1 ). ( 9 ) Verordening (EU) 2015/768 van de Raad van 11 mei 2015 waarbij de toepassing van Verordening (EU) nr. 331/2014 tot vaststelling van een actieprogramma inzake uitwisselingen, bijstand en opleiding voor de bescherming van de euro tegen valsemunterij (het programma „Pericles 2020”) wordt uitgebreid tot niet-deelnemende lidstaten ( PB L 121 van 14.5.2015, blz. 1 ).",
  "source": "EUR LEX"
}