{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0653:NL:HTML\">",
  "content": "EUR-Lex - 31996D0653 - NL Avis juridique important | 31996D0653 96/653/EG: Beschikking van de Commissie van 11 november 1996 houdende machtiging van de Lid-Staten om tijdelijk toe te staan dat bosbouwkundig teeltmateriaal dat niet beantwoordt aan de vereisten van de Richtlijnen 66/404/EEG en 71/161/EEG van de Raad in de handel wordt gebracht Publicatieblad Nr. L 295 van 20/11/1996 blz. 0033 - 0038 BESCHIKKING VAN DE COMMISSIE van 11 november 1996 houdende machtiging van de Lid-Staten om tijdelijk toe te staan dat bosbouwkundig teeltmateriaal dat niet beantwoordt aan de vereisten van de Richtlijnen 66/404/EEG en 71/161/EEG van de Raad in de handel wordt gebracht (96/653/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/404/EEG van de Raad van 14 juni 1966 betreffende het in de handel brengen van bosbouwkundig teeltmateriaal (1), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 15, Gelet op Richtlijn 71/161/EEG van de Raad van 30 maart 1971 betreffende de normen voor de uitwendige kwaliteit van bosbouwkundig teeltmateriaal dat binnen de Gemeenschap in de handel wordt gebracht (2), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 15, Gezien de door bepaalde Lid-Staten ingediende verzoeken, Overwegende dat de produktie van teeltmateriaal van de in de bijlagen vermelde soorten in alle Lid-Staten momenteel ontoereikend is, met het gevolg dat niet kan worden voorzien in hun behoeften aan teeltmateriaal dat beantwoordt aan de voorschriften van de Richtlijnen 66/404/EEG en 71/161/EEG; Overwegende dat derde landen niet voldoende teeltmateriaal van de betrokken soorten kunnen leveren dat dezelfde garanties biedt als teeltmateriaal uit de Gemeenschap en dat beantwoordt aan de voorschriften van voornoemde richtlijnen; Overwegende dat de Lid-Staten derhalve moeten worden gemachtigd om gedurende een beperkte periode toe te staan dat teeltmateriaal van de betrokken soorten dat aan minder strenge eisen voldoet, in de handel wordt gebracht om het tekort aan teeltmateriaal dat aan de voorschriften van Richtlijn 66/404/EEG of Richtlijn 71/161/EEG beantwoordt, op te vangen; Overwegende dat het teeltmateriaal om genetische redenen moet worden ingezameld op plaatsen van oorsprong binnen het natuurlijke verspreidingsgebied van de betrokken soorten en dat zo strikt mogelijke garanties moeten worden gegeven wat de identiteit van het materiaal betreft; Overwegende dat bovendien moet worden bepaald dat het teeltmateriaal slechts in de handel mag worden gebracht indien het vergezeld gaat van een document dat bepaalde gegevens over dit teeltmateriaal bevat; Overwegende dat elk van de Lid-Staten voorts moet worden gemachtigd om toe te staan dat zaad en plantmateriaal die aan minder strenge eisen inzake herkomst voldoen dan in Richtlijn 66/404/EEG is voorgeschreven, of zaad dat aan minder stringente eisen inzake specifieke zuiverheid voldoet dan in Richtlijn 71/161/EEG is bepaald, op zijn grondgebied in de handel worden gebracht, indien dergelijk teeltmateriaal krachtens deze beschikking in de andere Lid-Staten in de handel mag worden gebracht; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 1. De Lid-Staten mogen toestaan dat zaad dat niet aan de in Richtlijn 66/404/EEG vastgestelde eisen betreffende de herkomst voldoet, op hun grondgebied in de handel wordt gebracht indien aan het bepaalde in bijlage I wordt voldaan en het in artikel 2 bedoelde bewijs wordt geleverd met betrekking tot de plaats van herkomst van het zaad en de hoogteligging van de plaats waar het is verzameld. 2. De Lid-Staten mogen toestaan dat zaailingen die in de Gemeenschap uit het bovenbedoelde zaad zijn gekweekt, op hun grondgebied in de handel worden gebracht. Artikel 2 1. Het in artikel 1, lid 1, en artikel 4 bedoelde bewijs wordt geacht te zijn geleverd indien het gaat om teeltmateriaal van de categorie \"source identified reproductive material\" (teeltmateriaal waarvan de oorsprong bekend is) als gedefinieerd in de regeling van de OESO (Organisatie voor Economische Samenwerking en Ontwikkeling) voor de controle op bosbouwkundig teeltmateriaal in de internationale handel, of van een andere in die regeling gedefinieerde categorie. 2. Indien de in lid 1 bedoelde OESO-regeling op de plaats van herkomst van het teeltmateriaal niet wordt toegepast, kunnen andere officiële bewijzen in aanmerking worden genomen. 3. Indien geen officieel bewijs kan worden geleverd, mogen de Lid-Staten andere, niet-officiële bewijzen aanvaarden. Artikel 3 De Lid-Staten mogen toestaan dat zaad dat niet aan de in bijlage I bij Richtlijn 71/161/EEG vastgestelde eisen inzake specifieke zuiverheid voldoet, op hun grondgebied in de handel wordt gebracht indien aan het bepaalde in bijlage II wordt voldaan en op voorwaarde dat op het op grond van artikel 9 van Richtlijn 66/404/EEG vereiste document de vermelding \"Zaad dat niet aan de normen inzake specifieke zuiverheid voldoet\" is aangebracht. Artikel 4 De Lid-Staten mogen toestaan dat teeltmateriaal dat inzake herkomst niet aan de in Richtlijn 66/404/EEG vastgestelde eisen betreffende de herkomst noch aan de in bijlage I bij Richtlijn 71/161/EEG vastgestelde eisen inzake specifieke zuiverheid voldoet, op hun grondgebied in de handel wordt gebracht indien aan het bepaalde in bijlage III wordt voldaan en op voorwaarde dat: - het in artikel 2 bedoelde bewijs wordt geleverd met betrekking tot de plaats van herkomst van het zaad en de hoogteligging van de plaats waar het is verzameld, en - op het op grond van artikel 9 van Richtlijn 66/404/EEG vereiste document de vermelding \"Zaad dat niet aan de normen inzake specifieke zuiverheid voldoet\" is aangebracht. Artikel 5 Andere dan de verzoekende Lid-Staten mogen eveneens op de in respectievelijk bijlage I, bijlage II en bijlage III vastgestelde voorwaarden en voor de doeleinden die door de verzoekende Lid-Staten worden beoogd, toestaan dat zaden en zaailingen die krachtens deze beschikking in de handel mogen worden gebracht, op hun grondgebied in de handel worden gebracht. Artikel 6 De in artikel 1, lid 1, artikel 3 en artikel 4 bedoelde machtigingen lopen voor de eerste afzet van bosbouwkundig teeltmateriaal op de markt van de Gemeenschap af op 30 november 1997. Voor verdere afzet op de markt van de Gemeenschap lopen zij af op 31 december 1998. Artikel 7 Met betrekking tot de eerste afzet van bosbouwkundig teeltmateriaal op de markt als bedoeld in artikel 6 moeten de Lid-Staten de Commissie en de andere Lid-Staten onverwijld mededelen welke hoeveelheden van dat materiaal dat aan minder strenge eisen voldoet, krachtens deze beschikking zijn goedgekeurd om op hun grondgebied in de handel te worden gebracht. Artikel 8 Deze beschikking is gericht tot de Lid-Staten. Gedaan te Brussel, 11 november 1996. Voor de Commissie Franz FISCHLER Lid van de Commissie VERKLARING VAN DE AFKORTINGEN 1. Lid-Staten A = Republiek Oostenrijk B = Koninkrijk België D = Bondsrepubliek Duitsland DK = Koninkrijk Denemarken E = Koninkrijk Spanje EL = Helleense Republiek F = Franse Republiek I = Italiaanse Republiek IRL = Ierland L = Groothertogdom Luxemburg NL = Koninkrijk der Nederlanden P = Portugese Republiek UK = Verenigd Koninkrijk 2. Landen van herkomst BG = Bulgarije Ca. = Karpaten CDN = Canada CH = Zwitserland CZ = Tsjechië EC = Europese Gemeenschap HR = Kroatië HU = Hongarije LV = Letland NO = Noorwegen PL = Polen RO = Roemenië SI = Slovenië SK = Slowakije Sudètes = Sudeten TR = Turkije USA = Verenigde Staten van Amerika Vallée de la Save = Savavallei 3. Andere afkortingen max. alt. = maximumhoogte OEP = of equivalente herkomst (1) PB nr. 125 van 11. 7. 1966, blz. 2326/66. (2) PB nr. L 87 van 17. 4. 1971, blz. 14. ANEXO I - BILAG I - ANHANG I - ÐÁÑÁÑÔÇÌÁ É - ANNEX I - ANNEXE I - ALLEGATO I - BIJLAGE I - ANEXO I - LIITE I - BILAGA I >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> ANEXO II - BILAG II - ANHANG II - ÐÁÑÁÑÔÇÌÁ ÉÉ - ANNEX II - ANNEXE II - ALLEGATO II - BIJLAGE II - ANEXO II - LIITE II - BILAGA II >RUIMTE VOOR DE TABEL> ANEXO III - BILAG III - ANHANG III - ÐÁÑÁÑÔÇÌÁ ÉÉÉ - ANNEX III - ANNEXE III - ALLEGATO III - BIJLAGE III - ANEXO III - LIITE III - BILAGA III >RUIMTE VOOR DE TABEL>",
  "source": "EUR LEX"
}