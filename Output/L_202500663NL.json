{
  "url": "http://www.w3.org/1999/xhtml\">",
  "content": "L_202500663NL.000101.fmx.xml Publicatieblad van de Europese Unie NL L-serie 2025/663 3.4.2025 UITVOERINGSVERORDENING (EU) 2025/663 VAN DE COMMISSIE van 2 april 2025 tot wijziging van Uitvoeringsverordening (EU) 2023/2117 wat betreft de lijst van informatieobjecten voor het informatieregister DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( 1 ) , en met name artikel 74, lid 8, Overwegende hetgeen volgt: (1) Overeenkomstig artikel 74 van Verordening (EU) 2018/1139 moet burgerluchtvaartgerelateerde informatie worden opgeslagen in een elektronisch register van informatie dat wordt opgezet en beheerd door het Agentschap van de Europese Unie voor de veiligheid van de luchtvaart (“het Agentschap”), in samenwerking met de Commissie en de nationale bevoegde autoriteiten. Dit register is noodzakelijk om te zorgen voor effectieve samenwerking tussen het Agentschap en de nationale bevoegde autoriteiten met betrekking tot de uitvoering van hun certificerings-, toezichts- en handhavingstaken uit hoofde van die verordening. (2) Overeenkomstig artikel 74, lid 8, punt c), van Verordening (EU) 2018/1139 moet de Commissie uitvoeringshandelingen vaststellen met de nodige regels voor de werking en het beheer van het register en gedetailleerde vereisten met betrekking tot regelmatige actualiseringen en gestandaardiseerde actualiseringen van de in het register opgenomen informatie. (3) Bijlage I bij Uitvoeringsverordening (EU) 2023/2117 van de Commissie ( 2 ) bevat een lijst van de informatieobjecten die in het informatieregister moeten worden opgeslagen. (4) Sinds de vaststelling van Uitvoeringsverordening (EU) 2023/2117 hebben zich verschillende ontwikkelingen voorgedaan; het is dan ook noodzakelijk de in bijlage I bij die verordening opgenomen informatieobjecten te herzien. (5) Uit de evaluatie van de in bijlage I bij Uitvoeringsverordening (EU) 2023/2117 opgenomen informatieobjecten is gebleken dat sommige informatieobjecten die aanvankelijk in de lijst waren opgenomen, niet hadden mogen worden opgenomen, terwijl sommige andere informatieobjecten meerdere keren zijn opgenomen of niet noodzakelijk werden geacht. (6) Het is ook noodzakelijk de prioritaire groepen voor sommige van de in bijlage I bij Uitvoeringsverordening (EU) 2023/2117 opgenomen informatieobjecten te herbekijken wegens verschuivingen in de hoogdringendheid, om te garanderen dat alleen de noodzakelijke informatieobjecten naar het register worden geüpload binnen de in artikel 18, lid 3, van die verordening vastgestelde termijnen. (7) Bovendien bracht de evaluatie ook aan het licht dat de operationele vergunning voor exploitanten van onbemande luchtvaartuigsystemen (UAS) ontbrak in de lijst in bijlage I bij Uitvoeringsverordening (EU) 2023/2117. Dat informatieobject moet samen met de bijbehorende prioritaire groep in de lijst worden opgenomen. (8) Voorts moeten de nodige wijzigingen worden aangebracht om rekening te houden met de kwesties die de adviesorganen van het Agentschap tijdens de gerichte raadpleging onder de aandacht van het Agentschap hebben gebracht. (9) Uitvoeringsverordening (EU) 2023/2117 moet daarom dienovereenkomstig worden gewijzigd. (10) De in deze verordening vervatte maatregelen zijn in overeenstemming met het advies van het bij artikel 127 van Verordening (EU) 2018/1139 opgerichte comité, HEEFT DE VOLGENDE VERORDENING VASTGESTELD: Artikel 1 Bijlage I bij Uitvoeringsverordening (EU) 2023/2117 wordt gewijzigd overeenkomstig de bijlage bij deze verordening. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 april 2025. Voor de Commissie De voorzitter Ursula VON DER LEYEN ( 1 ) PB L 212 van 22.8.2018, blz. 1 , ELI: http://data.europa.eu/eli/reg/2018/1139/oj . ( 2 ) Uitvoeringsverordening (EU) 2023/2117 van de Commissie van 12 oktober 2023 tot vaststelling van de nodige regels en gedetailleerde vereisten voor de werking en het beheer van een informatieregister overeenkomstig Verordening (EU) 2018/1139 van het Europees Parlement en de Raad ( PB L, 2023/2117, 13.10.2023, ELI: http://data.europa.eu/eli/reg_impl/2023/2117/oj ). BIJLAGE Bijlage I bij Uitvoeringsverordening (EU) 2023/2117 wordt als volgt gewijzigd: (1) de titel wordt vervangen door: “LIJST VAN INFORMATIEOBJECTEN”; (2) de rij “Certificaat van exploitant van UAS” wordt geschrapt; (3) in de rij “Verklaring van exploitant als aanbieder van technische opleiding STS” wordt de eerste kolom vervangen door: “Verklaring als aanbieder van opleidingen voor UAS-exploitanten”; (4) in de rij “(Cumulatieve) duur van de vrijstelling tot acht maanden — kennisgeving” wordt de tweede kolom vervangen door: “B”; (5) in de rij “Vliegvergunning — goedkeuring van vluchtvoorwaarden” wordt de tweede kolom vervangen door: “C”; (6) in de rij “Vliegvergunning” wordt de tweede kolom vervangen door: “C”; (7) de rij “Bevestiging door de exploitant van de aanvaardbaarheid van de geactualiseerde risicobeperkende maatregelen en van de naleving van de plaatselijke omstandigheden in het geval van grensoverschrijdende activiteiten” wordt geschrapt; (8) de rij “Registratie van een UAS-gecertificeerd hulpmiddel” wordt als volgt gewijzigd: (a) de eerste kolom wordt vervangen door: “Registratie van gecertificeerde UAS”; (b) de tweede kolom wordt vervangen door: “B”; (9) na de rij “Vergunning van exploitant uit een derde land (TCO)” wordt de volgende nieuwe rij ingevoegd: (a) de eerste kolom wordt als volgt ingevoegd: “Exploitatievergunning voor UAS-exploitanten”; (b) de tweede kolom wordt als volgt ingevoegd: “A”. ELI: http://data.europa.eu/eli/reg_impl/2025/663/oj ISSN 1977-0758 (electronic edition)",
  "source": "EUR LEX"
}