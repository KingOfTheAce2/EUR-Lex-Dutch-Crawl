{
  "url": "http://www.w3.org/1999/xhtml\">",
  "content": "L_2011032NL.01000101.xml 8.2.2011 NL Publicatieblad van de Europese Unie L 32/1 BESLUIT VAN DE RAAD van 31 januari 2011 betreffende de sluiting van de overeenkomst tussen de Europese Unie en de Zwitserse Bondsstaat tot vaststelling van de voorwaarden voor de deelname van de Zwitserse Bondsstaat aan het programma „Jeugd in actie” en het actieprogramma op het gebied van een leven lang leren (2007-2013) (2011/82/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 165, lid 4, en artikel 166, lid 4, in samenhang met artikel 218, lid 6, onder a), Gezien het voorstel van de Commissie, Gezien de goedkeuring van het Europees Parlement, Overwegende hetgeen volgt: (1) De Commissie heeft namens de Europese Unie onderhandeld over de overeenkomst tussen de Europese Unie en de Zwitserse Bondsstaat tot vaststelling van de voorwaarden voor de deelname van de Zwitserse Bondsstaat aan het programma „Jeugd in actie” en aan het actieprogramma op het gebied van een leven lang leren (2007-2013) („de overeenkomst”), die respectievelijk zijn ingesteld bij Besluit nr. 1719/2006/EG ( 1 ) en Besluit nr. 1720/2006/EG ( 2 ) van het Europees Parlement en de Raad van 15 november 2006. (2) De overeenkomst is op 15 februari 2010, onder voorbehoud van sluiting op een latere datum, namens de Unie ondertekend overeenkomstig Besluit 2010/195/EU de Raad ( 3 ) . (3) De overeenkomst dient te worden gesloten, HEEFT HET VOLGENDE BESLUIT VASTGESTELD: Artikel 1 De overeenkomst tussen de Europese Unie en de Zwitserse Bondstaat tot vaststelling van de voorwaarden voor de deelname van de Zwitserse Bondsstaat aan het programma „Jeugd in actie” en het actieprogramma op het gebied van een leven lang leren (2007-2013) („de overeenkomst”) wordt namens de Europese Unie goedgekeurd ( 4 ) . Artikel 2 De voorzitter van de Raad verricht namens de Europese Unie de in de artikelen 3 en 5 van de overeenkomst bedoelde kennisgevingen. Artikel 3 Deze overeenkomst ( 5 ) is overeenkomstig artikel 3 van de overeenkomst gekoppeld aan de bij Besluit 2002/309/EG, Euratom ( 6 ) gesloten overeenkomst tussen de Europese Unie en haar lidstaten enerzijds, en de Zwitserse Bondsstaat anderzijds over het vrije verkeer van personen. Artikel 4 In geval van opzegging van deze overeenkomst is de Commissie gemachtigd een regeling met Zwitserland te treffen over de gevolgen van deze opzegging overeenkomstig artikel 3 van de overeenkomst. Artikel 5 Het standpunt van de Unie inzake de in artikel 4 van deze overeenkomst bedoelde besluiten van het gemengd comité van de overeenkomst over het vrije verkeer van personen wordt door de Commissie vastgesteld wanneer het wijzigingen van de bijlagen van de overeenkomst betreft om die aan te passen aan wijzigingen van de in de overeenkomst genoemde besluiten van de Unie. Voor alle andere besluiten van het gemengd comité inzake wijzigingen van de bijlage van de overeenkomst wordt het standpunt van de Unie na raadpleging van de comités van het programma Jeugd in actie en/of het actieprogramma op het gebied van een leven lang leren door de Commissie vastgesteld volgens de procedure van artikel 9, lid 2, van Besluit nr. 1719/2006/EG en van artikel 10, lid 2, van Besluit nr. 1720/2006/EG. Artikel 6 Dit besluit treedt in werking op de dag waarop het wordt vastgesteld. Gedaan te Brussel, 31 januari 2011. Voor de Raad De voorzitster C. ASHTON ( 1 ) PB L 327 van 24.11.2006, blz. 30 . ( 2 ) PB L 327 van 24.11.2006, blz. 45 . ( 3 ) PB L 87 van 7.4.2010, blz. 7 . ( 4 ) De overeenkomst werd bekendgemaakt in PB L 87 van 7.4.2010, blz. 9 samen met het besluit inzake ondertekening en voorlopige toepassing. ( 5 ) PB L 114 van 30.4.2002, blz. 6 . ( 6 ) PB L 114 van 30.4.2002, blz. 1 .",
  "source": "EUR LEX"
}