{
  "url": "http://www.w3.org/1999/xhtml\">",
  "content": "L_2013169NL.01006901.xml 21.6.2013 NL Publicatieblad van de Europese Unie L 169/69 BESLUIT VAN DE RAAD van 14 juni 2013 tot vaststelling van de periode voor de achtste verkiezing van vertegenwoordigers in het Europees Parlement door middel van rechtstreekse algemene verkiezingen (2013/299/EU, Euratom) DE RAAD VAN DE EUROPESE UNIE, Gezien de Akte van 20 september 1976 betreffende de verkiezing van de vertegenwoordigers in het Europees Parlement door middel van rechtstreekse algemene verkiezingen ( 1 ) , en met name artikel 11, lid 2, tweede alinea, Gezien het advies van het Europees Parlement ( 2 ) , Overwegende hetgeen volgt: (1) Bij Besluit 78/639/Euratom, EGKS, EEG van 25 juli 1978 houdende vaststelling van de periode voor de eerste verkiezing van de vertegenwoordigers in het Europees Parlement door middel van rechtstreekse algemene verkiezingen ( 3 ) , heeft de Raad de periode voor die eerste verkiezingen vastgesteld op 7 tot 10 juni 1979. (2) Het blijkt onmogelijk om de achtste verkiezingen in de corresponderende periode van 2014 te houden. (3) Bijgevolg dient een andere verkiezingsperiode te worden bepaald, HEEFT HET VOLGENDE BESLUIT VASTGESTELD: Artikel 1 De in artikel 10, lid 1, van de Akte van 20 september 1976 betreffende de verkiezing van de vertegenwoordigers in het Europees Parlement door middel van rechtstreekse algemene verkiezingen, bedoelde periode wordt voor de achtste verkiezingen vastgesteld op 22 tot 25 mei 2014. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Luxemburg, 14 juni 2013. Voor de Raad De voorzitter R. BRUTON ( 1 ) PB L 278 van 8.10.1976, blz. 5 . ( 2 ) Advies van 21 mei 2013 (nog niet bekendgemaakt in het Publicatieblad). ( 3 ) PB L 205 van 29.7.1978, blz. 75 .",
  "source": "EUR LEX"
}