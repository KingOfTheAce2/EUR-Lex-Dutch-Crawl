{
  "url": "http://www.w3.org/1999/xhtml\">",
  "content": "L_202402670NL.000101.fmx.xml Publicatieblad van de Europese Unie NL L-serie 2024/2670 9.10.2024 UITVOERINGSVERORDENING (EU) 2024/2670 VAN DE RAAD van 8 oktober 2024 tot uitvoering van Verordening (EG) nr. 1183/2005 betreffende bepaalde specifieke beperkende maatregelen met het oog op de situatie in de Democratische Republiek Congo DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 1183/2005 van de Raad van 18 juli 2005 betreffende bepaalde specifieke beperkende maatregelen met het oog op de situatie in de Democratische Republiek Congo ( 1 ) , en met name artikel 9, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 juli 2005 Verordening (EG) nr. 1183/2005 vastgesteld. (2) Na de arresten van het Gerecht in zaken T-88/23 en T-89/23 moeten twee vermeldingen worden geschrapt van de lijst van natuurlijke of rechtspersonen, entiteiten en lichamen in bijlage I bis bij Verordening (EG) nr. 1183/2005. (3) Bijlage I bis bij Verordening (EG) nr. 1183/2005 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bis bij Verordening (EG) nr. 1183/2005 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 8 oktober 2024. Voor de Raad De voorzitter VARGA M. ( 1 ) PB L 193 van 23.7.2005, blz. 1 . BIJLAGE In bijlage I bis bij Verordening (EG) nr. 1183/2005 (“LIJST VAN NATUURLIJKE OF RECHTSPERSONEN, ENTITEITEN EN LICHAMEN ALS BEDOELD IN ARTIKEL 2 TER”), worden de vermeldingen voor de volgende personen geschrapt van de lijst in deel A (“Personen”): “5. Evariste BOSHAB 6. Alex Kande MUPOMPA”. ELI: http://data.europa.eu/eli/reg_impl/2024/2670/oj ISSN 1977-0758 (electronic edition)",
  "source": "EUR LEX"
}