{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2114:NL:HTML\">",
  "content": "EUR-Lex - 31999R2114 - NL Avis juridique important | 31999R2114 Verordening (EG) nr. 2114/1999 van de Commissie van 5 oktober 1999 tot opschorting van de toepassing van de maatregelen van Verordening (EG) nr. 1349/1999 van de Raad tot vaststelling van bepaalde maatregelen betreffende de invoer van be- en verwerkte landbouwproducten uit Zwitserland om rekening te houden met de resultaten van de in het kader van de Uruguayronde gevoerde onderhandelingen in de landbouwsector en tot opschorting van Verordening (EG) nr. 1496/1999 Publicatieblad Nr. L 259 van 06/10/1999 blz. 0005 - 0005 VERORDENING (EG) Nr. 2114/1999 VAN DE COMMISSIE van 5 oktober 1999 tot opschorting van de toepassing van de maatregelen van Verordening (EG) nr. 1349/1999 van de Raad tot vaststelling van bepaalde maatregelen betreffende de invoer van be- en verwerkte landbouwproducten uit Zwitserland om rekening te houden met de resultaten van de in het kader van de Uruguayronde gevoerde onderhandelingen in de landbouwsector en tot opschorting van Verordening (EG) nr. 1496/1999 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1349/1999 van de Raad van 21 juni 1999 tot vaststelling van bepaalde maatregelen betreffende de invoer van be- en verwerkte landbouwproducten uit Zwitserland om rekening te houden met de resultaten van de in het kader van de Uruguayronde gevoerde onderhandelingen in de landbouwsector(1), (1) Overwegende dat Zwitserland sedert 1 juli 1999 de rechten op de invoer van bepaalde landbouwproducten van oorsprong uit de Gemeenschap heeft gewijzigd; dat deze wijzigingen voor sommige van deze producten een stijging van de rechten van de orde van 18 % tot gevolg hebben gehad; dat bijgevolg de wederkerigheid ten gunste van de Gemeenschap, als bedoeld in artikel 1, lid 2, van Verordening (EG) nr. 1349/1999, niet meer is gewaarborgd; (2) Overwegende dat Verordening (EG) nr. 1349/1999 de Commissie de bevoegdheid verleent om de daarin vervatte maatregelen op te schorten volgens de procedure van artikel 16 van Verordening (EG) nr. 3448/93 van de Raad(2), laatstelijk gewijzigd bij Verordening (EG) nr. 2491/98 van de Commissie(3); (3) Overwegende dat bij Verordening (EG) nr. 1496/1999 van de Commissie(4) de agrarische elementen en aanvullende invoerrechten die tijdens de periode van 1 juli 1999 tot en met 30 juni 2000 bij invoer in de Gemeenschap van onder Verordening (EG) nr. 3448/93 vallende goederen van herkomst uit Zwitserland moeten worden toegepast, zijn vastgesteld met inachtneming van de in de bijlage bij Verordening (EG) nr. 1349/1999 vastgestelde basisbedragen; (4) Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor horizontale vraagstukken inzake het handelsverkeer van verwerkte landbouwproducten die niet onder bijlage I vallen, HEEFT DE VOLGENDE VERORDENING VASTGESTELD: Artikel 1 1. De toepassing van de basisbedragen als bedoeld in artikel 1, lid 1, van Verordening (EG) nr. 1349/1999 wordt opgeschort. 2. De agrarische elementen van het gemeenschappelijk douanetarief en de aanvullende rechten die voortvloeien uit artikel 4 van Verordening (EG) nr. 3448/93 zijn van toepassing op goederen van oorsprong uit Zwitserland. Artikel 2 Verordening (EG) nr. 1469/1999 wordt opgschort. Artikel 3 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 oktober 1999. Voor de Commissie Erkki LIIKANEN Lid van de Commissie (1) PB L 162 van 26.6.1999, blz. 1. (2) PB L 318 van 20.12.1993, blz. 18. (3) PB L 309 van 19.11.1998, blz. 28. (4) PB L 173 van 9.7.1999, blz. 68.",
  "source": "EUR LEX"
}