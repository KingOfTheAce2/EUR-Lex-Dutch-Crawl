{
  "url": "http://www.w3.org/1999/xhtml\">",
  "content": "L_2014199NL.01000501.xml 8.7.2014 NL Publicatieblad van de Europese Unie L 199/5 UITVOERINGSBESLUIT VAN DE COMMISSIE van 4 juli 2014 tot vaststelling van de financiële bijdrage van de Unie in de door Spanje in 2013 gedane uitgaven voor de financiering van de urgente maatregelen ter bestrijding van aviaire influenza (Kennisgeving geschied onder nummer C(2014) 4437) (Slechts de tekst in de Spaanse taal is authentiek) (2014/435/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name artikel 3, lid 4, en artikel 4, lid 1, Overwegende hetgeen volgt: (1) Overeenkomstig artikel 84 van Verordening (EU, Euratom) nr. 966/2012 van het Europees Parlement en de Raad ( 2 ) moet de vastlegging van een uitgave uit de begroting van de Unie worden voorafgegaan door een door de instelling of de door haar gedelegeerde autoriteiten vastgesteld financieringsbesluit waarin de essentiële elementen worden uiteengezet van de actie die een uitgave meebrengt. (2) Beschikking 2009/470/EG bepaalt op welke wijze de Unie financieel bijdraagt aan gerichte veterinaire maatregelen, waaronder urgente maatregelen. In artikel 4, lid 2, ervan worden de voorwaarden voor het verkrijgen van een bijdrage van de Unie voor de uitroeiing van aviaire influenza genoemd, en in artikel 4, lid 3, wordt geregeld welk percentage van de voor de urgente maatregelen gemaakte kosten door de financiële bijdrage van de Unie wordt gedekt. (3) Verordening (EG) nr. 349/2005 van de Commissie ( 3 ) stelt de voorschriften vast voor de betaling van een financiële bijdrage van de Unie voor urgente maatregelen voor de uitroeiing van bepaalde dierziekten, waaronder aviaire influenza. In artikel 7 ervan wordt bepaald welke documenten moeten worden ingediend door de lidstaat die om de financiële bijdrage verzoekt en wat de uiterste termijnen voor het indienen daarvan zijn. (4) Uitvoeringsbesluit 2013/775/EU van de Commissie ( 4 ) voorziet in een financiële bijdrage van de Unie in de door Spanje in 2013 gemaakte kosten voor urgente maatregelen ter bestrijding van aviaire influenza. Overeenkomstig artikel 1, lid 2, ervan moet de financiële bijdrage in een later besluit worden vastgesteld. Artikel 2 voorziet in de betaling aan Spanje van een eerste tranche van 30 000,00 EUR. (5) Op 6 februari 2014 heeft Spanje een officieel verzoek om vergoeding ingediend, vergezeld van een financieel verslag, bewijsstukken en een epidemiologisch rapport over elk bedrijf waar dieren zijn gedood en vernietigd. Er wordt verzocht om een vergoeding ten belope van 85 580,95 EUR. Na onderzoek van de ingediende documenten is evenwel geconcludeerd dat een bedrag van 6 635,73 EUR niet voor vergoeding in aanmerking komt op grond van artikel 5 van Verordening (EG) nr. 349/2005. (6) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 De financiële bijdrage van de Unie in de door Spanje in 2013 gedane uitgaven voor de financiering van maatregelen ter uitroeiing van aviaire influenza wordt vastgesteld op 78 945,22 EUR. Artikel 2 Het saldo van de financiële bijdrage die na aftrek van de reeds betaalde eerste tranche van 30 000,00 EUR nog moet worden uitbetaald, wordt vastgesteld op 48 945,22 EUR. Artikel 3 Dit besluit, dat een financieringsbesluit vormt in de zin van artikel 84 van Verordening (EU, Euratom) nr. 966/2012, is gericht tot het Koninkrijk Spanje. Gedaan te Brussel, 4 juli 2014. Voor de Commissie Tonio BORG Lid van de Commissie ( 1 ) PB L 155 van 18.6.2009, blz. 30 . ( 2 ) Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( PB L 298 van 26.10.2012, blz. 1 ). ( 3 ) Verordening (EG) nr. 349/2005 van de Commissie van 28 februari 2005 tot vaststelling van voorschriften inzake de communautaire financiering van de in Beschikking 90/424/EEG van de Raad bedoelde urgente maatregelen en maatregelen ter bestrijding van bepaalde dierziekten ( PB L 55 van 1.3.2005, blz. 12 ). ( 4 ) Uitvoeringsbesluit 2013/775/EU van de Commissie van 17 december 2013 betreffende een financiële bijdrage van de Unie in de kosten van urgente maatregelen ter bestrijding van aviaire influenza in Duitsland, Italië en Nederland in 2012 en 2013 en in Denemarken en Spanje in 2013 ( PB L 343 van 19.12.2013, blz. 44 ).",
  "source": "EUR LEX"
}