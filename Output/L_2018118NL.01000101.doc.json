{
  "url": "http://www.w3.org/1999/xhtml\">",
  "content": "L_2018118NL.01000101.xml 14.5.2018 NL Publicatieblad van de Europese Unie L 118/1 UITVOERINGSVERORDENING (EU) 2018/700 VAN DE COMMISSIE van 8 mei 2018 tot wijziging van de lijsten van inrichtingen in derde landen waaruit de invoer van specifieke producten van dierlijke oorsprong is toegestaan, met betrekking tot bepaalde inrichtingen in Brazilië (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 854/2004 van het Europees Parlement en de Raad van 29 april 2004 houdende vaststelling van specifieke voorschriften voor de organisatie van de officiële controles van voor menselijke consumptie bestemde producten van dierlijke oorsprong ( 1 ) , en met name artikel 12, lid 4, onder c), Overwegende hetgeen volgt: (1) Bij Verordening (EG) nr. 854/2004 zijn specifieke voorschriften vastgesteld voor de organisatie van de officiële controles van producten van dierlijke oorsprong. Met name is in artikel 12, lid 1, van die verordening vastgesteld dat producten van dierlijke oorsprong alleen in de Unie mogen worden ingevoerd als zij afkomstig zijn uit inrichtingen in derde landen die staan op lijsten die overeenkomstig dat artikel zijn opgesteld en worden bijgehouden. Die lijsten kunnen worden geraadpleegd op de website van het directoraat-generaal Gezondheid en Voedselveiligheid ( 2 ) . (2) Krachtens artikel 12, lid 2, van Verordening (EG) nr. 854/2004 mogen inrichtingen in derde landen alleen op deze lijsten worden geplaatst als de bevoegde autoriteiten van het derde land garanderen dat die inrichtingen voldoen aan de in dat artikel vastgestelde voorwaarden. Overeenkomstig artikel 12, lid 3, van Verordening (EG) nr. 854/2004 moeten de bevoegde autoriteiten van het desbetreffende derde land die lijsten bovendien bijwerken en aan de Commissie meedelen. (3) Krachtens artikel 12, lid 4, onder c), van Verordening (EG) nr. 854/2004 moet de Commissie het nodige doen om de lijst met inrichtingen te laten wijzigen wanneer zij van mening is dat dergelijke wijzigingen noodzakelijk zijn in het licht van relevante informatie, zoals verslagen over inspecties door de Unie of kennisgevingen van de lidstaten in het kader van het bij Verordening (EG) nr. 178/2002 van het Europees Parlement en de Raad ( 3 ) opgezette systeem voor snelle waarschuwingen over levensmiddelen en diervoeders. (4) Sinds maart 2017 hebben de lidstaten de Commissie via het RASFF in kennis gesteld van een aanzienlijk aantal ernstige en herhaalde gevallen van niet-naleving door de aanwezigheid van Salmonella in vlees van pluimvee en bereidingen daarvan, afkomstig uit verschillende inrichtingen in Brazilië. De bevoegde autoriteiten van Brazilië zijn op de hoogte gebracht van deze gevallen van niet-naleving van de voorschriften van de Unie en werden verzocht de nodige corrigerende maatregelen te nemen. (5) De van de bevoegde Braziliaanse autoriteiten ontvangen informatie en de resultaten van de officiële controles aan de grenzen van de Unie hebben niet aangetoond dat de vereiste corrigerende maatregelen zijn genomen om de geconstateerde tekortkomingen te verhelpen. Er zijn dus tot op heden onvoldoende waarborgen om te besluiten dat die instellingen voldoen aan de voorschriften van de Unie; hun producten kunnen dus een risico vormen voor de volksgezondheid. Daarom is het noodzakelijk die instellingen te schrappen van de lijst van inrichtingen waaruit invoer van pluimveeproducten in de Unie is toegestaan. (6) Op basis van door de bevoegde Braziliaanse autoriteiten geleverde informatie zijn in maart 2018 in Brazilië gevallen van fraude ontdekt met betrekking tot de laboratoriumcertificering van vlees en vleesproducten die naar de Unie zijn uitgevoerd. In dit opzicht blijkt uit lopend onderzoek en recent optreden door de rechterlijke macht in Brazilië dat er onvoldoende garanties zijn dat de inrichtingen van de bedrijven BRF SA en SHB SA, die een vergunning hebben voor het uitvoeren van vlees en vleesproducten naar de Unie, voldoen aan de desbetreffende voorschriften van de Unie. Hun producten kunnen een risico voor de volksgezondheid vormen en daarom is het passend hen te schrappen van de lijst van inrichtingen waaruit invoer van vlees en vleesproducten in de Unie is toegestaan. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De in artikel 12 van Verordening (EG) nr. 854/2004 bedoelde lijsten van inrichtingen waaruit specifieke producten van dierlijke oorsprong in de Unie mogen worden ingevoerd, worden gewijzigd zoals aangegeven in de bijlage. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2018. Voor de Commissie De voorzitter Jean-Claude JUNCKER ( 1 ) PB L 139 van 30.4.2004, blz. 206 . ( 2 ) https://ec.europa.eu/food/safety/international_affairs/trade/non-eu-countries_en ( 3 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 ). BIJLAGE 1) De volgende vermeldingen worden geschrapt uit de lijst van inrichtingen die vlees van als landbouwhuisdier gehouden hoefdieren uit Brazilië mogen invoeren (sectie I): Erkenningsnummer Naam Stad Regio Activiteiten Voetnoot 928 BRF S. A. Ponta Grossa Paraná CS 2 2) De volgende vermeldingen worden geschrapt uit de lijst van inrichtingen die vlees van pluimvee en lagomorfen uit Brazilië mogen invoeren (sectie II): Erkenningsnummer Naam Stad Regio Activiteiten Voetnoot 1 BRF S. A. Concordia Santa Catarina CP, CS, SH A 18 BRF S. A. Dourados Mato Grosso do Sul CP, SH A 103 BRF S. A. Serafina Correa Rio Grande do Sul CP, CS, SH A 104 BRF S. A. Chapeco Santa Catarina CP, CS, SH A 466 BRF S. A. Capinzal Santa Catarina CP, CS, SH A 928 BRF S. A. Ponta Grossa Paraná CS 2 1001 BRF S. A. Rio Verde Goias CP, CS, SH A 2014 BRF S. A. Marau Rio Grande do Sul CP, CS, SH A 2518 SHB Comercio e Industria de Alimentos S. A. Francisco Beltrao Paraná CP, CS, SH A 4567 SHB Comercio e Industria de Alimentos S. A. Nova Mutum Mato Grosso CP, CS, SH A 3) De volgende vermeldingen worden geschrapt uit de lijst van inrichtingen die gehakt vlees, vleesbereidingen en separatorvlees uit Brazilië mogen invoeren (sectie V): Erkenningsnummer Naam Stad Regio Activiteiten Voetnoot 1 BRF S. A. Concordia Santa Catarina MP 48, A 18 BRF S. A. Dourados Mato Grosso do Sul MP 48, A 103 BRF S. A. Serafina Correa Rio Grande do Sul MP 48, A 104 BRF S. A. Chapeco Santa Catarina MP 48, A 292 BRF S. A. Varzea Grande Mato Grosso MP 48, A, B 466 BRF S. A. Capinzal Santa Catarina MP 48, A 516 Copacol-Cooperativa Agroindustrial Consolata Cafelandia Paraná MP 48, A 797 Cooperativa Agroindustrial — Copagril Marechal Cándido Rondon Paraná MP 48, A 1001 BRF S. A. Rio Verde Goias MP 48, A 2014 BRF S. A. Marau Rio Grande do Sul MP 48, A 2518 SHB Comercio e Industria de Alimentos S. A. Francisco Beltrao Paraná MP 48, A 2758 Zanchetta Alimentos Ltda Boituva São Paulo MP 48, A 3404 Sao Salvador Alimentos S/A Itaberai Goias MP 48, A 3409 Bello Alimentos Ltda Itaquirai Mato Grosso do Sul MP A 3887 Coopavel — Cooperativa Agroindustrial Cascavel Paraná MP 48, A 4232 Avenorte Avicola Cianorte Ltda Cianorte Paraná MP A 4444 LAR Cooperativa Agroindustrial Matelandia Paraná MP 48, A 4567 SHB Comercio e Industria de Alimentos S. A. Nova Mutum Mato Grosso MP 48, A 4) De volgende vermeldingen worden geschrapt uit de lijst van inrichtingen die vleesproducten uit Brazilië mogen invoeren (sectie VI): Erkenningsnummer Naam Stad Regio Activiteiten Voetnoot 104 BRF S. A. Chapeco Santa Catarina PP 22, A 292 BRF S. A. Varzea Grande Mato Grosso PP 22, A, B 466 BRF S. A. Capinzal Santa Catarina PP 22, A 716 BRF S. A. Toledo Paraná PP 22, A 1001 BRF S. A. Rio Verde Goias PP 22, A 2014 BRF S. A. Marau Rio Grande do Sul PP 22, A Legenda van de activiteiten: CP Uitsnijderijbedrijf CS Koelhuis MP Bedrijf voor vleesbereidingen PP Verwerkingsbedrijf SH Slachthuis Legenda voetnoten: 2. Enkel verpakt vlees 48. Met uitzondering van gehakt vlees van pluimvee en separatorvlees van pluimvee. A Pluimvee B Bovinae",
  "source": "EUR LEX"
}