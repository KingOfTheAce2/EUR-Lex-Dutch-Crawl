{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2050:NL:HTML\">",
  "content": "EUR-Lex - 31997R2050 - NL Avis juridique important | 31997R2050 Verordening (EG) nr. 2050/97 van de Commissie van 20 oktober 1997 houdende vaststelling van de verlagingen die in bepaalde lidstaten moeten worden toegepast op de compensatiebedragen in het kader van de steunregeling voor rijsttelers Publicatieblad Nr. L 287 van 21/10/1997 blz. 0012 - 0012 VERORDENING (EG) Nr. 2050/97 VAN DE COMMISSIE van 20 oktober 1997 houdende vaststelling van de verlagingen die in bepaalde lidstaten moeten worden toegepast op de compensatiebedragen in het kader van de steunregeling voor rijsttelers DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3072/95 van de Raad van 22 december 1995 houdende een gemeenschappelijke ordening van de rijstmarkt (1), en met name op artikel 6, lid 5, tweede alinea, Overwegende dat in artikel 6, lid 5, van Verordening (EG) nr. 3072/95 is bepaald dat, indien de met rijst ingezaaide oppervlakte in een bepaald jaar een bepaalde oppervlakte overschrijdt, voor datzelfde productiejaar voor alle producenten van het betrokken basisareaal een verlaging van het compensatiebedrag wordt toegepast; Overwegende dat in artikel 6, lid 1, van Verordening (EG) nr. 613/97 van de Commissie van 8 april 1997, houdende toepassingsbepalingen van Verordening (EG) nr. 3072/95 van de Raad wat de voorwaarden voor de toekenning van de compensatiebedragen in het kader van de steunregeling voor de rijsttelers betreft (2), gewijzigd bij Verordening (EG) nr. 1305/97 (3), is bepaald dat op basis van de door de lidstaten meegedeelde gegevens en na verificatie daarvan de hoogte van de eventuele verlagingen wordt bepaald; Overwegende dat uit de mededelingen die van de lidstaten zijn ontvangen, blijkt dat het basisareaal in Spanje met 4,98 % en dat in Griekenland met 13,52 % is overschreden; dat bijgevolg de op grond van bovengenoemde bepaling toe te passen verlaging gelijk is aan vijf- respectievelijk zesmaal het overschrijdingspercentage dat voor Spanje, respectievelijk Griekenland, is geconstateerd; Overwegende dat de in deze verordening vervatte maatregelen in overeenstemming zijn met het advies van het ComitÃ© van beheer voor granen, HEEFT DE VOLGENDE VERORDENING VASTGESTELD: Artikel 1 De in artikel 6, lid 3, van Verordening (EG) nr. 3072/95 vastgestelde compensatiebedragen worden als volgt verlaagd: >RUIMTE VOOR DE TABEL> Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 oktober 1997. Voor de Commissie Franz FISCHLER Lid van de Commissie (1) PB L 329 van 30. 12. 1995, blz. 18. (2) PB L 94 van 9. 4. 1997, blz. 1. (3) PB L 177 van 5. 7. 1997, blz. 11.",
  "source": "EUR LEX"
}