{
  "url": "http://www.w3.org/1999/xhtml\">",
  "content": "LI2023190NL.01000101.xml 28.7.2023 NL Publicatieblad van de Europese Unie LI 190/1 UITVOERINGSVERORDENING (EU) 2023/1563 VAN DE RAAD van 28 juli 2023 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 stelde de Raad Verordening (EU) nr. 269/2014 vast. (2) De Unie houdt onverkort vast aan haar steun voor de soevereiniteit en de territoriale integriteit van Oekraïne. (3) In zijn conclusies van 23 maart 2023 herhaalde de Europese Raad dat de Unie de Russische aanvalsoorlog tegen Oekraïne, die een onmiskenbare schending van het Handvest van de Verenigde Naties vormt, met klem veroordeelt. De Europese Raad herhaalde tevens dat de Unie vastbesloten blijft de collectieve druk op Rusland te handhaven en op te voeren, onder meer met mogelijke verdere beperkende maatregelen. De Europese Raad verklaarde ook dat de Unie haar samenwerking met partners ter bestrijding van valse narratieven door Rusland en desinformatie over de oorlog zal opvoeren. (4) In de context van de Russische aanvalsoorlog tegen Oekraïne voerden Russische actoren een campagne voor digitale informatiemanipulatie met de naam “RRN” (Recent Reliable News), met als doel informatie te manipuleren en propaganda te verspreiden ter ondersteuning van de Russische aanvalsoorlog tegen Oekraïne. Die campagne, waaraan overheidsorganen of organen die banden hebben met de Russische staat hebben deelgenomen, is gebaseerd op nepwebpagina's die de identiteit van nationale mediakanalen en overheidswebsites gebruiken, alsook op nepaccounts op sociale media. (5) Gezien de ernst van de situatie is de Raad van oordeel dat zeven personen en vijf entiteiten die verantwoordelijk zijn voor acties die de territoriale integriteit, soevereiniteit en onafhankelijkheid van Oekraïne ondermijnen of bedreigen, moeten worden toegevoegd aan de in bijlage I bij Verordening (EU) nr. 269/2014 opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (6) Bijlage I bij Verordening (EU) nr. 269/2014 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 269/2014 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2023. Voor de Raad De voorzitter P. NAVARRO RÍOS ( 1 ) PB L 78 van 17.3.2014, blz. 6 . BIJLAGE De volgende personen en entiteiten worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 269/2014: Personen Naam Identificatie-gegevens Motivering Datum van plaatsing op de lijst “1578. Timofey Vladimirovitch VASSILIEV Тимофей Bладимирович Васильев ook bekend als: Timofey VI Тимофей Ви Functie: hoofd van de afdeling Strategische aansturing van ANO Dialog Geboorteplaats: Moskou, Russische Federatie Nationaliteit: Russisch Geslacht: mannelijk Timofey Vassiliev is hoofd van de afdeling Strategische aansturing van ANO Dialog, een Russische non-profitorganisatie die in 2019 door het Ministerie van Informatie en Technologie (DIT) in Moskou is opgericht en verbonden is met het kabinet van de president, die online propaganda verspreidt over de illegaal geannexeerde gebieden in Oekraïne. Timofey Vassiliev beheert het populaire “factcheckende” Telegramaccount en daarmee verbonden domeinen “War on Fakes”, dat desinformatie over de Russische aanvalsoorlog tegen Oekraïne verspreidt. Timofey Vassiliev is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 1579. Ilya Andreïevitch GAMBACHIDZE Илья Андреевич ГАМБАЧИДЗЕ Functie: oprichter van Structura National Technologies en Social Design Agency Nationaliteit: Russisch Geslacht: mannelijk Ilya Gambachidze is oprichter van Structura National Technologies en Social Design Agency, twee Russische entiteiten die betrokken zijn bij de door Rusland geleide digitale desinformatiecampagne “RRN” (Recent Reliable News), die gericht is op het manipuleren van informatie en het delen van desinformatie ter ondersteuning van de Russische aanvalsoorlog tegen Oekraïne. Ilya Gambachidze werkte voorheen als adviseur van Piotr Tolstoi, de vicevoorzitter van de Doema. Structura National Technologies en Social Design Agency is aangewezen als de belangrijkste actor van de campagne. Ze zijn verantwoordelijk voor het creëren van nepwebsites die zich voordoen als overheidsorganisaties of legitieme media in Europa (voornamelijk Duitsland, Frankrijk, Italië, Oekraïne en het Verenigd Koninkrijk) en voor het stimuleren van de pro-Russische “RRN”-campagne op sociale media. Ilya Gambachidze is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 1580. Aleksandr Gennad'yevich STARUNSKY Александр Геннадьевич СТАРУНСКИЙ Functie: oprichter van het Instituut van de Russische diaspora Geboortedatum: 12.6.1970 Geslacht: mannelijk TIN-nr.: 771989171763 Aleksandr Starunsky is een Russische militaire inlichtingenofficier en voormalig bevelhebber van PsyOps-eenheid 54777 van de Russische militaire inlichtingendienst (GRU). Hij is oprichter van het Instituut van de Russische Diaspora, een mantelorganisatie van de GRU en een integraal onderdeel van de mediaorganisatie InfoRos. Het Instituut van de Russische diaspora is eigenaar van een onlinemediakanaal onder de naam russkie.org, die Russische desinformatie en propaganda verspreidt over de aanvalsoorlog tegen Oekraïne. Aleksandr Starunsky is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 1581. Anastasia Sergeevna KIRILLOVA Анастасия Сергеевна КИРИЛЛОВА Functie: algemeen directeur van InfoRos Geboortedatum: 13.12.1986 Geslacht: vrouwelijk TIN-nr.: 771674318370 Anastasia Kirillova is een oprichter en algemeen directeur van InfoRos, een online-nieuwsagentschap dat verantwoordelijk is voor het opzetten van meer dan 270 proxykanalen voor onlinenieuws die Russische propaganda verspreiden ter ondersteuning van de Russische aanvalsoorlog tegen Oekraïne. Het is een mantelorganisatie voor eenheid 54777 van de Russische militaire inlichtingendienst GRU, die verantwoordelijk is voor psychologische operaties. Anastasia Kirillova is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen of bedreigen. 28.7.2023 1582. Nina Viktorovna DOROKHOVA Нина Викторовна ДОРОХОВА Functie: algemeen directeur van InfoRos Geboortedatum: 20.11.1965 Geslacht: vrouwelijk TIN-nr.: 505202442068 Nina Dorokhova is een oprichter en algemeen directeur van InfoRos, een online-nieuwsagentschap dat verantwoordelijk is voor het opzetten van meer dan 270 proxykanalen voor onlinenieuws die Russische propaganda verspreiden ter ondersteuning van de Russische aanvalsoorlog tegen Oekraïne. Het is een mantelorganisatie voor eenheid 54777 van de Russische militaire inlichtingendienst GRU, die verantwoordelijk is voor psychologische operaties. Nina Dorokhova is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 1583. Sergey Yurievich PANTELEYEV Ook bekend als PANTELEEV Сергей Юрьевич ПАНТЕЛЕЕВ Functie: inlichtingenofficier in GRU-eenheid 54777 Geboortedatum: 15.3.1972 Geboorteplaats: Loehansk, Oekraïne Geslacht: mannelijk TIN-nr.: 772916129659 Sergey Panteleyev is een lid van GRU-eenheid 54777 en oprichter van het Instituut van de Russische diaspora, een mantelorganisatie van de GRU en een integraal onderdeel van het online-desinformatienetwerk van InfoRos. Het Instituut van de Russische diaspora is eigenaar van een online-mediakanaal onder de naam russkie.org, die Russische desinformatie en propaganda verspreidt over de aanvalsoorlog tegen Oekraïne. Sergey Panteleyev is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 1584. Denis Valerievich TYURIN Денис Валерьевич ТЮРИН Functie: officier van de GRU Geboortedatum: 1.4.1976 Geboorteplaats: Moskou Geslacht: mannelijk TIN-nr.: 772807385405 Denis Tyurin is een inlichtingenofficier van de GRU en oprichter van InfoRos, een online-nieuwsagentschap dat verantwoordelijk is voor het opzetten van meer dan 270 proxykanalen voor onlinenieuws die Russische propaganda verspreiden ter ondersteuning van de Russische aanvalsoorlog tegen Oekraïne. Het is een mantelorganisatie voor eenheid 54777 van de Russische militaire inlichtingendienst GRU, die verantwoordelijk is voor psychologische operaties. Denis Tyurin is bijgevolg verantwoordelijk voor de ondersteuning en uitvoering van acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023” Entiteiten Naam Identificatiegegevens Motivering Datum van plaatsing op de lijst \"245. Social Design Agency ook bekend als “Agentsvo Sotsialnogo Proektirovania” of “ASP” Adres: Moskou Bolshoy Kislovsky per, 1, building 2 Soort entiteit: technologie- en informatiebedrijf Plaats van registratie: Rusland Registratiedatum: opgericht in 2001 Plaats van voornaamste bedrijfsactiviteit: Rusland Social Design Agency is een Russisch IT-bedrijf dat nauw verbonden is met de Russische politieke macht. Sinds 2022 is het bedrijf betrokken bij de door Rusland geleide digitale desinformatiecampagne “RRN” (Recent Reliable News), die gericht is op het manipuleren van informatie en het delen van desinformatie ter ondersteuning van de Russische aanvalsoorlog tegen Oekraïne. Social Design Agency is aangewezen als een van de belangrijkste actoren van de campagne en is verantwoordelijk voor het creëren van nepwebsites die zich voordoen als overheidsorganisaties of legitieme media in Europa (voornamelijk Duitsland, Frankrijk, Italië, Oekraïne en het Verenigd Koninkrijk) en voor het stimuleren van de pro-Russische “RRN”-campagne op sociale media. Social Design Agency verleent derhalve materiële steun aan acties die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 246. Structura National Technologies ook bekend als “Struktura” Russisch: ООО “ГК СТРУКТУРА” Adres: Moskou, gemeente Arbat, Bolshoy Kislovskii 1, building 2 premises/room. i/42 Soort entiteit: IT-bedrijf Plaats van registratie: Rusland Registratiedatum: opgericht in 2009 Registratienummer: TIN 7703438908 Plaats van voornaamste bedrijfsactiviteit: Rusland Structura National Technologies is een Russisch IT-bedrijf dat nauw verbonden is met de Russische politieke macht. Sinds 2022 is het bedrijf betrokken bij de door Rusland geleide digitale desinformatiecampagne “RRN” (Recent Reliable News) die gericht is op het manipuleren van informatie en het delen van desinformatie ter ondersteuning van de Russische aanvalsoorlog tegen Oekraïne. Structura National Technologies is aangewezen als een van de belangrijkste actoren van de campagne en is verantwoordelijk voor het creëren van nepwebsites die zich voordoen als overheidsorganisaties of legitieme media in Europa (voornamelijk Duitsland, Frankrijk, Italië, Oekraïne en het Verenigd Koninkrijk) en voor het stimuleren van de pro-Russische “RRN”-campagne op sociale media. Structura National Technologies verleent derhalve materiële steun aan acties die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 247. ANO Dialog AHO Диалог Adres: 119021, st. Timura Frunze, d.11, p.1, BC Demidov, Moskou Soort entiteit: autonome non-profitorganisatie Plaats van registratie: Rusland Registratiedatum: 2019 Registratienummer: TIN 9709056472 Plaats van voornaamste bedrijfsactiviteit: Rusland ANO Dialog is een Russische non-profitorganisatie die in 2019 door het ministerie van Informatie en Technologie (DIT) in Moskou is opgericht en nauw verbonden is met het kabinet van de president. De organisatie wordt geleid door Alexey Goreslavsky, voormalig adjunct-hoofd van het departement Openbare projecten (OPS) van de president. ANO Dialog verspreidt online propaganda over de illegaal geannexeerde gebieden in Oekraïne. ANO Dialog geeft instructies aan het Telegramkanaal Readovka, dat desinformatie over de aanvalsoorlog tegen Oekraïne publiceert ter ondersteuning van de propaganda van het Kremlin. ANO Dialog is verbonden met het populaire “factcheckende” Telegramaccount en daarmee verbonden domeinen “War on Fakes”, dat wordt geleid door het hoofd van de afdeling Strategische aansturing van ANO Dialog, Timofey Vasiliev, en dat nepnieuws en propaganda verspreidt over de Russische aanvalsoorlog tegen Oekraïne.ANO Dialog verleent derhalve materiële steun aan acties die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 248. InfoRos OOO IA ООО ИА ИНФОРОС Adres: 117218, MOSCOW (Moskou), Intracity territory of the city of federal significance municipal district academic, 13 Krzhizhanovskogo str., k. 2, office 511 Soort entiteit: mediaorganisatie Plaats van registratie: Moskou Registratiedatum: 2.6.2003 TIN-nr.: 7727214569 Plaats van voornaamste bedrijfsactiviteit: Moskou InfoRos is een online-nieuwsagentschap dat verantwoordelijk is voor het opzetten van meer dan 270 proxykanalen voor onlinenieuws die Russische propaganda verspreiden ter ondersteuning van de aanvalsoorlog tegen Oekraïne. Het is een mantelorganisatie voor eenheid 54777 van de Russische militaire inlichtingendienst GRU, die verantwoordelijk is voor psychologische operaties. De propaganda die door InfoRos en zijn verschillende proxykanalen wordt verspreid, heeft tot doel het idee van Oekraïne als “nazistaat” te propageren en de Russische aanvalsoorlog bedrieglijk af te schilderen als een “oorlog op afstand” van “het westen” tegen Rusland, en aldus de steun van het Westen aan Oekraïne te ondermijnen. InfoRos verleent derhalve materiële steun aan acties die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023 249. Instituut van de Russische diaspora ИНСТИТУТ РУССКОГО ЗАРУБЕЖЬЯ Adres: 117218, MOSCOW CITY (Moskou), str. Krzhizhanovskoy, d.13, str.2 Soort entiteit: “advies over commerciële activiteiten en beheer” Plaats van registratie: Moskou Registratiedatum: 3.11.2005 Registratienummer: TIN-nr.: 7727536630 Plaats van voornaamste bedrijfsactiviteit: Moskou Het Instituut van de Russische diaspora is een mantelorganisatie van de GRU en een integraal onderdeel van het online-desinformatienetwerk van InfoRos. Het werd medeopgericht door de oprichter van InfoRos, Denis Tyurin. Daarnaast heeft Denis Tyurin de officiële propagandawebsite van het instituut zelf geregistreerd, via een officieel e-mailadres van InfoRos. Het instituut is eigenaar van een online-mediakanaal onder de naam russkie.org, die Russische desinformatie en propaganda verspreidt over de aanvalsoorlog tegen Oekraïne. Het Instituut van de Russische diaspora verleent derhalve materiële steun aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 28.7.2023”",
  "source": "EUR LEX"
}