{
  "url": "http://www.w3.org/1999/xhtml\">",
  "content": "L_2012352NL.01004201.xml 21.12.2012 NL Publicatieblad van de Europese Unie L 352/42 UITVOERINGSVERORDENING (EU) Nr. 1251/2012 VAN DE COMMISSIE van 20 december 2012 tot wijziging van Verordening (EG) nr. 1183/2005 van de Raad tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1183/2005 van de Raad van 18 juli 2005 tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo ( 1 ) , en met name artikel 9, lid 1, onder a), Overwegende hetgeen volgt: (1) Bijlage I bij Verordening (EG) nr. 1183/2005 bevat een lijst van natuurlijke personen, rechtspersonen, entiteiten en lichamen waarvan de tegoeden en economische middelen krachtens die verordening worden bevroren. (2) Op 12 en 30 november 2012 heeft het Sanctiecomité van de Veiligheidsraad van de Verenigde Naties drie personen toegevoegd aan de lijst van personen en entiteiten waarvan de activa moeten worden bevroren. (3) Het adres voor de kennisgevingen aan de Europese Commissie dat is vermeld in bijlage II bij Verordening (EG) nr. 1183/2005 moet worden geactualiseerd. (4) De bijlagen I en II bij Verordening (EG) nr. 1183/2005 moeten derhalve dienovereenkomstig worden gewijzigd. (5) Om de effectiviteit van de maatregelen waarin deze verordening voorziet te waarborgen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1183/2005 wordt als volgt gewijzigd: (1) Bijlage I wordt gewijzigd overeenkomstig bijlage I bij deze verordening. (2) Bijlage II wordt gewijzigd overeenkomstig bijlage II bij deze verordening. Artikel 2 Deze verordening treedt in werking op de dag van bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 december 2012. Voor de Commissie, namens de voorzitter , Hoofd van de Dienst Instrumenten voor het buitenlands beleid ( 1 ) PB L 193 van 23.7.2005, blz. 1 . BIJLAGE I Bijlage I bij Verordening (EG) nr. 1183/2005 wordt als volgt gewijzigd: De volgende vermeldingen worden toegevoegd aan de lijst \"A. Natuurlijke personen\": (a) \"Sultani Makenga (ook bekend als a) kolonel Sultani Makenga, b) Emmanuel Sultani Makenga). Geboortedatum: 25 december 1973. Geboorteplaats: Rutshuru, Democratische Republiek Congo. Nationaliteit: Congolese. Overige informatie: militaire leider van de groep \"Mouvement du 23 mars\" (M23) die actief is in de Democratische Republiek Congo. Datum van aanwijzing bedoeld in artikel 5, lid 1, onder b): 12.11.2012.\" (b) \"Baudoin Ngaruye Wa Myamuro (ook bekend als kolonel Baudoin Ngaruye). Geboortedatum: 1978. Geboorteplaats: Lusamambo, district Lubero, Democratische Republiek Congo. Overige informatie: militaire leider van de groep \"Mouvement du 23 mars\" (M23). Identiteitsnummer van het leger: 1-78-09-44621-80. Datum van aanwijzing bedoeld in artikel 5, lid 1, onder b): 30.11.2012.\" (c) \"Innocent Kaina (ook bekend als a) kolonel Innocent Kaina, b) India Queen). Geboorteplaats: Bunagana, district Rutshuru, Democratische Republiek Congo. Datum van aanwijzing bedoeld in artikel 5, lid 1, onder b): 30.11.2012.\" BIJLAGE II Bijlage II bij Verordening (EG) nr. 1183/2005 wordt als volgt gewijzigd: De titel \"Europese Gemeenschap\" en de tekst daaronder worden vervangen door: \"Adres voor kennisgevingen aan de Europese Commissie: Europese Commissie Dienst Instrumenten voor het buitenlands beleid (FPI) Kamer EEAS 02/309 B-1049 Brussel (België) E-mail: relex-sanctions@ec.europa.eu\"",
  "source": "EUR LEX"
}