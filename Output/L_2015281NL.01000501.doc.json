{
  "url": "http://www.w3.org/1999/xhtml\">",
  "content": "L_2015281NL.01000501.xml 27.10.2015 NL Publicatieblad van de Europese Unie L 281/5 UITVOERINGSVERORDENING (EU) 2015/1921 VAN DE COMMISSIE van 26 oktober 2015 tot wijziging van Verordening (EG) nr. 314/2004 van de Raad inzake bepaalde beperkende maatregelen tegen Zimbabwe DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 314/2004 van de Raad van 19 februari 2004 inzake bepaalde beperkende maatregelen tegen Zimbabwe ( 1 ) , en met name artikel 11, onder b), Overwegende hetgeen volgt: (1) In bijlage III bij Verordening (EG) nr. 314/2004 worden de personen en entiteiten vermeld waarvan de tegoeden en economische middelen krachtens die verordening worden bevroren. (2) In Besluit 2011/101/GBVB van de Raad ( 2 ) worden de natuurlijke personen en rechtspersonen aangewezen op wie de beperkende maatregelen van artikel 5 van dat besluit van toepassing zijn, en bij Verordening (EG) nr. 314/2004 wordt uitvoering gegeven aan dat besluit voor zover maatregelen op het niveau van de Unie vereist zijn. (3) Op 26 oktober 2015 heeft de Raad besloten de naam van één overleden persoon te schrappen van de lijst van personen op wie de beperkende maatregelen van toepassing zijn. Bijlage III bij Verordening (EG) nr. 314/2004 moet daarom dienovereenkomstig worden gewijzigd. HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 314/2004 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 oktober 2015. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 55 van 24.2.2004, blz. 1 . ( 2 ) Besluit 2011/101/GBVB van 15 februari 2011 betreffende beperkende maatregelen tegen Zimbabwe ( PB L 42 van 16.2.2011, blz. 6 ). BIJLAGE In bijlage III bij Verordening (EG) nr. 314/2004 worden de volgende natuurlijke personen geschrapt van de lijst „I. Personen”: I. Personen „Amos Bernard Midzi (Mugenva). Geboortedatum: 4.7.1952. Overige informatie: a) voormalig minister van Mijnbouw en Mijnontwikkeling, b) voormalig minister van Energie en Energieontwikkeling, c) partijvoorzitter van ZANU-PF in Harare, d) voormalig regeringslid dat banden had met de ZANU-PF-factie in de regering, e) organiseerde de groep ZANU-PF-aanhangers en soldaten die in juni 2008 mensen aanvielen en hun woningen verwoestten, f) betrokken bij geweldplegingen in Epworth; ondersteunde militiebases in 2008 en opnieuw in 2011.”",
  "source": "EUR LEX"
}