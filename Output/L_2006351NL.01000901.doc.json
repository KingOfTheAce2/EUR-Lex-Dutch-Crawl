{
  "url": "http://www.w3.org/1999/xhtml\">",
  "content": "L_2006351NL.01000901.xml 13.12.2006 NL Publicatieblad van de Europese Unie L 351/9 VERORDENING (EG) N r. 1823/2006 VAN DE COMMISSIE van 12 december 2006 tot 73e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden personen, groepen en entiteiten opgesomd wier tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 5 en 7 december 2006 besloten tot wijziging van de lijst van personen, groepen en entiteiten wier tegoeden en economische middelen moeten worden bevroren. Bijlage I moet dus dienovereenkomstig worden gewijzigd. (3) Teneinde de effectiviteit van de maatregelen waarin deze verordening voorziet te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 december 2006. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . Verordening laatstelijk gewijzigd bij Verordening (EG) nr. 1685/2006 van de Commissie ( PB L 314 van 15.11.2006, blz. 24 ). BIJLAGE Bijlage I bij Verordening (EG) nr. 881/2002 wordt als volgt gewijzigd: 1) De volgende vermeldingen worden toegevoegd aan de lijst van natuurlijke personen: a) „Najmuddin Faraj Ahmad (ook bekend als (a) Mullah Krekar, (b) Fateh Najm Eddine Farraj, (c) Faraj Ahmad Najmuddin). Adres: Heimdalsgate 36-V, 0578 Oslo, Noorwegen. Geboortedatum: (a) 7.7.1956, (b) 17.6.1963. Geboorteplaats: Olaqloo Sharbajer, gouvernement Al-Sulaymaniyah, Irak. Nationaliteit: Irakees.” b) „Mohamed Moumou (ook bekend als (a) Mohamed Mumu, (b) Abu Shrayda, (c) Abu Amina, (d) Abu Abdallah, (e) Abou Abderrahman). Adres: (a) Storvretsvagen 92, 7 TR. C/O Drioua, 142 31 Skogas, Zweden, (b) Jungfruns Gata 413; Postadres Box 3027, 13603 Haninge, Zweden, (c) Dobelnsgatan 97, 7 TR C/O Lamrabet, 113 52 Stockholm, Zweden, (d) Trodheimsgatan 6, 164 32 Kista, Zweden. Geboortedatum: (a) 30.7.1965, (b) 30.9.1965. Geboorteplaats: Fez, Marokko. Nationaliteit: (a) Marokkaans, (b) Zweeds. Paspoortnr.: 9817619 (Zweeds paspoort, vervalt op 14.12.2009).” 2) De vermelding „Ghuma Abd’rabbah (alias (a) Ghunia Abdurabba, (b) Ghoma Abdrabba, (c) Abd’rabbah, (d) Abu Jamil). Adres: Birmingham, Verenigd Koninkrijk. Geboortedatum: 2.9.1957. Geboorteplaats: Benghazi, Libië. Nationaliteit: Brits.” op de lijst van natuurlijke personen wordt vervangen door de volgende vermelding: „Ghuma Abd’rabbah (ook bekend als (a) Ghunia Abdurabba, (b) Ghoma Abdrabba, (c) Abd’rabbah, (d) Abu Jamil, (e) Ghunia Abdrabba). Adres: Birmingham, Verenigd Koninkrijk. Geboortedatum: 2.9.1957. Geboorteplaats: Benghazi, Libië. Nationaliteit: Brits.”",
  "source": "EUR LEX"
}