{
  "url": "http://www.w3.org/1999/xhtml\">",
  "content": "L_2014201NL.01002401.xml 10.7.2014 NL Publicatieblad van de Europese Unie L 201/24 BESLUIT VAN DE RAAD van 8 juli 2014 betreffende de doorhaling van de naam van een rechter-plaatsvervanger bij het Gerecht voor ambtenarenzaken van de Europese Unie op de bij Besluit 2013/181/EU vastgestelde lijst (2014/444/EU, Euratom) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 257, Gezien het Verdrag tot oprichting van de Europese Gemeenschap voor Atoomenergie, en met name artikel 106 bis, lid 1, Gezien het Protocol betreffende het statuut van het Hof van Justitie van de Europese Unie, en met name artikel 62 quater, tweede alinea, Gezien Verordening (EU, Euratom) nr. 979/2012 van het Europees Parlement en de Raad van 25 oktober 2012 inzake rechter-plaatsvervangers bij het Gerecht voor ambtenarenzaken van de Europese Unie ( 1 ) , en met name artikel 4, eerste alinea, Overwegende hetgeen volgt: (1) Bij brief van 7 maart 2014 heeft de heer Haris TAGARAS ontslag genomen uit zijn ambt van rechter-plaatsvervanger bij het Gerecht voor ambtenarenzaken van de Europese Unie („Gerecht voor ambtenarenzaken”). (2) Verordening (EU, Euratom) nr. 979/2012 voorziet erin dat de naam van een rechter-plaatsvervanger op de lijst van rechter-plaatsvervangers wordt doorgehaald bij zijn ontslag. (3) Er dient derhalve een besluit te worden vastgesteld betreffende doorhaling van de naam van de heer Haris TAGARAS op de bij Besluit 2013/181/EU van de Raad ( 2 ) vastgestelde lijst van rechter-plaatsvervangers bij het Gerecht voor ambtenarenzaken, HEEFT HET VOLGENDE BESLUIT VASTGESTELD: Artikel 1 De naam van de heer Haris TAGARAS, voormalig rechter bij het Gerecht voor ambtenarenzaken, wordt doorgehaald op de bij artikel 1 van Besluit 2013/181/EU vastgestelde lijst van rechter-plaatsvervangers bij het Gerecht voor ambtenarenzaken. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 8 juli 2014. Voor de Raad De voorzitter P. C. PADOAN ( 1 ) PB L 303 van 31.10.2012, blz. 83 . ( 2 ) Besluit 2013/181/EU van de Raad van 22 april 2013 houdende vaststelling van een lijst van drie rechter-plaatsvervangers bij het Gerecht voor ambtenarenzaken ( PB L 111 van 23.4.2013, blz. 49 ).",
  "source": "EUR LEX"
}