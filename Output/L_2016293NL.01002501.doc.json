{
  "url": "http://www.w3.org/1999/xhtml\"><!--",
  "content": "L_2016293NL.01002501.xml 28.10.2016 NL Publicatieblad van de Europese Unie L 293/25 UITVOERINGSVERORDENING (EU) 2016/1893 VAN DE RAAD van 27 oktober 2016 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 januari 2012 heeft de Raad Verordening (EU) nr. 36/2012 vastgesteld. (2) Gezien de ernst van de situatie in Syrië moeten er tien personen worden toegevoegd aan de in bijlage II bij Verordening (EU) nr. 36/2012 opgenomen lijst van natuurlijke en rechtspersonen, entiteiten of organen die onderworpen zijn aan beperkende maatregelen. (3) Bijlage II bij Verordening (EU) nr. 36/2012 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd zoals aangegeven in de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 oktober 2016. Voor de Raad De voorzitter M. LAJČÁK ( 1 ) PB L 16 van 19.1.2012, blz. 1 . BIJLAGE De onderstaande personen worden toegevoegd aan de lijst van natuurlijke of rechtspersonen, entiteiten of organen in bijlage II bij Verordening (EU) nr. 36/2012: Lijst van de in de artikel 14, artikel 15, lid 1, onder a), en artikel 15, lid 1 bis, bedoelde natuurlijke personen en rechtspersonen, entiteiten of organen A. Personen Naam Identificatiegegevens Motivering Datum van opneming op de lijst „207. Adib Salameh (ook bekend als Adib Salamah; Adib Salama; Adib Salame; Mohammed Adib Salameh; Adib Nimr Salameh) ( ) Functie: generaal-majoor, adjunct-directeur van het directoraat inlichtingendienst van de luchtmacht in Damascus Lid van de Syrische veiligheids- en inlichtingendiensten, in dienst na mei 2011; adjunct-directeur van het directoraat inlichtingendienst van de luchtmacht in Damascus; voormalig hoofd inlichtingendienst van de luchtmacht in Aleppo. Lid van de Syrische strijdkrachten met de rang van „kolonel” en met een gelijkwaardige of hogere rang, in dienst na mei 2011; bekleedt de rang van generaal-majoor. Verantwoordelijk voor de gewelddadige onderdrukking van de burgerbevolking in Syrië, door het plannen van en het betrokken zijn bij militaire aanvallen in Aleppo en het uitoefenen van gezag met betrekking tot de aanhouding en opsluiting van burgers. 28.10.2016 208. Adnan Aboud Hilweh (ook bekend als Adnan Aboud Helweh; Adnan Aboud) ( ) Functie: brigadegeneraal Bekleedt de rang van brigadegeneraal van de 155e brigade en de 157e brigade in het Syrische leger, in dienst na mei 2011. Is in zijn hoedanigheid van brigadegeneraal van de 155e en 157e brigade verantwoordelijk voor de gewelddadige onderdrukking van de burgerbevolking in Syrië, onder meer doordat hij verantwoordelijk is voor het inzetten en gebruiken van raketten en chemische wapens in gebieden met burgerbevolking in 2013 en door zijn betrokkenheid bij de grootschalige opsluitingen. 28.10.2016 209. Jawdat Salbi Mawas (ook bekend als Jawdat Salibi Mawwas; Jawdat Salibi Mawwaz) ( ) Functie: generaal-majoor Bekleedt de rang van generaal-majoor, is een hogere officier in het directoraat artillerie en raketten van de Syrische strijdkrachten, in dienst na mei 2011. Als hogere officier van het Syrische directoraat artillerie en raketten is hij verantwoordelijk voor de gewelddadige onderdrukking van de burgerbevolking, onder meer door het gebruik van raketten en chemische wapens door brigades onder zijn bevel in dichtbevolkte gebieden in Ghouta in 2013. 28.10.2016 210. Tahir Hamid Khalil (ook bekend als Tahir Hamid Khali; Khalil Tahir Hamid) ( ) Functie: generaal-majoor Bekleedt de rang van generaal-majoor, is hoofd van het directoraat artillerie en raketten van de Syrische strijdkrachten, in dienst na mei 2011. Als hogere officier van het Syrische directoraat artillerie en raketten is hij verantwoordelijk voor de gewelddadige onderdrukking van de burgerbevolking, onder meer door het inzetten van raketten en chemische wapens door brigades onder zijn bevel in dichtbevolkte gebieden in Ghouta in 2013. 28.10.2016 211. Hilal Hilal (ook bekend als Hilal al-Hilal) ( ) Geboortedatum: 1966 Lid van de aan het regime gelieerde milities die bekendstaan als „Kataeb al-Baath” (de militie van de Baath-partij); steunt het regime door zijn rol bij de rekrutering en organisatie van de militie van de Baath-partij. 28.10.2016 212. Ammar Al-Sharif (ook bekend als Amar Al-Sharif; Amar Al-Charif; Ammar Sharif; Ammar Charif; Ammar al Shareef; Ammar Sherif; Ammar Medhat Sherif) ( ) Vooraanstaande zakenman die in Syrië actief is in het bank- en verzekeringswezen en in de horecasector; stichtend vennoot van Byblos Bank Syria, belangrijk aandeelhouder van Unlimited Hospitality Ltd en lid van de raad van bestuur van de Solidarity Alliance Insurance Company en de Al-Aqueelah Takaful Insurance Company. 28.10.2016 213. Bishr al-Sabban (ook bekend als Mohammed Bishr Al-Sabban; Bishr Mazin Al-Sabban) ( ) Gouverneur van Damascus, is benoemd door en heeft banden met Bashar al-Assad; steunt het regime en is verantwoordelijk voor de gewelddadige onderdrukking van de burgerbevolking in Syrië, onder meer door zich in de hoofdstad schuldig te maken aan discriminatiepraktijken tegen de Soennitische gemeenschappen. 28.10.2016 214. Ahmad Sheik Abdul-Qader (ook bekend als Ahmad Sheikh Abdul Qadir; Ahmad al-Sheik Abdulquader) ( ) Gouverneur van Quneitra, is benoemd door en heeft banden met Bashar al-Assad; voormalig gouverneur van Latakia; steunt het regime en profiteert ervan, onder meer door het leveren van publieke steun aan de Syrische strijdkrachten en de milities die zich achter het regime scharen. 28.10.2016 215. Dr. Ghassan Omar Khalaf ( ) Gouverneur van Hama, is benoemd door en heeft banden met Bashar al-Assad; steunt het regime en profiteert ervan; Ghassan Omar Khalaf heeft nauwe banden met leden van een met het regime gelieerde militie in Hama die bekendstaat als de Hama-brigade. 28.10.2016 216. Khayr al-Din al-Sayyed (ook bekend als Khayr al-Din Abdul-Sattar al-Sayyed; Mohamed Khair al-Sayyed; Kheredden al-Sayyed; Khairuddin as-Sayyed; Khaireddin al-Sayyed; Kheir Eddin al-Sayyed; Kheir Eddib Asayed) ( ) Gouverneur van Idlib, is benoemd door en heeft banden met Bashar al-Assad; steunt het regime en profiteert ervan, onder meer door het leveren van steun aan de Syrische strijdkrachten en de milities die zich achter het regime scharen; heeft banden met de minister verantwoordelijk voor Awqaf (religieuze stichtingen) van het regime, dr. Mohammad Abdul-Sattar al-Sayyed, zijn broer. 28.10.2016”",
  "source": "EUR LEX"
}