{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R0697:NL:HTML\">",
  "content": "EUR-Lex - 31993R0697 - NL Avis juridique important | 31993R0697 Verordening (EEG) nr. 697/93 van de Raad van 17 maart 1993 tot wijziging van Verordening (EEG) nr. 3759/92 houdende een gemeenschappelijke ordening der markten in de sector visserijprodukten en produkten van de aquacultuur en van Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief Publicatieblad Nr. L 076 van 30/03/1993 blz. 0012 - 0026 VERORDENING (EEG) Nr. 697/93 VAN DE RAAD van 17 maart 1993 tot wijziging van Verordening (EEG) nr. 3759/92 houdende een gemeenschappelijke ordening der markten in de sector visserijprodukten en produkten van de aquacultuur en van Verordening (EEG)  nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 43, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal Comit√© (3), Overwegende dat in Verordening (EEG) nr. 3759/92 (4) de meeste vissoorten zijn aangeduid met hun taxonomische benamingen; Overwegende dat sommige vissoorten die algemeen bekend zijn als forel, internationaal nieuwe taxonomische benamingen hebben gekregen bij de herindeling van deze soorten bij het geslacht Oncorhynchus in plaats van het geslacht Salmo; dat deze verandering  in de taxonomische benamingen geen verandering meebrengt in de tariefindeling van de betrokken soorten en evenmin in de structuur van het gemeenschappelijk douanetarief; dat het derhalve voldoende lijkt in een voetnoot naar de nieuwe taxonomische  benamingen te verwijzen; dat bijlage VII van bovengenoemde verordening dienovereenkomstig dient te worden gewijzigd; Overwegende dat de tariefnomenclatuur die volgt uit de toepassing van Verordening (EEG) nr. 3759/92 is opgenomen in het gemeenschappelijk douanetarief; dat derhalve een wijziging dient te worden aangebracht in de gecombineerde nomenclatuur in bijlage I  bij Verordening (EEG) nr. 2658/87 (5), HEEFT DE VOLGENDE VERORDENING VASTGESTELD: Artikel 1 Bijlage VII bij Verordening (EEG) nr. 3759/92 wordt vervangen door de bijlage bij de onderhavige verordening. Artikel 2 Bijlage I bij Verordening (EEG) nr. 2658/87 wordt vervangen door de bijlage bij de onderhavige verordening wat de daarin opgenomen GN-codes betreft. Artikel 3 Deze verordening treedt in werking zes weken na haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 maart 1993. Voor de Raad De Voorzitter B. WESTH (1) PB nr. C 28 van 2. 2. 1993, blz. 1.(2) Advies uitgebracht op 12 maart 1993 (nog niet verschenen in het Publikatieblad).(3) Advies uitgebracht op 25 februari 1993 (nog niet verschenen in het Publikatieblad).(4) PB nr. L 388 van 31. 12.  1992, blz. 1.(5) PB nr. L 256 van 7. 9. 1987, blz. 1. Verordening laatstelijk gewijzigd bij Verordening (EEG) nr. 2913/92 (PB nr. L 302 van 19. 10. 1992, blz. 1). BIJLAGE /* Tabellen: zie PB */",
  "source": "EUR LEX"
}