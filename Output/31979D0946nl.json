{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0946:NL:HTML\">",
  "content": "EUR-Lex - 31979D0946 - NL Avis juridique important | 31979D0946 79/946/EEG: Beschikking van de Commissie van 25 oktober 1979 inzake de erkenning van voedselhulpacties gevoerd door een humanitaire organisatie waardoor vrijstelling wordt verleend van de toepassing van monetaire compenserende bedragen (Slechts de tekst in de Franse taal is authentiek) Publicatieblad Nr. L 288 van 15/11/1979 blz. 0039 - 0039 ++++ BESCHIKKING VAN DE COMMISSIE van 25 oktober 1979 inzake de erkenning van voedselhulpacties gevoerd door een humanitaire organisatie waardoor vrijstelling wordt verleend van de toepassing van monetaire compenserende bedragen ( Slechts de tekst in de Franse taal is authentiek ) ( 79/946/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 974/71 van de Raad van 12 mei 1971 betreffende bepaalde conjunctuurpolitieke maatregelen welke naar aanleiding van de tijdelijke verruiming van de fluctuatiemarges van de valuta's van sommige Lid-Staten dienen te worden genomen in de landbouwsector ( 1 ) , laatstelijk gewijzigd bij Verordening ( EEG ) nr . 987/79 ( 2 ) , en met name op artikel 6 , Overwegende dat bij Verordening ( EEG ) nr . 1380/75 van de Commissie ( 3 ) , laatstelijk gewijzigd bij Verordening ( EEG ) nr . 1150/79 ( 4 ) , de uitvoeringsbepalingen zijn vastgesteld met betrekking tot de bij Verordening ( EEG ) nr . 974/71 ingestelde monetaire compenserende bedragen ; Overwegende dat over uitvoer naar derde landen in het kader van voedselhulpacties als bedoeld in artikel 18 , lid 2 , van Verordening ( EEG ) nr . 1380/75 geen monetaire compenserende bedragen worden geheven wanneer de goederen worden uitgevoerd door humanitaire organisaties die zijn erkend volgens een communautaire procedure ; Overwegende dat na het onderzoek van de statuten van de \" Ordre de service théosophique \" kan worden geconcludeerd dat deze vereniging een humanitaire organisatie is ; Overwegende dat de \" Ordre de service théosophique \" voortaan voedselhulpacties wil voeren , en met name de verzending van melkpoeder ; dat in het eerste kwartaal van 1979 dergelijke verzendingen overigens reeds hebben plaatsgevonden ; dat ten aanzien van deze organisatie de monetaire compenserende bedragen zijn toegepast die bij uitvoer uit Frankrijk zijn geheven zonder dat evenwel de restituties zijn toegekend ; dat het derhalve dienstig is de door de \" Ordre de service théosophique \" gevoerde voedselhulpacties te erkennen met terugwerkende kracht tot 1 januari 1979 ; Overwegende dat de in deze beschikking vervatte maatregelen in overeenstemming zijn met het advies van alle betrokken Comités van beheer , HEEFT DE VOLGENDE BESCHIKKING GEGEVEN : Artikel 1 De door de \" Ordre de service théosophique \" , humanitaire organisatie , gevoerde voedselhulpacties worden met ingang van 1 januari 1979 erkend in de zin van artikel 18 , lid 2 , van Verordening ( EEG ) nr . 1380/75 . Artikel 2 Frankrijk deelt aan de Commissie mede : - op 1 februari van ieder jaar de bij wijze van voedselhulp door de \" Ordre de service théosophique \" uitgevoerde hoeveelheden ; - onverwijld , elke wijziging die is ingetreden in de aard van de activiteiten van de \" Ordre de service théosophique \" . Artikel 3 Deze beschikking is gericht tot de Franse Republiek . Gedaan te Brussel , 25 oktober 1979 . Voor de Commissie Finn GUNDELACH Vice-Voorzitter ( 1 ) PB nr . L 106 van 12 . 5 . 1971 , blz . 1 . ( 2 ) PB nr . L 123 van 19 . 5 . 1979 , blz . 9 . ( 3 ) PB nr . L 139 van 30 . 5 . 1975 , blz . 37 . ( 4 ) PB nr . L 144 van 13 . 6 . 1979 , blz . 8 .",
  "source": "EUR LEX"
}