{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0414:NL:HTML\">",
  "content": "EUR-Lex - 31977D0414 - NL Avis juridique important | 31977D0414 77/414/EEG: Beschikking van de Raad van 14 juni 1977 houdende omzetting van een tranche van een communautaire lening tegen variabele rentevoet in een lening tegen vaste rentevoet Publicatieblad Nr. L 149 van 17/06/1977 blz. 0024 - 0025 Bijzondere uitgave in het Fins: Hoofdstuk 10 Deel 1 blz. 0014 Bijzondere uitgave in het Grieks: Hoofdstuk 10 Deel 1 blz. 0124 Bijzondere uitgave in het Zweeds: Hoofdstuk 10 Deel 1 blz. 0014 ++++ BESCHIKKING VAN DE RAAD van 14 . juni 1977 houdende omzetting van een tranche van een communautaire lening tegen variabele rentevoet in een lening tegen vaste rentevoet ( 77/414/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 397/75 van de Raad van 17 februari 1975 betreffende communautaire leningen ( 1 ) , inzonderheid op artikel 2 , tweede alinea , en artikel 3 , Gezien het voorstel van de Commissie die het Monetair Comité hieromtrent heeft geraadpleegd , Overwegende dat bij Beschikking 76/322/EEG van de Raad van 15 maart 1976 betreffende een communautaire lening ten behoeve van de Italiaanse Republiek en Ierland ( 2 ) , de Commissie is gemachtigd namens de Gemeenschap een aantal leningen af te sluiten , die een ondeelbaar geheel vormen , waaronder met name , volgens artikel 1 , punt 4 , een lening van 300 miljoen US-dollar bij een bankconsortium met een looptijd van 5 jaar en tegen variabele rentevoet , welke lening inderdaad is afgesloten ; Overwegende dat het in het belang is zowel van de Gemeenschap als van de Lid-Staten ten behoeve waarvan bovengenoemde beschikking is vastgesteld , communautaire leningen tegen variabele rentevoet om te zetten in leningen tegen vaste rentevoet ; Overwegende dat de Raad de Commissie derhalve heeft gemachtigd te dien einde onderhandelingen te openen ; Overwegende dat deze onderhandelingen hebben geleid tot twee consolidatietransacties , elk voor een bedrag van 100 miljoen US-dollar , waarop respectievelijk Beschikking 76/771/EEG ( 3 ) en Beschikking 77/232/EEG ( 4 ) betrekking hadden ; dat zij voorts tot de mogelijkheid van het afsluiten van een lening tegen vaste rentevoet voor een bedrag van 100 miljoen US-dollar hebben geleid , welke lening overeenkomt met de op 12 juli 1977 op initiatief van de Gemeenschap aflosbare laatste tranche van de lening tegen variabele rentevoet ; Overwegende dat de financiële voorwaarden van de lening aan Ierland en aan de Italiaanse Republiek derhalve dienen te worden gewijzigd , HEEFT DE VOLGENDE BESCHIKKING VASTGESTELD : Artikel 1 De Commissie wordt gemachtigd van het recht tot vervroegde aflossing van een tranche van 100 miljoen US-dollar van de in artikel 1 , punt 4 , van Beschikking 76/322/EEG bedoelde banklening tegen variabele rentevoet gebruik te maken en de daartoe nodige maatregelen te treffen . Artikel 2 De Commissie wordt gemachtigd alle maatregelen te treffen en alle documenten op te stellen die nodig , passend of wenselijk zijn om namens de Gemeenschap in de Verenigde Staten over te gaan tot een openbare emissie van obligaties luidende in US-dollars , overgenomen door verschillende hieronder genoemde investeringsbanken , tegen de volgende hoofdvoorwaarden : Vorm van de lening : obligaties aan toonder ten bedrage van 1 000 US-dollar ; obligaties op naam ten bedrage van 1 000 US-dollar en elk veelvoud daarvan ; Bedrag : 100 miljoen US-dollar ; Aflossing : tegen pari na vijf jaar ; Betaling van de interesten : halfjaarlijks op 1 januari en 1 juli ; Leidende banken : Eerste leidende bank : Morgan Stanley and Co . Incorporated Tweede leidende banken : The First Boston Corporation , Kuhn , Loeb and Co . , Lehman Brothers Incorporated , Salomon Brothers . De rentevoet en de emissiekoers worden in overleg vastgesteld door de Commissie of de door haar aangewezen agenten en de leidende banken . Artikel 3 De Commissie wordt gemachtigd namens de Gemeenschap de nodige overeenkomsten met Ierland en de Italiaanse Republiek te sluiten : - ter terugbetaling door deze Lid-Staten van hun aandeel in de opbrengst van de door de Gemeenschap af te lossen banklening tegen variabele rentevoet , en - om aan Ierland en de Italiaanse Republiek een lening te verstrekken van onderscheidenlijk 3/13 en 10/13 van de opbrengst van de overeenkomstig artikel 2 afgesloten lening , in dezelfde valuta's en tegen dezelfde voorwaarden als genoemde lening . Artikel 4 De door de Italiaanse Republiek in acht te nemen voorwaarden inzake economische politiek zijn vastgelegd in Beschikking 77/359/EEG ( 5 ) houdende aanpassing van Beschikking 76/324/EEG ( 6 ) . Beschikking 76/323/EEG van de Raad van 15 maart 1976 houdende vaststelling van de door Ierland in acht te nemen voorwaarden inzake economische politiek ( 7 ) , blijft van kracht . Artikel 5 De in deze beschikking bedoelde financiële handelingen worden verricht door het Europees Fonds voor Monetaire Samenwerking . Artikel 6 Deze beschikking is gericht tot de Lid-Staten . Gedaan te Luxemburg , 14 juni 1977 . Voor de Raad De Voorzitter T . BENN ( 1 ) PB nr . L 46 van 20 . 2 . 1975 , blz . 1 . ( 2 ) PB nr . L 77 van 24 . 3 . 1976 , blz . 12 . ( 3 ) PB nr . L 265 van 29 . 9 . 1976 , blz . 27 . ( 4 ) PB nr . L 72 van 19 . 3 . 1977 , blz . 25 . ( 5 ) PB nr . L 132 van 27 . 5 . 1977 , blz . 34 . ( 6 ) PB nr . L 77 van 24 . 3 . 1976 , blz . 16 . ( 7 ) PB nr . L 77 van 24 . 3 . 1976 , blz . 15 .",
  "source": "EUR LEX"
}