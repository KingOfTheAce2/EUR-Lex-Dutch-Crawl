{
  "url": "http://www.w3.org/1999/xhtml\">",
  "content": "L_2013129NL.01002801.xml 14.5.2013 NL Publicatieblad van de Europese Unie L 129/28 VERORDENING (EU) Nr. 438/2013 VAN DE COMMISSIE van 13 mei 2013 houdende wijziging en rectificatie van bijlage II bij Verordening (EG) nr. 1333/2008 van het Europees Parlement en de Raad wat het gebruik van bepaalde levensmiddelenadditieven betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, Overwegende hetgeen volgt: (1) In bijlage II bij Verordening (EG) nr. 1333/2008 is een EU-lijst vastgesteld van voor gebruik in levensmiddelen goedgekeurde levensmiddelenadditieven en van de gebruiksvoorwaarden daarvoor. (2) Die lijst kan worden geactualiseerd overeenkomstig de uniforme procedure als bedoeld in artikel 3, lid 1, van Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , hetzij op initiatief van de Commissie, hetzij ingevolge een aanvraag. (3) De EU-lijst van levensmiddelenadditieven is vastgesteld op basis van levensmiddelenadditieven waarvan het gebruik in levensmiddelen is toegestaan op grond van Richtlijn 94/35/EG van het Europees Parlement en de Raad van 30 juni 1994 inzake zoetstoffen die in levensmiddelen mogen worden gebruikt ( 3 ) , Richtlijn 94/36/EG van het Europees Parlement en van de Raad van 30 juni 1994 inzake kleurstoffen die in levensmiddelen mogen worden gebruikt ( 4 ) en Richtlijn 95/2/EG van het Europees Parlement en de Raad van 20 februari 1995 betreffende levensmiddelenadditieven met uitzondering van kleurstoffen en zoetstoffen ( 5 ) en nadat is gecontroleerd of zij in overeenstemming zijn met de artikelen 6, 7 en 8 van Verordening (EG) nr. 1333/2008. In de in bijlage II bij Verordening (EG) nr. 1333/2008 vastgestelde EU-lijst zijn levensmiddelenadditieven opgenomen op basis van de categorieën levensmiddelen waaraan die additieven mogen worden toegevoegd. (4) Wegens moeilijkheden bij het onderbrengen van levensmiddelenadditieven in het nieuwe, in bijlage II bij Verordening (EG) nr. 1333/2008 vastgestelde categorisatiesysteem, zijn bepaalde fouten gemaakt die moeten worden gerectificeerd. Met name moet het gebruik van antioxidanten in geschilde, gesneden en geraspte groenten en fruit worden beperkt tot gebruiksklare voorverpakte gekoelde onbewerkte groenten en fruit. Het gebruik van sorbinezuur - sorbaten, benzoëzuur - benzoaten; p-hydroxybenzoaten (E 200-219) moet toegestaan blijven in warmtebehandelde vleesproducten en het gebruik van natamycine (E 235) moet toegestaan blijven in warmtebehandelde gedroogde vleeswaren. Er moeten maximumniveaus voor het gebruik van curcumine (E 100) in verwerkte vis en visserijproducten, inclusief schaal- en weekdieren, worden ingevoerd die overeenkomen met de bij Richtlijn 94/36/EG vastgestelde niveaus. De maximumniveaus voor het gebruik van siliciumdioxide - silicaten (E 551-559) moeten overeenkomstig Richtlijn 95/2/EG worden gewijzigd naar quantum satis en die voor het gebruik van siliciumdioxide-silicaten (E 551-553) overeenkomstig Verordening (EU) nr. 380/2012 van de Commissie van 3 mei 2012 tot wijziging van bijlage II bij Verordening (EG) nr. 1333/2008 van het Europees Parlement en de Raad wat betreft de gebruiksvoorwaarden en gebruiksniveaus voor aluminium bevattende levensmiddelenadditieven ( 6 ) . (5) Er zijn verduidelijkingen nodig wat betreft het gebruik van levensmiddelenadditieven in bepaalde levensmiddelencategorieën. In levensmiddelencategorie 13.1.4 „Andere levensmiddelen voor peuters” moeten gebruiksvoorwaarden voor de levensmiddelenadditieven E 332 „Kaliumcitraten” en E 338 „Fosforzuur” worden vastgesteld. In levensmiddelencategorie 14.2.6 „Gedistilleerde dranken als omschreven in Verordening (EG) nr. 110/2008” mag het gebruik van levensmiddelenkleurstoffen niet worden toegestaan in geist zoals gedefinieerd in bijlage II.17 bij Verordening (EG) nr. 110/2008 van het Europees Parlement en de Raad van 15 januari 2008 betreffende de definitie, de aanduiding, de presentatie, de etikettering en de bescherming van geografische aanduidingen van gedistilleerde dranken en tot intrekking van Verordening (EEG) nr. 1576/89 van de Raad ( 7 ) . Het gebruik van de levensmiddelenkleurstoffen chinolinegeel (E 104), zonnegeel FCF/oranjegeel S (E 110) en Ponceau 4R, cochenillerood A (E 124) in bepaalde gedistilleerde dranken moet opnieuw worden opgenomen aangezien dit gebruik geen veiligheidsrisico voor kinderen inhoudt. Het moet worden verduidelijkt dat karamels (E 150a-d) mogen worden gebruikt in alle onder levensmiddelencategorie 14.2.7.1 „Gearomatiseerde wijnen” vallende producten. (6) Daarom moet de EU-lijst van levensmiddelenadditieven worden gerectificeerd, verduidelijkt en aangevuld teneinde alle toegestane gebruiken die in overeenstemming zijn met de artikelen 6, 7, en 8 van Verordening (EG) nr. 1333/2008 op te nemen. (7) Overeenkomstig artikel 3, lid 2, van Verordening (EG) nr. 1331/2008 moet de Commissie het advies van de Europese Autoriteit voor voedselveiligheid inwinnen met het oog op het bijwerken van de EU-lijst van levensmiddelenadditieven in bijlage II bij Verordening (EG) nr. 1333/2008, tenzij die bijwerking waarschijnlijk geen gevolgen zal hebben voor de gezondheid van de mens. Aangezien de EU-lijst wordt gewijzigd teneinde gebruiken op te nemen die al zijn toegestaan overeenkomstig Richtlijn 94/35/EG, Richtlijn 94/36/EG en Richtlijn 95/2/EG, gaat het om een bijwerking van de lijst die geen gevolgen kan hebben voor de gezondheid van de mens. Daarom is het niet nodig het advies van de Autoriteit in te winnen. (8) Bijlage II bij Verordening (EG) nr. 1333/2008 moet bijgevolg dienovereenkomstig worden gewijzigd en gerectificeerd. (9) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid en het Europees Parlement noch de Raad heeft zich daartegen verzet, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 1333/2008 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 mei 2013. Voor de Commissie De voorzitter José Manuel BARROSO ( 1 ) PB L 354 van 31.12.2008, blz. 16 . ( 2 ) PB L 354 van 31.12.2008, blz. 1 . ( 3 ) PB L 237 van 10.9.1994, blz. 3 . ( 4 ) PB L 237 van 10.9.1994, blz. 13 . ( 5 ) PB L 61 van 18.3.1995, blz. 1 . ( 6 ) PB L 119 van 4.5.2012, blz. 14 . ( 7 ) PB L 39 van 13.2.2008, blz. 16 . BIJLAGE In bijlage II bij Verordening (EG) nr. 1333/2008 wordt deel E als volgt gewijzigd: 1) In levensmiddelencategorie 01.7.1 „Ongerijpte kaas, met uitzondering van producten die onder categorie 16 vallen”, worden de gegevens betreffende „Groep I” vervangen door: „Groep I Additieven behalve mozzarella” 2) In levensmiddelencategorie 04.1.2 „Groenten en fruit, geschild, gesneden en geraspt”, worden de gegevens betreffende de levensmiddelen E 300 „Ascorbinezuur”, E 301 „Natriumascorbaat”, E 302 „Calciumascorbaat”, E 330 „Citroenzuur”, E 331 „Natriumcitraten”, E 332 „Kaliumcitraten” en E 333 „Calciumcitraten” vervangen door: „E 300 Ascorbinezuur quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 301 Natriumascorbaat quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 302 Calciumascorbaat quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 330 Citroenzuur quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 331 Natriumcitraten quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 332 Kaliumcitraten quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen E 333 Calciumcitraten quantum satis alleen voorverpakte gebruiksklare gekoelde onverwerkte groenten en fruit en voorverpakte onverwerkte en geschilde aardappelen” 3) Levensmiddelencategorie 08.2.2 „Warmtebehandeld verwerkt vlees” wordt als volgt gewijzigd: a) de volgende gegevens betreffende de levensmiddelenadditieven E200-219 worden ingevoegd na de gegevens betreffende de levensmiddelenadditieven E 200-203 „Sorbinezuur - sorbaten”: „E 200-219 Sorbinezuur-sorbaten, Benzoëzuur-benzoaten; p-hydroxybenzoaten quantum satis (1) (2) alleen oppervlaktebehandeling van gedroogde vleeswaren” b) de volgende gegevens betreffende levensmiddelenadditief E 235 worden ingevoegd na de gegevens betreffende levensmiddelenadditieven E 210-213 „Benzoëzuur - benzoaten”: „E 235 Natamycine 1 (8) alleen oppervlaktebehandeling van gedroogde vleeswaren” c) de volgende voetnoot 8 wordt ingevoegd na voetnoot 7: „(8) mg/dm 2 oppervlakte (niet aanwezig op een diepte van 5 mm)”. 4) Levensmiddelencategorie 09.2 „Verwerkte vis en visserijproducten, inclusief schaal- en weekdieren” wordt als volgt gewijzigd: a) de gegevens betreffende levensmiddelenadditief E 100 „Curcumine” voor gebruik in vis- en schaaldierenpasta worden vervangen door: „E 100 Curcumine 100 (35) alleen vis- en schaaldierenpasta” b) de gegevens betreffende levensmiddelenadditief E 100 „Curcumine” voor gebruik in gerookte vis worden vervangen door: „E 100 Curcumine 100 (37) alleen gerookte vis” c) de voetnoten 35, 36 en 37 worden vervangen door: „(35) Maximumgehalte voor E 100, E 102, E 120, E 122, E 142, E 151, E 160e en E 161b, afzonderlijk of in combinatie. (36) Maximumgehalte voor E 100, E 102, E 120, E 122, E 129, E 142, E 151, E 160e, E 161b, afzonderlijk of in combinatie. (37) Maximumgehalte voor E 100, E 102, E 120, E 151, E 160e, afzonderlijk of in combinatie.”. 5) Levensmiddelencategorie 13.1.4 „Andere levensmiddelen voor peuters” wordt als volgt gewijzigd: a) de gegevens betreffende de levensmiddelenadditieven E 331 „Natriumcitraten”, E 332 „Kaliumcitraten” en E 338 „Fosforzuur” worden vervangen door: „E 331 Natriumcitraten 2 000 (43) E 332 Kaliumcitraten quantum satis (43) E 338 Fosforzuur (1) (4) (44)” b) de volgende voetnoten 43 en 44 worden toegevoegd: „(43) E 331 en E 332 zijn afzonderlijk of in combinatie toegestaan met inachtneming van de in de Richtlijnen 2006/141/EG, 2006/125/EG en 1999/21/EG vastgestelde grenswaarden. (44) Met inachtneming van de in de Richtlijnen 2006/141/EG, 2006/125/EG en 1999/21/EG vastgestelde grenswaarden.”. 6) In levensmiddelencategorie 13.1.5.2 „Dieetvoeding voor baby’s en peuters voor medisch gebruik als omschreven in Richtlijn 1999/21/EG” wordt de tekst in de eerste rij vervangen door: „De additieven van de categorieën 13.1.2 en 13.1.3 zijn toegestaan, behalve E 270, E 333 en E 341.”. 7) Levensmiddelencategorie 14.2.6 „Gedistilleerde dranken als omschreven in Verordening (EG) nr. 110/2008” wordt als volgt gewijzigd: a) de gegevens betreffende de onder Groep II en Groep III vallende levensmiddelenadditieven en betreffende de levensmiddelenadditieven E 123 „Amarant” en E 150a-d „Karamels” worden vervangen door: „Groep II Kleurstoffen in quantum satishoeveelheid quantum satis behalve gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà Groep III Kleurstoffen met een gecombineerd maximum 200 behalve gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà E 123 Amarant 30 behalve gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà E 150a-d Karamels quantum satis behalve vruchten-eau-de-vie, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà. Whisky/whiskey mag alleen E 150a bevatten.” b) de volgende gegevens betreffende de levensmiddelenadditieven E 104 en E 110 worden ingevoegd na de gegevens betreffende groep III: „E 104 Chinolinegeel 180 (61) behalve: gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà E 110 Zonnegeel FCF/oranjegeel S 100 (61) behalve: gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà” c) de volgende gegevens betreffende levensmiddelenadditief E 124 worden ingevoegd na de gegevens betreffende levensmiddelenadditief E 123 „Amarant”: „E 124 Ponceau 4R, cochenillerood A 170 (61) behalve: gedistilleerde dranken als omschreven in artikel 5, lid 1, van Verordening (EG) nr. 110/2008 en verkoopbenamingen die zijn opgenomen in bijlage II, categorieën 1 tot en met 14, bij die verordening, eau-de-vie (voorafgegaan door de naam van de vrucht), verkregen door maceratie en distillatie, geist (voorafgegaan door de naam van de vrucht of de gebruikte grondstof), London gin, sambuca, maraschino, marrasquino of Maraskino en mistrà” d) de volgende voetnoot 61 wordt toegevoegd: „(61) De totale hoeveelheid van E 104, E 110, E 124 en de kleurstoffen in groep III mogen niet het voor groep III vermelde maximum overschrijden.”. 8) In levensmiddelencategorie 14.2.7.1 „Gearomatiseerde wijnen” worden de volgende gegevens betreffende levensmiddelenadditief E 150a-d „Karamels” geschrapt: „E 150a-d Karamels quantum satis alleen americano, bitter vino” 9) In levensmiddelencategorie 17.1 „Voedingssupplementen in vaste vorm, waaronder capsules, tabletten en soortgelijke vormen, met uitzondering van kauwtabletten” worden de gegevens betreffende de levensmiddelenadditieven E551-559 „Siliciumdioxide-silicaten” vervangen door: „E 551-559 Siliciumdioxide-silicaten quantum satis Toepassingsperiode: tot en met 31 januari 2014 E 551-553 Siliciumdioxide-silicaten quantum satis Toepassingsperiode: met ingang van 1 februari 2014” 10) In levensmiddelencategorie 17.2 „Voedingssupplementen in vloeibare vorm” worden de gegevens betreffende de levensmiddelenadditieven E551-559 „Siliciumdioxide-silicaten” vervangen door: „E 551-559 Siliciumdioxide-silicaten quantum satis Toepassingsperiode: tot en met 31 januari 2014 E 551-553 Siliciumdioxide-silicaten quantum satis Toepassingsperiode: met ingang van 1 februari 2014” 11) In levensmiddelencategorie 17.3 „Voedingssupplementen in vloeibare vorm” worden de gegevens betreffende de levensmiddelenadditieven E551-559 „Siliciumdioxide-silicaten” vervangen door: „E 551-559 Siliciumdioxide-silicaten quantum satis Toepassingsperiode: tot en met 31 januari 2014 E 551-553 Siliciumdioxide-silicaten quantum satis Toepassingsperiode: met ingang van 1 februari 2014”",
  "source": "EUR LEX"
}