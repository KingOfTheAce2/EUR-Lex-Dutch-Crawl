{
  "url": "http://www.w3.org/1999/xhtml\">",
  "content": "L_2008193NL.01001201.xml 22.7.2008 NL Publicatieblad van de Europese Unie L 193/12 BESLUIT VAN DE COMMISSIE van 25 juni 2008 tot wijziging van Beschikking 2004/706/EG wat betreft de ledenlijst van het Europees corporate governance forum (2008/598/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Overwegende hetgeen volgt: (1) Het actieplan van de Commissie voor de modernisering van het vennootschapsrecht en de verbetering van de corporate governance in de Europese Unie van mei 2003 ( 1 ) voorzag onder meer in de oprichting van een Europees corporate governance forum. Dit forum is bij Beschikking 2004/706/EG van de Commissie ( 2 ) opgericht. (2) Het Europees corporate governance forum heeft tot doel de inventarisatie en de uitwisseling van beste praktijken in de lidstaten te bevorderen met het oog op de totstandbrenging van een hoog niveau van corporate governance in de gehele Europese Unie, en te fungeren als een orgaan voor reflectie en debat dat de Commissie adviseert op het gebied van corporate governance. (3) In zijn driejarige bestaan heeft het Europees corporate governance forum een grote bijdrage geleverd aan het debat over corporate governance in de Europese Unie en de werkzaamheden van de Commissie op dit gebied in belangrijke mate ondersteund. (4) De driejarige ambtstermijn van de huidige leden is op 17 oktober 2007 verstreken. Overeenkomstig artikel 4 van Beschikking 2004/706/EG blijven de leden in functie totdat in hun vervanging is voorzien of hun ambtstermijn is verlengd. (5) De ledenlijst in de bijlage bij Beschikking 2004/706/EG moet derhalve worden vervangen door een nieuwe ledenlijst voor de volgende ambtstermijn van drie jaar, BESLUIT: Enig artikel De ledenlijst in de bijlage bij Beschikking 2004/706/EG wordt vervangen door de lijst in de bijlage bij dit besluit. Gedaan te Brussel, 25 juni 2008. Voor de Commissie Charlie Mc CREEVY Lid van de Commissie ( 1 ) COM(2003) 284 definitief. ( 2 ) PB L 321 van 22.10.2004, blz. 53 . BIJLAGE — Bistra Boeva, — Antonio Borges, — Niklas Bruun, — Bertrand Collomb, — David Devlin, — José María Garrido García, — Peter Montagnon, — Klaus-Peter Müller, — Colette Neuville, — Roland Oetker, — Rolf Skog, — Marek Sowa, — Trelawny Williams, — Jaap Winter, — Eddy Wymeersch.",
  "source": "EUR LEX"
}