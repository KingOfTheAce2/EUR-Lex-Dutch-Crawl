{
  "url": "http://www.w3.org/1999/xhtml\">",
  "content": "L_2019204NL.01004401.xml 2.8.2019 NL Publicatieblad van de Europese Unie L 204/44 UITVOERINGSBESLUIT (GBVB) 2019/1299 VAN DE RAAD van 31 juli 2019 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Overeenkomstig artikel 17, lid 2, van Besluit (GBVB) 2015/1333 heeft de Raad de lijsten van aangewezen personen en entiteiten in de bijlagen II en IV bij dat besluit opnieuw bezien. (3) De vermelding voor één persoon moet worden geschrapt uit bijlage II bij Besluit (GBVB) 2015/1333, en de vermeldingen voor twee personen moeten worden geschrapt uit bijlage IV bij dat besluit. (4) Besluit (GBVB) 2015/1333 moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen II en IV bij Besluit (GBVB) 2015/1333 worden gewijzigd overeenkomstig de bijlage bij dit besluit Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 31 juli 2019 Voor de Raad De voorzitter T. TUPPURAINEN ( 1 ) PB L 206 van 1.8.2015, blz. 34 . BIJLAGE Besluit (GBVB) 2015/1333 wordt als volgt gewijzigd: 1) In bijlage II (Lijst van personen en entiteiten bedoeld in artikel 8, lid 2) wordt vermelding 1 (betreffende ABDUSSALAM, Abdussalam Mohammed) geschrapt van de lijst in deel A (Personen). 2) In bijlage IV (Lijst van personen en entiteiten bedoeld in artikel 9, lid 2) worden vermeldingen 1 (betreffende ABDUSSALAM, Abdussalam Mohammed) en 14 (betreffende AL-BAGHDADI, Dr Abdulqader Mohammed) geschrapt van de lijst in deel A (Personen).",
  "source": "EUR LEX"
}