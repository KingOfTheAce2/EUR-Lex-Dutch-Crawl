{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0448:NL:HTML\">",
  "content": "EUR-Lex - 32000D0448 - NL Avis juridique important | 32000D0448 2000/448/EG: Beschikking van de Commissie van 5 juli 2000 tot wijziging van Beschikking 1999/187/EG betreffende de goedkeuring van de rekeningen die de lidstaten voor het begrotingsjaar 1995 hebben ingediend in verband met de door het Europees Oriëntatie- en Garantiefonds voor de Landbouw, afdeling Garantie, gefinancierde uitgaven (kennisgeving geschied onder nummer C(2000) 1813) (Slechts de teksten in de Nederlandse en de Franse taal zijn authentiek) Publicatieblad Nr. L 180 van 19/07/2000 blz. 0046 - 0048 Beschikking van de Commissie van 5 juli 2000 tot wijziging van Beschikking 1999/187/EG betreffende de goedkeuring van de rekeningen die de lidstaten voor het begrotingsjaar 1995 hebben ingediend in verband met de door het Europees Oriëntatie- en Garantiefonds voor de Landbouw, afdeling Garantie, gefinancierde uitgaven (kennisgeving geschied onder nummer C(2000) 1813) (Slechts de teksten in de Nederlandse en de Franse taal zijn authentiek) (2000/448/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid(1), laatstelijk gewijzigd bij Verordening (EG) nr. 1287/95(2), en met name op artikel 5, lid 2, Na raadpleging van het Comité van het Europees Orientatie- en Garantiefonds voor de Landbouw, Overwegende hetgeen volgt: (1) Voordat de Commissie in het kader van de beschikking tot goedkeuring van de rekeningen een financiële correctie bepaalt, moet de lidstaat desgewenst gebruik kunnen maken van de bemiddelingsprocedure die is ingesteld bij Beschikking 94/442/EG van de Commissie van 1 juli 1994 inzake de instelling van een bemiddelingsprocedure in het kader van de goedkeuring van de rekeningen betreffende het Europees Oriëntatie- en Garantiefonds voor de Landbouw (EOGFL), afdeling Garantie(3), en in dat geval moet de Commissie het door het bemiddelingsorgaan opgestelde verslag onderzoeken voordat zij haar besluit neemt. De voor deze procedure bepaalde termijnen waren nog niet voor alle ervoor in aanmerking komende correcties verstreken op de datum van vaststelling van Beschikking 2000/197/EG van de Commissie tot wijziging van Beschikking 1999/187/EG van de Commissie van 3 februari 1999 betreffende de goedkeuring van de rekeningen die de lidstaten voor het begrotingsjaar 1995 hebben ingediend in verband met de door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven(4), waarbij Beschikking 1999/187/EG van de Commissie(5), laatstelijk werd gewijzigd. De met die correcties gemoeide bedragen van de uitgaven die de betrokken lidstaten voor het begrotingsjaar 1995 hebben gedeclareerd, zijn in de Beschikkingen 1999/596/EG en 2000/197/EG niet meegenomen. Inmiddels is de bemiddelingsprocedure voor alle betrokken financiële correcties voltooid. Daarom moet de goedkeuringsprocedure voor de desbetreffende uitgaven door middel van de onderhavige beschikking worden afgehandeld. (2) In artikel 8 van Verordening (EEG) nr. 729/70 is bepaald dat de financiële gevolgen die voortvloeien uit onregelmatigheden of nalatigheden die aan de overheidsdiensten of andere organen van de lidstaten te wijten zijn, niet door de Gemeenschap worden gedragen. Sommige van deze financiële gevolgen die niet ten laste van de Gemeenschapsbegroting kunnen zijn, dienen in deze beschikking te worden meegenomen. (3) Met deze beschikking wordt niet vooruitgelopen op de financiële gevolgen die eventueel bij een toekomstige goedkeuring van rekeningen zullen worden bepaald ten aanzien van steunmaatregelen van de staten of inbreuken waarvoor een op grond van artikel 88 of 226 van het Verdrag ingeleide procedure nu loopt of na 15 mei 2000 is beëindigd. (4) Met deze beschikking wordt niet vooruitgelopen op de financiële gevolgen die de Commissie eventueel bij een toekomstige goedkeuring van rekeningen zal trekken uit onderzoek dat op de datum van deze beschikking loopt, uit onregelmatigheden als bedoeld in artikel 8 van Verordening (EEG) nr. 729/70 of uit arresten van het Hof van Justitie in op 15 mei 2000 hangende zaken betreffende aangelegenheden die onder deze beschikking vallen, HEEFT DE VOLGENDE BESCHIKKING GEGEVEN: Artikel 1 Het deel van de bijlage bij Beschikking 1999/187/EG dat betrekking heeft op België, wordt vervangen door de bijlage bij de onderhavige beschikking. Artikel 2 Het uit punt 3 van de bijlage voortvloeiende en op grond van deze beschikking te vereffenen aanvullende bedrag - 50763827 BEF moet worden geboekt bij de in artikel 4, lid 1, van Verordening (EG) nr. 296/96 van de Commissie bedoelde uitgaven van de maand juli 2000. Artikel 3 Deze beschikking is gericht tot het Koninkrijk België. Gedaan te Brussel, 5 juli 2000. Voor de Commissie Franz Fischler Lid van de Commissie (1) PB L 94 van 28.4.1970, blz. 13. (2) PB L 125 van 8.6.1995, blz. 1. (3) PB L 182 van 16.7.1994, blz. 45. (4) PB L 61 van 8.3.2000, blz. 15. (5) PB L 61 van 10.3.1999, blz. 37. BIJLAGE BELGIË >RUIMTE VOOR DE TABEL>",
  "source": "EUR LEX"
}