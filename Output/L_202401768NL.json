{
  "url": "http://www.w3.org/1999/xhtml\"><!--",
  "content": "L_202401768NL.000101.fmx.xml Publicatieblad van de Europese Unie NL L-serie 2024/1768 27.6.2024 UITVOERINGSVERORDENING (EU) 2024/1768 VAN DE COMMISSIE van 26 juni 2024 tot goedkeuring van de basisstof gedroogde pellets van Onobrychis viciifolia (esparcette) overeenkomstig Verordening (EG) nr. 1107/2009 van het Europees Parlement en de Raad, en tot wijziging van Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 23, lid 5, in samenhang met artikel 13, lid 2, Overwegende hetgeen volgt: (1) Op 18 maart 2021 heeft de Commissie van Multifolia Sas een aanvraag ontvangen voor de goedkeuring van gedroogde pellets van Onobrychis viciifolia (esparcette) als basisstof voor gebruik in gewasbescherming als nematicide op wijnstokken. (2) Na de ontvankelijkheidscontrole was bij de aanvraag, zoals ontvangen in maart 2021, de krachtens artikel 23, lid 3, tweede alinea, van Verordening (EG) nr. 1107/2009 verlangde informatie gevoegd. (3) De Commissie heeft de Europese Autoriteit voor voedselveiligheid (EFSA) overeenkomstig artikel 23, lid 4, van Verordening (EG) nr. 1107/2009 om wetenschappelijke bijstand verzocht. Op 9 december 2022 heeft de EFSA een technisch verslag over gedroogde pellets van Onobrychis viciifolia (esparcette) bij de Commissie ingediend ( 2 ) . (4) De Commissie heeft op 21 maart 2024 het evaluatieverslag ( 3 ) en op 23 mei 2024 een ontwerp van deze verordening voorgelegd aan het Permanent Comité voor planten, dieren, levensmiddelen en diervoeders. (5) Uit de door de aanvrager verstrekte informatie blijkt dat de stof gedroogde pellets van Onobrychis viciifolia (esparcette) momenteel als diervoeder en als meststof in de handel is. Bovendien wordt de stof gedroogde pellets van Onobrychis viciifolia (esparcette) niet voornamelijk gebruikt om gewassen te beschermen, maar is zij daarvoor toch nuttig. Op basis van de in de aanvraag verstrekte informatie en van het technisch verslag van de EFSA kan ook worden geconcludeerd dat de stof gedroogde pellets van Onobrychis viciifolia (esparcette) geen tot bezorgdheid aanleiding gevende stof is, geen intrinsiek vermogen heeft om hormoonontregelende, neurotoxische of immunotoxische effecten teweeg te brengen, en niet als een gewasbeschermingsmiddel op de markt wordt gebracht. Bijgevolg voldoet de stof gedroogde pellets van Onobrychis viciifolia (esparcette) aan de voorwaarden van artikel 23, lid 1, van Verordening (EG) nr. 1107/2009. (6) Er was geen relevante, overeenkomstig andere communautaire wetgeving uitgevoerde, evaluatie beschikbaar. (7) Na onderzoek van de aanvraag en alle desbetreffende documenten mag worden verwacht dat de stof gedroogde pellets van Onobrychis viciifolia (esparcette) in het algemeen zal voldoen aan de voorschriften van artikel 23 van Verordening (EG) nr. 1107/2009, met name voor de toepassingen die zijn onderzocht en in het evaluatieverslag van de Commissie zijn opgenomen. Daarom is het passend gedroogde pellets van Onobrychis viciifolia (esparcette) goed te keuren als basisstof. (8) De Commissie heeft de aanvrager verzocht zijn opmerkingen over het technisch verslag van de EFSA en over het ontwerpevaluatieverslag van de Commissie in te dienen. De aanvrager heeft zijn opmerkingen ingediend en deze zijn zorgvuldig onderzocht. (9) Overeenkomstig artikel 13, lid 2, in samenhang met artikel 6 van Verordening (EG) nr. 1107/2009, en in het licht van de stand van de wetenschappelijke en technische kennis is het echter noodzakelijk bepaalde voorwaarden voor de goedkeuring op te nemen. (10) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 4 ) dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van een basisstof De stof gedroogde pellets van Onobrychis viciifolia (esparcette), zoals gespecificeerd in bijlage I, wordt onder de in die bijlage vastgestelde voorwaarden goedgekeurd als basisstof. Artikel 2 Wijziging van Uitvoeringsverordening (EU) nr. 540/2011 De bijlage bij Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juni 2024. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 , ELI: http://data.europa.eu/eli/reg/2009/1107/oj . ( 2 ) EFSA (Europese Autoriteit voor voedselveiligheid), 2023. Technical report on the outcome of the consultation with Member States and EFSA on the basic substance application for approval of sainfoin ( Onobrychis viciifolia var. Perly) dried pellets to be used in plant protection as a nematicide in grapevines. EFSA Supporting publications 2023:EN-7763. 94 blz. doi:10.2903/sp.efsa.2023.EN-7763 ( 3 ) Definitief evaluatieverslag voor de basisstof gedroogde pellets van Onobrychis viciifolia (esparcette), dat op 23 mei 2024 door het Permanent Comité voor planten, dieren, levensmiddelen en diervoeders is afgerond met het oog op de goedkeuring van gedroogde pellets van Onobrychis viciifolia (esparcette) als basisstof overeenkomstig Verordening (EG) nr. 1107/2009. ( 4 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 , ELI: http://data.europa.eu/eli/reg_impl/2011/540/oj ). BIJLAGE I Benaming, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen Gedroogde pellets van Onobrychis viciifolia (esparcette) CAS-nr.: niet beschikbaar CIPAC-nr.: niet beschikbaar Niet beschikbaar 1 000  g/kg Relevante onzuiverheden: arseen (1 g/kg), cadmium (0,1 g/kg), chroom-VI (0,1 g/kg), kwik (1 g/kg), nikkel (0,1 g/kg), lood (0,3 g/kg) 17 juli 2024 De stof gedroogde pellets van Onobrychis viciifolia (esparcette) mag worden gebruikt overeenkomstig de specifieke voorwaarden in de conclusies van het evaluatieverslag over gedroogde pellets van Onobrychis viciifolia (esparcette) (PLAN/2024/790 RR rev1), met name de aanhangsels I en II. ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. BIJLAGE II In deel C van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Nummer Benaming, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen “26 Gedroogde pellets van Onobrychis viciifolia (esparcette) CAS-nr.: niet beschikbaar CIPAC-nr.: niet beschikbaar niet beschikbaar 1 000  g/kg Relevante onzuiverheden: arseen (1 g/kg), cadmium (0,1 g/kg), chroom-VI (0,1 g/kg), kwik (1 g/kg), nikkel (0,1 g/kg), lood (0,3 g/kg) 17 juli 2024 De stof gedroogde pellets van Onobrychis viciifolia (esparcette) mag worden gebruikt overeenkomstig de specifieke voorwaarden in de conclusies van het evaluatieverslag over gedroogde pellets van Onobrychis viciifolia (esparcette) (PLAN/2024/790 RR rev1), met name de aanhangsels I en II.” ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. ELI: http://data.europa.eu/eli/reg_impl/2024/1768/oj ISSN 1977-0758 (electronic edition)",
  "source": "EUR LEX"
}