{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31971Y0527(01):NL:HTML\">",
  "content": "EUR-Lex - 31971Y0527(01) - NL Avis juridique important | 31971Y0527(01) Resolutie van de Raad van 25 mei 1971 betreffende de nieuwe oriëntering van het gemeenschappelijk landbouwbeleid Publicatieblad Nr. C 052 van 27/05/1971 blz. 0001 - 0007 Bijzondere uitgave in het Deens: Serie II Deel IX blz. 0044 Bijzondere uitgave in het Engels: Serie II Deel IX blz. 0044 ++++ RESOLUTIE VAN DE RAAD van 25 mei 1971 betreffende de nieuwe oriëntering van het gemeenschappelijk landbouwbeleid DE RAAD VAN DE EUROPESE GEMEENSCHAPPEN KOMT HET VOLGENDE OVEREEN : I . MAATREGELEN OP HET GEBIED VAN HET PRIJSBELEID VOOR LANDBOUWPRODUKTEN GRANEN - zachte tarwe : verhoging van de richtprijs van 106,25 tot 109,44 R.E./ton , dat wil zeggen 3,19 R.E./ton ( 3 % ) , verhoging van de basisinterventieprijs van 98,75 tot 100,72 R.E./ton , dat wil zeggen 1,97 R.E./ton ( 2 % ) ; - durum tarwe : verhoging van de richtprijs van 125,00 tot 127,50 R.E./ton , dat wil zeggen 2,50 R.E./ton ( 2 % ) , verhoging van de basisinterventieprijs van 117,50 tot 119,85 R.E./ton , dat wil zeggen 2,35 R.E./ton ( 2 % ) , verhoging van de gegarandeerde minimumprijs van 145,00 tot 147,90 R.E./ton , dat wil zeggen 2,90 R.E./ton  ( 2 % ) ; - rogge : verhoging van de richtprijs van 97,50 tot 100,42 R.E./ton , dat wil zeggen 2,92 R.E./ton ( 3 % ) , verhoging van de basisinterventieprijs van 91,00 tot 92,82 R.E./ton , dat wil zeggen 1,82 R.E./ton ( 2 % ) . Verlenging voor het seizoen 1971/1972 van de bijzondere toeslag bij interventie voor broodrogge . - gerst : verhoging van de richtprijs van 95,44 tot 100,21 R.E./ton , dat wil zeggen 4,77 R.E./ton ( 5 % ) , verhoging van de basisinterventieprijs van 88,48 tot 92,02 R.E./ton , dat wil zeggen 3,54 R.E./ton ( 4 % ) ; Specifieke maatregelen ter bevordering van de produktie van brouwerijgerst . - maïs : verhoging van de richtprijs met 1 % ; - alle graansoorten : verhoging der van kracht zijnde maandelijkse verhogingen met 8 % , handhaving van de interventieperiodes van het vorige seizoen . RIJST - verhoging van de richtprijs voor gedopte rijst met 1,23 R.E./100 kg , waarvan 0,73 R.E./100 kg ten einde rekening te houden met de verhoging van de verwerkingskosten van padie tot gedopte rijst , en 0,50 R.E . ( 0,40 R.E./100 kg , waarop de coëfficiënt voor de omzetting van padie in gedopte rijst , namelijk 1,25 is toegepast ) ten einde de doorstroming op de markt te verbeteren ; - handhaving van de interventieprijs van padie op het huidige niveau van 12,50 R.E./100 kg ; - verhoging der van kracht zijnde maandelijkse verhogingen met 8 % ; - handhaving van de interventieperiode van het vorige seizoen . MELK - verhoging van de richtprijs van 10,30 tot 10,90 R.E./100 kg ( dat wil zeggen 6 % ) ; - ten einde deze verhoging te bereiken - verhoging van de interventieprijs van boter van 173,50 tot 178,00 R.E./100 kg , - verhoging van de interventieprijs van magere-melkpoeder van 41,25 tot 47,00 R.E./100 kg , - verhoging van de interventieorijs van Grana-Padanokaas van 30 tot 60 dagen van 124,80 tot 132,05 R.E./100 kg , van 6 maanden van 148,80 tot 156,60 R.E./100 kg , van Parmigiano-Reggianokaas van 163,20 tot 171,00 R.E./100 kg , - verhoging van de corresponderende drempelprijzen ; - bedrag van de steun voor vloeibare magere melk van 1,65 R.E./100 kg ; - verhoging van de steun voor magere-melkpoeder voor dierlijke voeding van 8,25 tot 13,00 R.E./100 kg . RUNDVLEES - verhoging van de oriëntatieprijs van volwassen runderen met 6 % voor het verkoopseizoen 1971/1972 en met 4 % voor het verkoopseizoen 1972/1973 , dat wil zeggen resp . 72,00 R.E./100 kg voor het verkoopseizoen 1971/1972 en 75,00 R.E./100 kg voor het verkoopseizoen 1972/1973 ; - verhoging van de oriëntatieprijs voor kalveren met 3 % voor het verkoopseizoen 1971/1972 , dat wil zeggen 94,25 R.E./100 kg . SUIKER - verlaging in beginsel van de gegarandeerde hoeveelheid op het niveau van de geraamde consumptie , waarbij men echter niet onder de som van de basishoeveelheden zal komen ; - aanneming van de als volgt gewijzigde Commissievoorstellen gepubliceerd in Publikatieblad C 27 van 25 maart 1971 : - handhaving van de regeling bepaald bij artikel 31 van Verordening nr . 1009/67/EEG vanaf het verkoopseizoen 1972/1973 en vaststelling van het bijzondere maximumquotum voor de periode van 1 juli 1971 tot en met 30 juni 1973 op 230 % van het basisquotum , - om rekening te houden met de verhoging van de verwerkingskosten , en met name de energiekosten , extra aanpassing van de prijzen voor witte suiker met 0,50 R.E./100 kg , derhalve vaststelling voor het gebied met het grootste overschot van een interventieprijs van 22,61 R.E./100 kg , - vaststelling van het maximumbedrag voor de bijdrage aan de produktie op 9,10 R.E./100 kg en van het quotum van suikerbietentelers op 59,12 % , - handhaving van het verschil van 5 % tussen de richtprijs en de interventieprijs , - verhoging van de nationale steun in Italië aan de producenten van suikerbieten van 1,10 R.E./ton op maximaal 1,80 R.E./ton bieten . OLIEHOUDENDE ZADEN - verhoging van de van kracht zijnde maandelijkse verhogingen met 8 % ; - handhaving van de status-quo wat betreft - de richtprijzen , - de basisinterventieprijzen , - de afgeleide interventieprijzen ; - handhaving van de extra steun voor in Italië verwerkt koolzaad en raapzaad voor het verkoopseizoen 1971/1972 . OVERIGE PRODUKTEN - handhaving van de prijzen van de overige landbouwprodukten . II . GEMEENSCHAPPELIJKE ACTIES OP STRUCTUURGEBIED Ten einde de doelstellingen te bereiken welke zijn omschreven in artikel 39 van het Verdrag , komt de Raad overeen gemeenschappelijke acties te ondernemen in de zin van artikel 6 van Verordening ( EEG ) nr . 729/70 van de Raad betreffende de financiering van het gemeenschappelijk landbouwbeleid . Deze gemeenschappelijke acties zullen op communautaire criteria berusten . Zij zullen worden uitgevoerd door middel van maatregelen welke worden getroffen door de Lid-Staten op wettelijk en bestuursrechtelijk niveau . De Lid-Staten kunnen , in het kader van op communautair niveau vastgestelde bepalingen : - al naar gelang van de betrokken streek de hoogte van de in deze maatregelen neergelegde financiële stimulansen differentiëren ; - in sommige van hun streken de hier bedoelde maatregelen geheel of gedeeltelijk niet van toepassing laten zijn . De gemeenschappelijke acties behelzen de volgende maatregelen : 1 . Maatregelen ten gunste van degenen die hun werkzaamheid in de landbouw wensen te beëindigen a ) Om de structuurverbetering en de mobiliteit van de grond te bevorderen , stellen de Lid-Staten een steunregeling in , ten gunste van bedrijfshoofden , al dan niet eigenaren , op voorwaarde dat zij hun werkzaamheid in de landbouw beëindigen en ermee instemmen dat het landbouwareaal dat zij exploiteren , wordt bestemd hetzij vor bedrijven die zich moderniseren , hetzij voor niet-agrarische doeleinden . Deze steunregeling houdt in : i ) een niet voor financiering in aanmerking komende premie , berekend op basis van het vrijgekomen landbouwareaal ; ii ) en/of voor degenen die hun hoofdberoep in de landbouw hebben , 55 tot 65 jaar zijn en , op bepaalde voorwaarden , voor de werknemers van deze leeftijdsgroep die met hen samenwerken en hun werkzaamheid beëindigen , een jaarlijkse vergoeding die voor financiering in aanmerking komt en 600 rekeneenheden bedraagt . De Lid-Staten kunnen worden gemachtigd in plaats van deze vergoeding een forfaitair bedrag uit te keren . b ) De Lid-Staten zullen een steunregeling instellen voor de landbouwers die wensen over te gaan naar een niet-agrarische activiteit . Deze steunregeling omvat de steun voor beroepsomschakeling en een inkomensgarantie gedurende de omschakelingsperiode . Het hernieuwde Sociaal Fonds zal in de financiering van de kosten van de maatregelen tot beroepsomschakeling deelnemen . c ) De Raad beveelt de Lid-Staten aan , een stelsel van studiebeurzen in te voeren ten behoeve van kinderen van landbouwers die in bescheiden omstandigheden verkeren . 2 . Maatregelen ten gunste van diegenen die hun landbouwactiviteiten voortzetten De Lid-Staten zullen een selectieve steunregeling instellen voor de bedrijfshoofden die hun hoofdberoep in de landbouw hebben , die voldoende beroepsbekwaamheid hebben en van wie het ontwikkelingsplan voor het bedrijf werd goedgekeurd . Voor de indiening van het ontwikkelingsplan geldt niet de voorwaarde dat het bedrijf bij het begin een minimumafmeting heeft . Het plan zal moeten aantonen , dat bij de voltooiing na een tijdvak van 6 jaar , dat in bepaalde gebieden zal kunnen worden verlengd , het zich moderniserende bedrijf in beginsel voor één of twee volwaardige arbeidskrachten een inkomen uit arbeid zal kunnen opbrengen dat vergelijkbaar is met het inkomen uit arbeid dat de niet-agrarische activiteiten in dat gebied opleveren . De stimuleringsmaatregelen behelzen : - dat landbouwgronden die in het kader van de gemeenschappelijke actie betreffende de beëindiging van de werkzaamheden in de landbouw zijn vrijgekomen , bij voorrang ter beschikking van deze bedrijven worden gesteld ; - dat in de vorm van een rentesubsidie financiële steun wordt verleend voor investeringen die noodzakelijk zijn voor de verwezenlijking van het ontwikkelingsplan , waarbij rekening wordt gehouden met de produktiedoelstellingen van de Gemeenschap en met uitzondering van de aankoop van gronden . De subsidie bedraagt maximaal 5 % ; de rentevoet die ten laste van de begunstigde blijft , mag niet lager zijn dan 3 % ; De Lid-Staten kunnen het equivalent van deze steun in de vorm van een kapitaalsubsidie uitkeren of uitgestelde aflossingen toestaan ; - een garantie voor de aangegane leningen ten einde het tekort aan onroerende en persoonlijke garanties aan te vullen ; Bij uitzondering kan voor bepaalde gebieden en ten hoogste voor de duur van het ontwikkelingsplan een degressieve inkomensvergoeding worden ingesteld , die ten laste van de Lid-Staten komt . De Raad beveelt de Lid-Staten aan , wettelijke maatregelen te treffen die pacht op lange termijn mogelijk maken . 3 . Maatregelen ten behoeve van de voorlichting en de beroepsopleiding van landbouwers De Lid-Staten stellen een regeling in ter bevordering van - de oprichting of de uitbouw van diensten die aan de in de landbouw werkzame personen de inlichtingen en adviezen moeten verstrekken die zij nodig kunnen hebben om een besluit te nemen inzake hun professionele toekomst ; deze regeling betreft ook de opleiding en voortgezette opleiding van gespecialiseerde sociaal-economische adviseurs ; - de beroepsopleiding en de voortgezette beroepsopleiding voor personen die in de landbouw werkzaam zijn en blijven ; - het voeren van de boekhouding der landbouwbedrijven . 4 . Maatregelen ter verbetering van de commercialisatie van landbouwprodukten a ) De Lid-Staten voeren een stelsel van steunmaatregelen in ten gunste van de producentenverenigingen en verbonden daarvan , die gemeenschappelijke voorschriften voor de produktie en het op de markt brengen toepassen . Dit stelsel behelst : - een aanloopsteun ; - steun bij de investeringen die nodig zijn voor de toepassing der gemeenschappelijke voorschriften inzake produktie en op de markt brengen , in de vorm van een rentesubsidie ten belope van maximaal 5 % ; de rentevoet die ten laste van de begunstigde blijft , mag niet lager dan 3 % zijn ; de Lid-Staten kunnen het equivalent van deze steun uitkeren in de vorm van een kapitaalsubsidie ; - een garantie voor de aangegane leningen ten einde het tekort aan zakelijke zekerheid aan te vullen . b ) De Commissie wordt verzocht voort te gaan met de bestudering van de vraagstukken die zich voordoen op het gebied van de verhandeling en de verwerking van de landbouwprodukten , en voorstellen in te dienen waarmee de doelstellingen van artikel 39 van het Verdrag op dit gebied kunnen worden bereikt . III . LATER TOE TE PASSEN MAATREGELEN De Lid-Staten nemen alle preventieve maatregelen waarmee uitbreiding van de voor agrarische doeleinden gebruikte gronden kan worden voorkomen . De Raad zal op voorstel van de Commissie maatregelen vaststellen om in het kader van regionale bebossings - en recreatieprogramma's bebossingsacties te stimuleren . IV . FINANCIELE BIJDRAGE VAN HET E.O.G.F.L . De financiële bijdrage van de Gemeenschap aan de kosten die voortvloeien uit de tenuitvoerlegging van de gemeenschappelijke acties zal 25 % bedragen van de voor financiering in aanmerking komende uitgaven . Wat de maatregelen betreft ten gunste van diegenen die hun werkzaamheden in de landbouw wensen te beëindigen  ( zie II , § 1 a ) ii ) ) , zal dit percentage 65 zijn in de benadeelde landbouwgebieden waar dit soort maatregelen nog niet wordt toegepast . Aan het einde van een periode van vier jaar zullen de modaliteiten van deze actie door de Raad opnieuw worden onderzocht , onverminderd de verplichtingen ten aanzien van de financierbaarheid welke tijdens deze periode zijn aangegaan . Op voorstel van de Commissie stelt de Raad de criteria vast ter bepaling van de benadeelde landbouwgebieden . Het E.O.G.F.L . kan voorschotten verlenen . V . FINANCIERING VAN HET GEMEENSCHAPPELIJK LANDBOUWBELEID De kredieten bedoeld in artikel 6 van Verordening ( EEG ) nr . 729/70 alsmede de niet gebruikte toewijzingen van voorafgaande begrotingsjaren worden aangewend ter verwezenlijking van de gemeenschappelijke acties , onverminderd de toepassing van de bepalingen van dit artikel . VI . STEUNBELEID IN DE LANDBOUW A . Zodra communautaire bepalingen inzake de gemeenschappelijke acties vastgesteld zullen zijn , zijn bepaalde soorten steunmaatregelen die strijdig zijn met de doeleinden van deze acties , verboden . B . De Raad neemt akte van het besluit van de Commissie , over te gaan tot het in artikel 93 van het Verdrag bedoelde onderzoek van de steunmaatregelen en wel aan de hand van de volgende hoofdlijnen : a ) harmonisatie van de investeringssteun , b ) afschaffing van alle andere steunmaatregelen die van invloed zijn op de produktiekosten , c ) uitwerking van gemeenschappelijke criteria voor de beoordeling van de algemene steunregelingen in verband met de oriëntatie en de ontwikkeling van het gemeenschappelijk landbouwbeleid . De Commissie zal volgens het volgende tijdschema besluiten : - fruit , glasteelt , groenten , suiker : 1 januari 1972 ; - melk , rundvlees , varkensvlees , eieren en slachtpluimvee : 1 juli 1972 ; - graan , wijn , tabak , visserij : 1 januari 1973 ; - andere produkten : 1 juli 1973 . C . De Lid-Staten kunnen , zonder financiële deelneming van de Gemeenschap , overgangssteunmaatregelen treffen ten behoeve van bedrijfshoofden , jonger dan 55 jaar , die geen steun voor investeringen in het kader van de gemeenschappelijke acties genieten . Deze steunmaatregelen kunnen voor vijf jaar worden toegepast . VII . COORDINATIE VAN HET GEMEENSCHAPPELIJK LANDBOUWBELEID MET HET GEMEENSCHAPPELIJK BELEID IN ANDERE SECTOREN Het is noodzakelijk dat snel vooruitgang wordt geboekt bij de verdere ontwikkeling van het gemeenschappelijk beleid in andere sectoren en met name wat betreft de economische en monetaire unie , en het regionaal en het sociaal beleid . Deze vooruitgang zou een aanzienlijke bijdrage betekenen tot de verwezenlijking van de hervorming van de landbouw . In het bijzonder komt de Raad overeen dat de Lid-Staten en de Gemeenschap een regeling zullen invoeren tot stimulering van de regionale ontwikkeling die het scheppen van werkgelegenheid bevordert met name in gebieden waar de landbouwbevolking een aanzienlijk overschot te zien geeft . Wat het sociale beleid betreft , zal het nieuwe Europees Sociaal Fonds voldoende middelen moeten krijgen om bij te dragen in de omscholing van landbouwers die een ander beroep wensen uit te oefenen .",
  "source": "EUR LEX"
}