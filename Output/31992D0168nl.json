{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0168:NL:HTML\">",
  "content": "EUR-Lex - 31992D0168 - NL Avis juridique important | 31992D0168 92/168/EEG: Beschikking van de Commissie van 4 maart 1992 tot machtiging van Griekenland om de handel in zaaizaad van bepaalde rassen van een landbouwgewas te beperken (Slechts de tekst in de Griekse taal is authentiek) Publicatieblad Nr. L 074 van 20/03/1992 blz. 0046 - 0046 BESCHIKKING VAN DE COMMISSIE  van 4 maart 1992  tot machtiging van Griekenland om de handel in zaaizaad van bepaalde rassen van een landbouwgewas te beperken  (Slechts de tekst in de Griekse taal is authentiek)  (92/168/EEG) DE COMMISSIE  VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen (1), laatstelijk gewijzigd bij Richtlijn 90/654/EEG (2), en met name op artikel 15, leden 2 en 3, Gezien het door de Helleense Republiek ingediende verzoek, Overwegende dat de Lid-Staten er krachtens artikel 15, lid 1, van Richtlijn 70/457/EEG voor moeten zorgen dat zaaizaad en pootgoed die na 1 juli 1972 in ten minste één Lid-Staat overeenkomstig de bepalingen van die richtlijn zijn toegelaten, na 31  december van het tweede jaar volgende op dat waarin het is toegelaten aan geen enkele handelsbeperking ten aanzien van het ras worden onderworpen; Overwegende evenwel dat in artikel 15, lid 2, van Richtlijn 70/457/EEG is bepaald dat in de in artikel 15, lid 3, genoemde gevallen een Lid-Staat die daartoe een verzoek indient, kan worden gemachtigd de handel in zaaizaad en pootgoed van bepaalde  rassen te verbieden; Overwegende dat het verzoek van Griekenland betrekking heeft op vroege sojarassen; dat het verzoek vóór 31 december 1989 is ingediend op grond van artikel 15, lid 3, onder c), tweede geval, van Richtlijn 70/457/EEG, en met name op grond van het feit dat  algemeen bekend is dat dergelijke rassen momenteel niet geschikt zijn om in Griekenland te worden geteeld; Overwegende dat is gebleken dat het tweede, in artikel 15, lid 3, onder c), van Richtlijn 70/457/EEG genoemde geval hier van toepassing is; dat namelijk, zoals algemeen bekend is, vroege sojarassen niet geschikt zijn om in Griekenland te worden geteeld; Overwegende evenwel dat de regeling voor het verlenen van machtigingen op grond van artikel 15, lid 2, van Richtlijn 70/457/EEG moet worden herzien met het oog op de voltooiing van de interne markt; dat deze herziening, die uiterlijk op 31 december 1992  haar beslag moet krijgen, consequenties zal hebben voor alle tot nog toe toegestane afwijkingen; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 De Helleense Republiek wordt gemachtigd om op haar grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1989 opgenomen rassen: Oliehoudende planten en vezelgewassen Glycine max (L.) Merrill (soja) Ambassador Dorado Leman. Artikel 2 De in artikel 1 bedoelde machtiging wordt ingetrokken zodra wordt geconstateerd dat de voorwaarden voor de verlening ervan niet meer worden vervuld. Artikel 3 De Helleense Republiek deelt de Commissie en de andere Lid-Staten mede vanaf welke datum en op welke wijze zij van de in artikel 1 bedoelde machtiging gebruik maakt. Artikel 4 Deze beschikking is gericht tot de Helleense Republiek. Gedaan te Brussel, 4 maart 1992. Voor de Commissie Ray MAC SHARRY Lid van de Commissie (1) PB nr. L 225 van 12. 10. 1970, blz. 1. (2) PB nr. L 353 van 17. 12. 1990, blz. 48.",
  "source": "EUR LEX"
}