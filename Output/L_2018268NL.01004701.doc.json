{
  "url": "http://www.w3.org/1999/xhtml\"><!--",
  "content": "L_2018268NL.01004701.xml 26.10.2018 NL Publicatieblad van de Europese Unie L 268/47 BESLUIT (GBVB) 2018/1611 VAN DE RAAD van 25 oktober 2018 tot wijziging van Besluit 2010/638/GBVB betreffende beperkende maatregelen tegen de Republiek Guinee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 25 oktober 2010 Besluit 2010/638/GBVB ( 1 ) betreffende beperkende maatregelen tegen de Republiek Guinee vastgesteld. (2) Op basis van een evaluatie van Besluit 2010/638/GBVB dienen deze beperkende maatregelen tot en met 27 oktober 2019 te worden verlengd. (3) Informatie betreffende de militaire rang van twee van de personen die zijn vermeld in de bijlage bij Besluit 2010/638/GBVB dient te worden geactualiseerd. (4) Besluit 2010/638/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/638/GBVB wordt als volgt gewijzigd: 1) Artikel 8, lid 2, wordt vervangen door: „2.   Dit besluit is van toepassing tot en met 27 oktober 2019. Het wordt voortdurend geëvalueerd. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”. 2) De bijlage bij Besluit 2010/638/GBVB wordt vervangen door de tekst in de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 25 oktober 2018. Voor de Raad De voorzitter J. BOGNER-STRAUSS ( 1 ) Besluit 2010/638/GBVB van de Raad van 25 oktober 2010 betreffende beperkende maatregelen tegen de Republiek Guinee ( PB L 280 van 26.10.2010, blz. 10 ). BIJLAGE „BIJLAGE LIJST VAN DE IN DE ARTIKELEN 3 EN 4 BEDOELDE PERSONEN Naam (en eventuele aliassen) Nadere gegevens Redenen 1. Kapitein Moussa Dadis CAMARA Geboortedatum: 1.1.1964 of 29.12.1968 Nummer paspoort: R0001318 Persoon die door de internationale onderzoekscommissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 2. Kolonel Moussa Tiégboro CAMARA Geboortedatum: 1.1.1968 Nummer paspoort: 7190 Persoon die door de internationale onderzoekscommissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 3. Kolonel dr. Abdoulaye Chérif DIABY Geboortedatum: 26.2.1957 Nummer paspoort: 13683 Persoon die door de internationale onderzoekscommissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 4. Luitenant Aboubacar Chérif (alias Toumba) DIAKITÉ Persoon die door de internationale onderzoekscommissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 5. Kolonel Jean-Claude PIVI (alias Coplan) Geboortedatum: 1.1.1960 Persoon die door de internationale onderzoekscommissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. ”",
  "source": "EUR LEX"
}