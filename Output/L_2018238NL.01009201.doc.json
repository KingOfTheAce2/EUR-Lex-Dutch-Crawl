{
  "url": "http://www.w3.org/1999/xhtml\">",
  "content": "L_2018238NL.01009201.xml 21.9.2018 NL Publicatieblad van de Europese Unie L 238/92 BESLUIT (EU) 2018/1275 VAN DE RAAD van 18 september 2018 tot benoeming van de leden van de in artikel 14, lid 3, van Verordening (EU) 2017/1939 bedoelde selectiecommissie DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1939 van de Raad van 12 oktober 2017 betreffende nauwere samenwerking bij de instelling van het Europees Openbaar Ministerie (EOM) ( 1 ) , en met name artikel 14, lid 3, Gezien het voorstel van de Europese Commissie, Overwegende hetgeen volgt: (1) Op grond van artikel 14, lid 3, van Verordening (EU) 2017/1939 moet een commissie worden samengesteld die een selectie van geschikte kandidaten voor het ambt van Europese hoofdaanklager maakt en een gemotiveerd advies uitbrengt over de kwalificaties van de voor het ambt van Europese aanklager voorgedragen kandidaten. (2) Krachtens Verordening (EU) 2017/1939 dienen het Europees Parlement en de Raad in onderlinge overeenstemming de Europese hoofdaanklager te benoemen op basis van een selectie van geschikte kandidaten die wordt gemaakt door de selectiecommissie. (3) Verordening (EU) 2017/1939 bepaalt tevens dat elke lidstaat drie kandidaten voor het ambt van Europese aanklager voordraagt en dat de Raad na ontvangst van een gemotiveerd advies van de selectiecommissie één van deze kandidaten benoemt tot Europese aanklager van de lidstaat in kwestie. (4) De selectiecommissie moet de kandidaturen voor het ambt van Europese hoofdaanklager en Europese aanklager toetsen aan de respectievelijk in artikel 14, lid 2, en in artikel 16, lid 1, van Verordening (EU) 2017/1939 gestelde eisen, en er zich in dat verband van vergewissen dat de onafhankelijkheid van de kandidaten niet ter discussie staat. (5) De selectiecommissie moet bestaan uit twaalf personen, gekozen uit voormalige leden van het Hof van Justitie en van de Rekenkamer, voormalige nationale leden van Eurojust, leden van de hoogste nationale rechtscolleges, hoge aanklagers en personen die bekend staan als kundige rechtsgeleerden. (6) Een van de leden van de commissie moet worden voorgedragen door het Europees Parlement. Op 31 mei 2018 heeft het Europees Parlement de heer Antonio MURA voorgedragen als zijn kandidaat. (7) De Commissie heeft rekening gehouden met de noodzaak een samenstelling van de selectiecommissie te waarborgen die evenwichtig is uit het oogpunt van geografische spreiding, geslacht en de rechtsstelsels van de lidstaten die deelnemen aan het EOM. (8) Bij de elf door de Commissie voorgedragen personen (zes mannen en vijf vrouwen) is één voormalig lid van het Hof van Justitie, één voormalig lid van de Rekenkamer, één voormalig nationaal lid van Eurojust, en zijn vijf leden van de hoogste nationale rechtscolleges, twee hoge aanklagers en één persoon die bekend staat als kundig rechtsgeleerde. (9) Krachtens artikel 14, lid 3, van Verordening (EU) 2017/1939 dient de Raad op voorstel van de Commissie een besluit tot benoeming van de leden van de selectiecommissie vast te stellen. (10) Derhalve moeten de leden van de selectiecommissie worden benoemd, HEEFT HET VOLGENDE BESLUIT VASTGESTELD: Artikel 1 De volgende personen worden voor een periode van vier jaar met ingang van 9 oktober 2018, benoemd tot lid van de in de artikel 14, lid 3, van Verordening (EU) 2017/1939 bedoelde selectiecommissie: Dhr. Peter FRANK Mevr. Ulrike HABERL-SCHWARZ Dhr. Theodoros IOANNIDES Mevr. Saale LAOS Dhr. Jean-Claude MARIN Dhr. Ján MAZÁK Mevr. María de los Ángeles GARRIDO LORENZO Dhr. Marin MRČELA Dhr. Antonio MURA Dhr. Vítor Manuel DA SILVA CALDEIRA Mevr. Martine SOLOVIEFF Mevr. Raija TOIVIAINEN. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 18 september 2018. Voor de Raad De voorzitter G. BLÜMEL ( 1 ) PB L 283 van 31.10.2017, blz. 1 .",
  "source": "EUR LEX"
}