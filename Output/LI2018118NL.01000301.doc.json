{
  "url": "http://www.w3.org/1999/xhtml\">",
  "content": "LI2018118NL.01000301.xml 14.5.2018 NL Publicatieblad van de Europese Unie LI 118/3 BESLUIT (GBVB) 2018/706 VAN DE RAAD van 14 mei 2018 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 3, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB vastgesteld. (2) Naar aanleiding van de organisatie door de Russische Federatie van Russische presidentsverkiezingen in de Krim en Sebastopol, beide illegaal geannexeerd, is de Raad van oordeel dat vijf personen moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die zijn onderworpen aan beperkende maatregelen. (3) De bijlage bij Besluit 2014/145/GBVB moet dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit genoemde personen worden toegevoegd aan de lijst in de bijlage bij Besluit 2014/145/GBVB. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 14 mei 2018. Voor de Raad De voorzitter E. ZAHARIEVA ( 1 ) PB L 78 van 17.3.2014, blz. 16 . BIJLAGE De volgende personen worden toegevoegd aan de lijst van personen in de bijlage bij Besluit 2014/145/GBVB: Naam Identificatiegegevens Redenen Datum van plaatsing op de lijst „162. Inna Nikolayevna GUZEYEVA (Инна Николаевна ГУЗЕЕВА) Inna Nikolayevna GUZEEVA (Инна Николаевна ГУЗЕЕВА) Inna Mykolayivna HUZIEIEVA (Iнна Миколаївна ГУЗЄЄВА) Geboortedatum: 20.5.1971 Geboorteplaats: de Krim Adres: Simferopol, Lisnevka, 83 Kievskaya str., apt. 67 Plaatsvervangend voorzitter van de kiescommissie op de Krim. Zij nam in deze hoedanigheid deel aan de organisatie van de Russische presidentsverkiezingen van 18 maart 2018 in de Krim en Sebastopol, beide illegaal geannexeerd, en verleende zodoende actieve steun en uitvoering aan beleidsmaatregelen die de territoriale integriteit, soevereiniteit en onafhankelijkheid van Oekraïne ondermijnen. 14.5.2018 163. Natalya Ivanovna BEZRUCHENKO / Natalia Ivanovna BEZRUCHENKO (Наталья Ивановна БЕЗРУЧЕНКО) Nataliya Ivanivna BEZRUCHENKO (Наталія Iванівна БЕЗРУЧЕНКО) Geboortedatum: 22.8.1979 Geboorteplaats: Simferopol, de Krim Adres: Autonomous Republic of Crimea, Gresovskoe, 5-A Kryzhizhanovskogo str., apt. 64 Secretaris van de kiescommissie op de Krim. Zij nam in deze hoedanigheid deel aan de organisatie van de Russische presidentsverkiezingen van 18 maart 2018 in de Krim en Sebastopol, beide illegaal geannexeerd, en verleende zodoende actieve steun en uitvoering aan beleidsmaatregelen die de territoriale integriteit, soevereiniteit en onafhankelijkheid van Oekraïne ondermijnen. 14.5.2018 164. Aleksandr Yurevich PETUKHOV / Aleksandr Yurievich PETUKHOV (Александр Юрьевич ПЕТУХОВ) Oleksandr Yuriyovych PIETUKHOV (Олександр Юрійович ПЄТУХОВ) Geboortedatum: 17.7.1970 Voorzitter van de kiescommissie in Sebastopol. Hij nam in deze hoedanigheid deel aan de organisatie van de Russische presidentsverkiezingen van 18 maart 2018 in de Krim en Sebastopol, beide illegaal geannexeerd, en verleende zodoende actieve steun en uitvoering aan beleidsmaatregelen die de territoriale integriteit, soevereiniteit en onafhankelijkheid van Oekraïne ondermijnen. 14.5.2018 165. Miroslav Aleksandrovich POGORELOV (Мирослав Александрович ПОГОРЕЛОВ) Myroslav Oleksandrovych POHORIELOV (Мирослав Олександрович ПОГОРЄЛОВ) Geboortedatum: 7.6.1968 Plaatsvervangend voorzitter van de kiescommissie in Sebastopol. Hij nam in deze hoedanigheid deel aan de organisatie van de Russische presidentsverkiezingen van 18 maart 2018 in de Krim en Sebastopol, beide illegaal geannexeerd, en verleende zodoende actieve steun en uitvoering aan beleidsmaatregelen die de territoriale integriteit, soevereiniteit en onafhankelijkheid van Oekraïne ondermijnen. 14.5.2018 166. Anastasiya Nikolayevna KAPRANOVA (Анастасия Николаевна КАПРАНОВА) Anastasiya Mykolayivna KAPRANOVA (Анастасія Миколаївна КАПРАНОВА) Geboortedatum: 1964 (mogelijk: 21 april) Secretaris van de kiescommissie in Sebastopol. Zij nam in deze hoedanigheid deel aan de organisatie van de Russische presidentsverkiezingen van 18 maart 2018 in de Krim en Sebastopol, beide illegaal geannexeerd, en verleende zodoende actieve steun en uitvoering aan beleidsmaatregelen die de territoriale integriteit, soevereiniteit en onafhankelijkheid van Oekraïne ondermijnen. 14.5.2018”",
  "source": "EUR LEX"
}