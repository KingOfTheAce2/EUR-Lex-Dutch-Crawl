{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2754:NL:HTML\">",
  "content": "EUR-Lex - 31999R2754 - NL Avis juridique important | 31999R2754 Verordening (EG) nr. 2754/1999 van de Commissie van 22 december 1999 tot wijziging van Verordening (EG) nr. 822/1999 betreffende de verkoop, tegen vooraf forfaitair vastgestelde prijzen, van rundvlees uit de voorraden van bepaalde interventiebureaus voor verwerking in de Gemeenschap met het oog op de levering van voedselhulp Publicatieblad Nr. L 331 van 23/12/1999 blz. 0036 - 0036 VERORDENING (EG) Nr. 2754/1999 VAN DE COMMISSIE van 22 december 1999 tot wijziging van Verordening (EG) nr. 822/1999 betreffende de verkoop, tegen vooraf forfaitair vastgestelde prijzen, van rundvlees uit de voorraden van bepaalde interventiebureaus voor verwerking in de Gemeenschap met het oog op de levering van voedselhulp DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees(1), laatstelijk gewijzigd bij Verordening (EG) nr. 1633/98(2), en met name op artikel 7, lid 3, en artikel 9, lid 2, Overwegende hetgeen volgt: (1) Op grond van Verordening (EG) nr. 822/1999 van de Commissie van 20 april 1999 betreffende de verkoop, tegen vooraf forfaitair vastgestelde prijzen, van rundvlees uit de voorraden van bepaalde interventiebureaus voor verwerking in de Gemeenschap met het oog op de levering van voedselhulp(3) worden interventieproducten met het oog op de levering als voedselhulp verkocht. De liefdadigheidsorganisatie waarvoor de producten bestemd waren, heeft te kennen gegeven de producten in bepaalde derde landen te zullen verdelen. Moeilijkheden ter plaatse hebben deze verdeling echter tot nu toe verhinderd. Om de organisatie de nodige tijd te laten deze moeilijkheden te verhelpen, moet de looptijd van de uitvoercertificaten voor de betrokken producten worden verlengd. (2) De in deze verordening vervatte maatregelen zijn in overeenstemming met het advies van het Comit√© van beheer voor rundvlees, HEEFT DE VOLGENDE VERORDENING VASTGESTELD: Artikel 1 In Verordening (EG) nr. 822/1999 wordt aan artikel 5 het onderstaande lid 4 toegevoegd: \"4. In afwijking van artikel 8, lid 1, van Verordening (EG) nr. 1445/95(4) blijven uitvoercertificaten die voor in het kader van deze verordening vervaardigde producten worden afgegeven, twaalf maanden geldig vanaf de datum waarop ze zijn afgegeven in de zin van artikel 21, lid 2, van Verordening (EEG) nr. 3719/88(5).\" Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 22 april 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 december 1999. Voor de Commissie Franz FISCHLER Lid van de Commissie (1) PB L 148 van 28.6.1968, blz. 24. (2) PB L 210 van 28.7.1997, blz. 17. (3) PB L 104 van 21.4.1999, blz. 9. (4) PB L 143 van 27.6.1995, blz. 35. (5) PB L 331 van 2.12.1988, blz 1.",
  "source": "EUR LEX"
}