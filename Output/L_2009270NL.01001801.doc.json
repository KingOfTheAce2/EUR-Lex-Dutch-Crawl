{
  "url": "http://www.w3.org/1999/xhtml\">",
  "content": "L_2009270NL.01001801.xml 15.10.2009 NL Publicatieblad van de Europese Unie L 270/18 BESLUIT VAN DE COMMISSIE van 14 oktober 2009 betreffende de verlenging van het mandaat van de Europese Groep Ethiek van de exacte wetenschappen en de nieuwe technologieën en van de ambtstermijn van de leden (2009/757/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Overwegende hetgeen volgt: (1) Het mandaat van de Europese Groep Ethiek van de exacte wetenschappen en de nieuwe technologieën (EGE) is bij Besluit 2005/383/EG van de Commissie ( 1 ) verlengd. (2) De ambtstermijn van de leden van de EGE is bij Besluit 2005/754/EG van de Commissie ( 2 ) met vier jaar verlengd. (3) Het huidige mandaat van de EGE en de huidige ambtstermijn van de leden verstrijken dus op 20 oktober 2009. (4) Het is passend dat de nieuwe Commissie de inhoud van het mandaat van de EGE en de ambtstermijn van de leden herziet. (5) Om de EGE in staat te stellen te blijven functioneren tot nieuwe besluiten over het mandaat en de ambtstermijn van de leden zijn genomen, moeten het huidige mandaat van de EGE en de huidige ambtstermijn van de leden worden verlengd, BESLUIT: Artikel 1 Het huidige mandaat van de EGE, dat is vastgesteld bij Besluit 2005/383/EG, wordt verlengd tot dat besluit wordt vervangen. De huidige ambtstermijn van de leden van de EGE, die is vastgesteld bij Besluit 2005/754/EG, wordt verlengd tot dat besluit wordt vervangen. Artikel 2 Dit besluit treedt in werking op 21 oktober 2009. Gedaan te Brussel, 14 oktober 2009. Voor de Commissie De voorzitter José Manuel BARROSO ( 1 ) PB L 127 van 20.5.2005, blz. 17 . ( 2 ) PB L 284 van 27.10.2005, blz. 6 .",
  "source": "EUR LEX"
}