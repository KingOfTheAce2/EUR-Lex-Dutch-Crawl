{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31961H0708(01):NL:HTML\">",
  "content": "EUR-Lex - 31961H0708(01) - NL Avis juridique important | 31961H0708(01) Aanbeveling inzake de omschrijving van het begrip belastbaar gewicht Publicatieblad Nr. 046 van 08/07/1961 blz. 0880 - 0880 ++++ Aanbeveling inzake de omschrijving van het begrip belastbaar gewicht Het gemeenschappelijke douanetarief voorziet ten aanzien van een aantal produkten in een belasting van het gewicht , hetzij als permanente maatregel , hetzij als maatregel voor bijzondere gevallen ( produkten die onderworpen zijn aan een ad valorem recht , aangevuld door een minimale heffing welke gebaseerd is op het netto - of brutogewicht ) . De omschrijvingen van de begrippen brutogewicht en nettogewicht welke momenteel in de verschillende Lid-Staten worden aangehouden lopen sterk uiteen . Het is van belang dat de onderhavige verschillen worden opgeheven en dat een eenvormige omschrijving van beide begrippen wordt aanvaard , teneinde een gelijke druk van de rechten van het gemeenschappelijk douanetarief in alle Lid-Staten te verzekeren . Voorts voorziet het gemeenschappelijk douanetarief met betrekking tot enige produkten in een belasting naar het gewicht zonder verdere precisering . Teneinde een eenvormige interpretatie van genoemd tarief te waarborgen , dient nauwkeurig aangegeven te worden wat onder de betrokken bepalingen moet worden verstaan . De diensten van de Commissie hebben derhalve , na overleg met de nationale douaneautoriteiten , de regels opgesteld , welke in dezen dienen te worden toegepast . Het is gewenst dat deze regels zo spoedig mogelijk in iedere Lid-Staat van kracht worden . De aanvaarding van een uniforme omschrijving van de begrippen brutogewicht en nettogewicht zal er namelijk toe leiden dat in de handelsbetrekkingen tussen de Lid-Staten bepaalde ongelijkheden worden gecorrigeerd ten aanzien van de douanelast , welke op naar gewicht belastbare goederen rust , al naargelang deze goederen in de ene of andere Lid-Staat worden ingevoerd , ongelijkheden die los staan van die welke gewoonlijk voortvloeien uit de toepassing van de artikelen 14 en 23 van het Verdrag , betrekking hebbende op de geleidelijke opheffing van de douanerechten tussen de Lid-Staten en op de geleidelijke aanpassing van de nationale tarieven aan het gemeenschappelijk douanetarief . Derhalve beveelt de Commissie van de Europese Economische Gemeenschap krachtens de bepalingen van het Verdrag tot oprichting van deze Gemeenschap en met name op grond van de artikelen 27 en 155 de Lid-Staten aan , de navolgende regels in hun wettelijke of bestuursrechtelijke bepalingen op douanegebied op te nemen . I . Wordt verstaan onder : _ Brutogewicht : het gewicht van het goed vermeerderd met dat van al zijn verpakkingen . _ Nettogewicht : het eigen gewicht van het goed , ontdaan van al zijn verpakkingen . II . Worden belast op basis van het nettogewicht : de goederen ten aanzien waarvan het gemeenschappelijk douanetarief voorziet in een heffing van het gewicht , zonder verdere precisering . III . Worden beschouwd als verpakkingen in de zin van deze aanbeveling : alle uitwendige en inwendige verpakkingsmiddelen , omhulsels , opwindmiddelen , en dergelijke voorzieningen , met uitsluiting van de vervoermiddelen , met name de containers , in de zin van artikel 1 b ) van de op 18 mei 1956 te Gen√®ve ondertekende Douaneovereenkomst inzake containers , alsmede van de dekkleden en het stuw - en hulpmateriaal . Gedaan te Brussel , 13 maart 1961 Voor de Commissie De Voorzitter W . HALLSTEIN",
  "source": "EUR LEX"
}