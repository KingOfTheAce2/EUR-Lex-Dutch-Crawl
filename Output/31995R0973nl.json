{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R0973:NL:HTML\">",
  "content": "EUR-Lex - 31995R0973 - NL Avis juridique important | 31995R0973 Verordening (EG) nr. 973/95 van de Commissie van 28 april 1995 houdende wijziging van Verordening (EG) nr. 437/95 tot vaststelling van de uitvoeringsbepalingen voor de toekenning van een bijzondere restitutie bij de uitvoer van vlees van pluimvee naar bepaalde derde landen Publicatieblad Nr. L 097 van 29/04/1995 blz. 0065 - 0065 VERORDENING (EG) Nr. 973/95 VAN DE COMMISSIE van 28 april 1995 houdende wijziging van  Verordening (EG) nr. 437/95 tot vaststelling van de uitvoeringsbepalingen voor de toekenning van  een bijzondere restitutie bij de uitvoer van vlees van pluimvee naar bepaalde derde landen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2777/75 van de Raad van 29 oktober 1975 houdende een  gemeenschappelijke ordening der markten in de sector slachtpluimvee  (1), laatstelijk gewijzigd bij  de Akte van Toetreding van Oostenrijk, Finland en Zweden en bij Verordening (EG) nr. 3290/94  (2),  en met name op artikel 9, lid 3, en op artikel 15, Gelet op Verordening (EEG) nr. 2779/75 van de Raad van 29 oktober 1975 houdende algemene  voorschriften betreffende de toekenning van restituties bij de uitvoer en criteria voor het bepalen  van het restitutiebedrag in de sector slachtpluimvee  (3), en met name op artikel 7, lid 3, Overwegende dat bij Verordening (EG) nr. 437/95 van de Commissie  (4) de uitvoeringsbepalingen voor  de toekenning van een bijzondere restitutie bij de uitvoer van vlees van pluimvee naar bepaalde  derde landen zijn vastgesteld; Overwegende dat, in het licht van de ervaring, de voorwaarden om voor deze bijzondere restitutie in  aanmerking te komen, dienen te worden versoepeld; Overwegende dat, gezien de huidige situatie op de markt voor vlees van pluimvee, nieuwe produkten  voor deze bijzondere restitutie in aanmerking moeten kunnen komen; dat de verschillende produkten  waarvoor een bijzondere restitutie wordt aangevraagd op de certificaataanvraag moeten worden  vermeld; Overwegende dat het aantal aanvragen per exporteur dient te worden beperkt, om speculatie te  voorkomen; Overwegende dat de in deze verordening vervatte maatregelen in overeenstemming zijn met het advies  van het Comité van beheer voor slachtpluimvee en eieren, HEEFT DE VOLGENDE VERORDENING VASTGESTELD: Artikel 1 In artikel 1, lid 1, van Verordening (EG) nr. 437/95: 1.  wordt de eerste alinea vervangen door: \"1.  Voor de volgende produkten: -  hele hanen of kippen van de produktcodes 0207  21  10  900 en 0207  21  90  190, -  delen van hanen of kippen van de produktcodes 0207  41  11  900 en 0207  41  71  190, -  delen van kalkoenen van de productcodes 0207  42  10  990, 0207  42  51  000 en 0207  42  59   000, wordt een bijzondere restitutie verleend wanneer aan de volgende voorwaarden wordt voldaan:\"; 2.  wordt onder c) \"500 ton\" vervangen door \"300 ton\"; 3.  wordt het volgende punt toegevoegd: \"h)  een aanvrager mag slechts één enkele aanvraag indienen; certificaataanvragen zijn slechts  ontvankelijk voor zover de aanvrager schriftelijk verklaart dat hij voor de betrokken week noch in  de Lid-Staat waar de aanvraag wordt ingediend, noch in andere Lid-Staten andere aanvragen heeft  ingediend of zal indienen; wanneer een aanvrager meer dan één aanvraag indient, is geen van zijn  aanvragen ontvankelijk. Een aanvraag mag betrekking hebben op verscheidene produkten; in dat geval  worden alle GN-codes in vak 16 vermeld en wordt de omschrijving in vak 15 opgegeven.\". Artikel 2 Deze verordening treedt in werking op de dag van haar bekendmaking in het  Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 28 april 1995. Voor de Commissie Franz FISCHLER Lid van de Commissie",
  "source": "EUR LEX"
}