{
  "url": "http://www.w3.org/1999/xhtml\"><!--",
  "content": "L_2018177NL.01001401.xml 13.7.2018 NL Publicatieblad van de Europese Unie L 177/14 BESLUIT (EU) 2018/993 VAN DE COMMISSIE van 11 juli 2018 tot wijziging van de Besluiten (EU) 2017/1214, (EU) 2017/1215, (EU) 2017/1216, (EU) 2017/1218 en (EU) 2017/1219 wat betreft de duur van de overgangsperiode (Kennisgeving geschied onder nummer C(2018) 4312) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 66/2010 van het Europees Parlement en de Raad van 25 november 2009 betreffende de EU-milieukeur ( 1 ) , en met name artikel 8, lid 2, Na raadpleging van het Bureau voor de milieukeur van de Europese Unie, Overwegende hetgeen volgt: (1) Besluit 2011/382/EU van de Commissie ( 2 ) is vervangen door Besluit (EU) 2017/1214 van de Commissie ( 3 ) tot vaststelling van herziene criteria en eisen voor handafwasmiddelen. Teneinde producenten van wie de producten de EU-milieukeur voor handafwasmiddelen hebben gekregen op basis van de criteria die zijn vastgesteld in Besluit 2011/382/EU, voldoende tijd te geven om hun producten zodanig aan te passen dat ze aan Besluit (EU) 2017/1214 voldoen, is in dat besluit een overgangsperiode vastgelegd. Die overgangsperiode van twaalf maanden loopt op 22 juni 2018 af. (2) Besluit 2012/720/EU van de Commissie ( 4 ) is vervangen door Besluit (EU) 2017/1215 van de Commissie ( 5 ) tot vaststelling van herziene criteria en eisen voor detergentia voor vaatwasmachines voor industrieel en institutioneel gebruik. Teneinde producenten van wie de producten de EU-milieukeur voor detergentia voor vaatwasmachines voor industrieel en institutioneel gebruik hebben gekregen op basis van de criteria die zijn vastgesteld in Besluit 2012/720/EU, voldoende tijd te geven om hun producten zodanig aan te passen dat ze aan Besluit (EU) 2017/1215 voldoen, is in dat besluit een overgangsperiode vastgelegd. Die overgangsperiode van twaalf maanden loopt op 22 juni 2018 af. (3) Besluit 2011/263/EU van de Commissie ( 6 ) is vervangen door Besluit (EU) 2017/1216 van de Commissie ( 7 ) tot vaststelling van herziene criteria en eisen voor machineafwasmiddelen. Teneinde producenten van wie de producten de EU-milieukeur voor machineafwasmiddelen hebben gekregen op basis van de criteria die zijn vastgesteld in Besluit 2011/263/EU, voldoende tijd te geven om hun producten zodanig aan te passen dat ze aan Besluit (EU) 2017/1216 voldoen, is in dat besluit een overgangsperiode vastgelegd. Die overgangsperiode van twaalf maanden loopt op 22 juni 2018 af. (4) Besluit 2011/264/EU van de Commissie ( 8 ) is vervangen door Besluit (EU) 2017/1218 van de Commissie ( 9 ) tot vaststelling van herziene criteria en eisen voor wasmiddelen. Teneinde producenten van wie de producten de EU-milieukeur voor wasmiddelen hebben gekregen op basis van de criteria die zijn vastgesteld in Besluit 2011/264/EU, voldoende tijd te geven om hun producten zodanig aan te passen dat ze aan Besluit (EU) 2017/1218 voldoen, is in dat besluit een overgangsperiode vastgelegd. Die overgangsperiode van twaalf maanden loopt op 22 juni 2018 af. (5) Besluit 2012/721/EU van de Commissie ( 10 ) is vervangen door Besluit (EU) 2017/1219 van de Commissie ( 11 ) tot vaststelling van herziene criteria en eisen voor wasmiddelen voor industrieel en institutioneel gebruik. Teneinde producenten van wie de producten de EU-milieukeur voor wasmiddelen voor industrieel en institutioneel gebruik hebben gekregen op basis van de criteria die zijn vastgesteld in Besluit 2012/721/EU, voldoende tijd te geven om hun producten zodanig aan te passen dat ze aan Besluit (EU) 2017/1219 voldoen, is in dat besluit een overgangsperiode vastgelegd. Die overgangsperiode van twaalf maanden loopt op 22 juni 2018 af. (6) Een aantal nationale instanties die EU-milieukeuren toekennen, hebben de Commissie ervan in kennis gesteld dat die overgangsperioden met zes maanden moeten worden verlengd wegens een groot aantal aanvragen tot verlenging van de contracten tot toekenning van de EU-milieukeur. De Commissie heeft een beoordeling uitgevoerd die bevestigde dat de overgangsperioden met zes maanden moeten worden verlengd. (7) De Besluiten (EU) 2017/1214, (EU) 2017/1215, (EU) 2017/1216, (EU) 2017/1218 en (EU) 2017/1219 moeten derhalve dienovereenkomstig worden gewijzigd. (8) De in dit besluit vervatte maatregelen zijn in overeenstemming met het advies van het bij artikel 16 van Verordening (EG) nr. 66/2010 ingestelde comité, HEEFT HET VOLGENDE BESLUIT VASTGESTELD: Artikel 1 In artikel 7 van Besluit (EU) 2017/1214 wordt lid 3 vervangen door: „3.   Een EU-milieukeur die is toegekend op basis van de in Besluit 2011/382/EU uiteengezette criteria, mag tot 22 december 2018 worden gebruikt.”. Artikel 2 In artikel 7 van Besluit (EU) 2017/1215 wordt lid 3 vervangen door: „3.   Een EU-milieukeur die is toegekend op basis van de in Besluit 2012/720/EU uiteengezette criteria, mag tot 26 december 2018 worden gebruikt.”. Artikel 3 In artikel 7 van Besluit (EU) 2017/1216 wordt lid 3 vervangen door: „3.   Een EU-milieukeur die is toegekend op basis van de in Besluit 2011/263/EU uiteengezette criteria, mag tot 26 december 2018 worden gebruikt.”. Artikel 4 In artikel 7 van Besluit (EU) 2017/1218 wordt lid 3 vervangen door: „3.   Een EU-milieukeur die is toegekend op basis van de in Besluit 2011/264/EU uiteengezette criteria, mag tot 26 december 2018 worden gebruikt.”. Artikel 5 In artikel 7 van Besluit (EU) 2017/1219 wordt lid 3 vervangen door: „3.   Een EU-milieukeur die is toegekend op basis van de in Besluit 2012/721/EU uiteengezette criteria, mag tot 26 december 2018 worden gebruikt.”. Artikel 6 Dit besluit is gericht tot de lidstaten. Gedaan te Brussel, 11 juli 2018. Voor de Commissie Karmenu VELLA Lid van de Commissie ( 1 ) PB L 27 van 30.1.2010, blz. 1 . ( 2 ) Besluit 2011/382/EU van de Commissie van 24 juni 2011 tot vaststelling van de milieucriteria voor de toekenning van de EU-milieukeur aan handafwasmiddelen ( PB L 169 van 29.6.2011, blz. 40 ). ( 3 ) Besluit (EU) 2017/1214 van de Commissie van 23 juni 2017 tot vaststelling van de criteria voor de toekenning van de EU-milieukeur aan handafwasmiddelen ( PB L 180 van 12.7.2017, blz. 1 ). ( 4 ) Besluit 2012/720/EU van de Commissie van 14 november 2012 tot vaststelling van de milieucriteria voor de toekenning van de EU-milieukeur voor detergentia voor vaatwasmachines voor industrieel en institutioneel gebruik ( PB L 326 van 24.11.2012, blz. 25 ). ( 5 ) Besluit (EU) 2017/1215 van de Commissie van 23 juni 2017 tot vaststelling van de criteria voor de toekenning van de EU-milieukeur aan detergentia voor vaatwasmachines voor industrieel en institutioneel gebruik ( PB L 180 van 12.7.2017, blz. 16 ). ( 6 ) Besluit 2011/263/EU van de Commissie van 28 april 2011 tot vaststelling van de milieucriteria voor de toekenning van de EU-milieukeur aan machineafwasmiddelen ( PB L 111 van 30.4.2011, blz. 22 ). ( 7 ) Besluit (EU) 2017/1216 van de Commissie van 23 juni 2017 tot vaststelling van de criteria voor de toekenning van de EU-milieukeur aan machineafwasmiddelen ( PB L 180 van 12.7.2017, blz. 31 ). ( 8 ) Besluit 2011/264/EU van de Commissie van 28 april 2011 tot vaststelling van de milieucriteria voor de toekenning van de EU-milieukeur voor wasmiddelen ( PB L 111 van 30.4.2011, blz. 34 ). ( 9 ) Besluit (EU) 2017/1218 van de Commissie van 23 juni 2017 tot vaststelling van de criteria voor de toekenning van de EU-milieukeur aan wasmiddelen ( PB L 180 van 12.7.2017, blz. 63 ). ( 10 ) Besluit 2012/721/EU van de Commissie van 14 november 2012 tot vaststelling van de milieucriteria voor de toekenning van de EU-milieukeur voor wasmiddelen voor industrieel en institutioneel gebruik ( PB L 326 van 24.11.2012, blz. 38 ). ( 11 ) Besluit (EU) 2017/1219 van de Commissie van 23 juni 2017 tot vaststelling van de criteria voor de toekenning van de EU-milieukeur aan wasmiddelen voor industrieel en institutioneel gebruik ( PB L 180 van 12.7.2017, blz. 79 ).",
  "source": "EUR LEX"
}