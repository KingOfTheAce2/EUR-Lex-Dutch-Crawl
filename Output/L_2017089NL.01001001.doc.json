{
  "url": "http://www.w3.org/1999/xhtml\"><!--",
  "content": "L_2017089NL.01001001.xml 1.4.2017 NL Publicatieblad van de Europese Unie L 89/10 BESLUIT (GBVB) 2017/621 VAN DE RAAD van 31 maart 2017 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld ( 1 ) . (2) De Raad heeft op 31 maart 2016 Besluit (GBVB) 2016/478 vastgesteld ( 2 ) . (3) Gezien de ernst van de situatie in Libië is de Raad van oordeel dat de beperkende maatregelen tegen drie personen moeten worden verlengd voor een verdere periode van zes maanden. (4) Besluit (GBVB) 2015/1333 moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 17 van Besluit (GBVB) 2015/1333 worden de leden 3 en 4 vervangen door: „3.   De maatregelen bedoeld in artikel 8, lid 2, gelden met betrekking tot de vermeldingen 16, 17 en 18 in bijlage II tot en met 2 oktober 2017. 4.   De maatregelen bedoeld in artikel 9, lid 2, gelden met betrekking tot de vermeldingen 21, 22 en 23 in bijlage IV tot en met 2 oktober 2017.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 31 maart 2017. Voor de Raad De voorzitter L. GRECH ( 1 ) Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( PB L 206 van 1.8.2015, blz. 34 ). ( 2 ) Besluit (GBVB) 2016/478 van de Raad van 31 maart 2016 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië ( PB L 85 van 1.4.2016, blz. 48 ).",
  "source": "EUR LEX"
}