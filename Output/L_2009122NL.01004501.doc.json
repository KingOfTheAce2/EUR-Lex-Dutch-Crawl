{
  "url": "http://www.w3.org/1999/xhtml\">",
  "content": "L_2009122NL.01004501.xml 16.5.2009 NL Publicatieblad van de Europese Unie L 122/45 BESLUIT VAN DE COMMISSIE van 15 mei 2009 betreffende de benoeming van drie leden van de werkgroep voor de beoordeling van adviezen over verslaggevingsstandaarden, ingesteld bij Besluit 2006/505/EG tot oprichting van een werkgroep voor de beoordeling van adviezen over verslaggevingsstandaarden om de Commissie van advies te dienen over de objectiviteit en neutraliteit van de adviezen van de European Financial Reporting Advisory Group (EFRAG) (2009/386/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 2006/505/EG van de Commissie van 14 juli 2006 tot oprichting van een werkgroep voor de beoordeling van adviezen over verslaggevingsstandaarden om de Commissie van advies te dienen over de objectiviteit en neutraliteit van de adviezen van de European Financial Reporting Advisory Group (EFRAG) ( 1 ) , en met name op artikel 3, Overwegende hetgeen volgt: (1) Overeenkomstig artikel 3 van Besluit 2006/505/EG benoemt de Commissie de ten hoogste zeven leden van de werkgroep voor de beoordeling van adviezen over verslaggevingsstandaarden onder onafhankelijke deskundigen wier beroepservaring en kennis op verslaggevingsgebied, en met name ten aanzien van aangelegenheden op het gebied van de financiële verslaggeving, op communautair niveau algemeen zijn erkend. (2) Bij Besluit 2007/73/EG ( 2 ) heeft de Commissie op 8 februari 2007 de zeven leden van de werkgroep voor de beoordeling van adviezen over verslaggevingsstandaarden benoemd voor een hernieuwbare ambtstermijn van drie jaar. Met het oog op een ordelijk verloop van de wisseling van groepsleden kan de groep besluiten tot een gedeeltelijke vervanging van de leden in groepen van twee of drie. De groep heeft besloten om in 2009 drie leden te vervangen, BESLUIT: Artikel 1 Hierbij benoemt de Commissie drie leden van de werkgroep voor de beoordeling van adviezen over verslaggevingsstandaarden. De namen van de betrokken personen zijn vermeld in de bijlage. Artikel 2 Dit besluit treedt in werking op de dag van zijn bekendmaking in het Publicatieblad van de Europese Unie . Gedaan te Brussel, 15 mei 2009. Voor de Commissie Charlie Mc CREEVY Lid van de Commissie ( 1 ) PB L 199 van 21.7.2006, blz. 33 . ( 2 ) PB L 32 van 6.2.2007, blz. 181 . BIJLAGE LEDENLIJST Rien VAN HOEPEN Bernard RAFFOURNIER Mari PAANANEN",
  "source": "EUR LEX"
}