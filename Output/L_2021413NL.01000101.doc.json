{
  "url": "http://www.w3.org/1999/xhtml\"><!--",
  "content": "L_2021413NL.01000101.xml 19.11.2021 NL Publicatieblad van de Europese Unie L 413/1 BESLUIT (EU) 2021/2018 VAN DE RAAD van 15 november 2021 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Banc Ceannais na hÉireann/de Central Bank of Ireland DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 29 september 2021 aan de Raad van de Europese Unie betreffende de externe accountants van de Central Bank of Ireland (ECB/2021/44) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, dienen te worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) In 2016 heeft Banc Ceannais na hÉireannde Central Bank of Ireland Mazars geselecteerd als haar externe accountant voor de boekjaren 2016 tot en met 2020. (3) Het mandaat van de huidige externe accountant van Banc Ceannais na hÉireannde Central Bank of Ireland, Mazars, is na de audit van het boekjaar 2020 verstreken. Het is derhalve noodzakelijk om met ingang van de boekjaren 2021 en 2022 externe accountants te benoemen. (4) Banc Ceannais na hÉireann/de Central Bank of Ireland is voornemens het mandaat van Mazars te verlengen voor de boekjaren 2021 en 2022. (5) De Raad van bestuur van de ECB heeft aanbevolen om Mazars te benoemen tot de externe accountant van Banc Ceannais na hÉireann/de Central Bank of Ireland voor de boekjaren 2021 tot en met 2022. (6) Ingevolge de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 1, lid 5, van Besluit 1999/70/EG wordt vervangen door: “5.   Mazars wordt aanvaard als externe accountant van Banc Ceannais na hÉireann/de Central Bank of Ireland voor de boekjaren 2021 tot en met 2022.”. Artikel 2 Dit besluit wordt van kracht op de datum van kennisgeving. Artikel 3 Dit besluit is gericht tot de Europese Centrale Bank. Gedaan te Brussels, 15 november 2021. Voor de Raad De voorzitter J. PODGORŠEK ( 1 ) PB C 403 van 6.10.2021, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}