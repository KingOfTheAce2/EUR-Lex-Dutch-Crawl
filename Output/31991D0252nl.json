{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0252:NL:HTML\">",
  "content": "EUR-Lex - 31991D0252 - NL Avis juridique important | 31991D0252 91/252/EEG: Besluit van de Raad van 14 mei 1991 houdende uitbreiding tot Tsjechoslowakije, Bulgarije en Roemenië van Besluit 90/62/EEG waarbij de Gemeenschap zich jegens de Europese Investeringsbank garant stelt voor verliezen op leningen voor projecten in Hongarije en Polen Publicatieblad Nr. L 123 van 18/05/1991 blz. 0044 - 0044 Bijzondere uitgave in het Fins: Hoofdstuk 1 Deel 2 blz. 0137 Bijzondere uitgave in het Zweeds: Hoofdstuk 1 Deel 2 blz. 0137 BESLUIT VAN DE RAAD  van 14 mei 1991  houdende uitbreiding tot Tsjechoslowakije, Bulgarije en Roemenië van Besluit 90/62/EEG waarbij de Gemeenschap zich jegens de Europese Investeringsbank garant stelt voor verliezen op leningen voor projecten in  Hongarije en Polen  ( 91/252/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 235, Gezien het voorstel van de Commissie ( 1 ), Gezien het advies van het Europese Parlement ( 2 ), Overwegende dat door de Europese Raad op 28 april 1990 werd overeengekomen dat de actie in het kader van de Groep van 24 tot andere Midden - en Oosteuropese landen dient te worden uitgebreid; Overwegende dat de ministers van de Groep van 24 in hun vergadering op 4 juli 1990 hun instemming hebben betuigd met het actieplan van de Commissie waarbij onder meer wordt beoogd dat door de Europese Investeringsbank, hierna  \"Bank\" te noemen, leningen  worden verstrekt; Overwegende dat de reeds bij Besluit 90/62/EEG ( 3 ) voor leningen van de Bank voor projecten in Polen en Hongarije tot stand gebrachte regelingen thans ook dienen te worden toegepast op projecten, met name op het gebied van de infrastructuur, die in  Tsjechoslowakije, Bulgarije en Roemenië zullen worden uitgevoerd; Overwegende dat de Raad de Bank heeft verzocht onder de garantie die het onderhavige besluit biedt, leningen te verstrekken voor projecten in Tsjechoslowakije, Bulgarije en Roemenië; dat de Bank daarin heeft toegestemd; Overwegende dat Besluit 90/62/EEG dienovereenkomstig moet worden gewijzigd, BESLUIT :  Enig artikel  Besluit 90/62/EEG wordt als volgt gewijzigd : - de woorden  \"Hongarije en Polen\" worden telkens vervangen door de woorden  \"Hongarije, Polen, Tsjechoslowakije, Bulgarije en Roemenië\"; - de woorden  \"de twee landen\" worden telkens vervangen door de woorden  \"de vijf landen \". Gedaan te Brussel, 14 mei 1991 . Voor de Raad De Voorzitter J . F . POOS  ( 1 ) PB nr . C 242 van 27. 9 . 1990, blz . 15 . ( 2 ) PB nr . C 72 van 18 . 3 . 1991 . ( 3 ) PB nr . L 42 van 16 . 2 . 1990, blz . 68 .",
  "source": "EUR LEX"
}