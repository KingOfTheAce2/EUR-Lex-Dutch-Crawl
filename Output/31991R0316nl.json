{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R0316:NL:HTML\">",
  "content": "EUR-Lex - 31991R0316 - NL Avis juridique important | 31991R0316 Verordening (EEG) nr. 316/91 van de Commissie van 7 februari 1991 houdende indeling van bepaalde goederen in de gecombineerde nomenclatuur Publicatieblad Nr. L 037 van 09/02/1991 blz. 0025 - 0026 Bijzondere uitgave in het Fins: Hoofdstuk 2 Deel 8 blz. 0003 Bijzondere uitgave in het Zweeds: Hoofdstuk 2 Deel 8 blz. 0003 VERORDENING ( EEG ) Nr . 316/91 VAN DE COMMISSIE  van 7 februari 1991  houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 2658/87 van de Raad van 23 juli 1987 met betrekking tot de tarief - en statistieknomenclatuur en het gemeenschappelijk douanetarief ( 1 ), laatstelijk gewijzigd bij Verordening ( EEG ) nr . 53/91 ( 2 ), inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening  opgenomen goederen; Overwegende dat bij Verordening ( EEG ) nr . 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief - of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening, omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond  van de motiveringen opgenomen in kolom 3; Overwegende dat de in deze verordening vervatte maatregelen in overeenstemming zijn met het advies van het Comité nomenclatuur, HEEFT DE VOLGENDE VERORDENING VASTGESTELD :    Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel .  Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen .   Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 februari 1991 . Voor de Commissie Christiane SCRIVENER Lid van de Commissie   ( 1 ) PB nr . L 256 van 7 . 9 . 1987, blz . 1 . ( 2 ) PB nr . L 7 van 10 . 1 . 1991, blz . 14 . BIJLAGE Omschrijving van de goederen  Indeling GN-code  Motivering      ( 1 )  ( 2 )  ( 3 )      1 . Geraspte kaas die als gevolg van het hoge vochtgehalte en de omstandigheden waaronder hij werd vervoerd of verpakt ( verpakking onder gedeeltelijk vacuuem ) geheel  of gedeeltelijk klonterig is geworden .  0406 20 90  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 0406, 0406 20 en 0406 20 90  2 .  Gepasteuriseerde, witte pasteuze massa,  \"creamed coconut\" genoemd, verkregen door het fijnmalen van vruchtvlees van de kokosnoot, in onmiddellijke verpakkingen met een netto-inhoud van 200 g en in het algemeen bestemd voor gebruik in de keuken, voor de  bereiding van sausen, enz .  2008 19 90  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 2008, 2008 19 en 2008 19 90 . De indeling in hoofdstuk 8 is uitgesloten door het pasteuriseren ( zie de GS-toelichtingen op post 2008, eerste alinea ). Voorts is de indeling onder post 1106 uitgesloten vanwege de vorm van een pasta ( zie de toelichtingen op de onderverdelingen 2008 11  10 t/m 2008 19 90 )  3 . Produkt uitsluitend verkregen door verethering van zetmeel met epichloorhydrine en natriummonochlooracetaat in aanwezigheid van natriumhydroxyde, met de volgende kenmerken :  3505 10 50  De indeling is vastgesteld op basis van de  algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 3505, 3505 10 en 3505 10 50 .  - voorkomen  wit, korrelig poeder    - droge stof  92,8 gewichtspercenten    - as ( 600 °C )  15,1  gewichtspercenten    waarin aangetoond  natrium - en chloorionen    - oplosbaarheid  lost op in water, waarbij een lichte vertroebeling optreedt en zwelt sterk    - pH-waarde van de oplossing  11,6    - microscopisch beeld  soort zetmeel niet herkenbaar     - joodproef  donkerblauw    - onderzoek naar zetmeelether ( papierchromatografie )  positief    - IR-spectrum  banden van carboxymethyl-groepen herkenbaar",
  "source": "EUR LEX"
}