{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y1231(02):NL:HTML\">",
  "content": "EUR-Lex - 31986Y1231(02) - NL Avis juridique important | 31986Y1231(02) Resolutie van de Raad van 22 december 1986 betreffende een betere geografische en seizoenspreiding van het toerisme Publicatieblad Nr. C 340 van 31/12/1986 blz. 0001 - 0002 <(BLK0)LA  ORG=\"CCF\">NL</(BLK0)LA>RESOLUTIE VAN DE RAAD van 22 december 1986 betreffende een betere  geografische en seizoenspreiding van het toerisme (86/C 340/01) DE RAAD VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gezien het voorstel van de Commisie  (1), Gezien het advies van het Europese Parlement  (2), Gezien het advies van het Economisch en Sociaal Comité  (3), Overwegende dat de Raad in zijn resolutie van 10 april 1984 betreffende een communautair beleid  voor het toerisme  (4) de Commissie verzoekt hem voorstellen te doen om met name het toerisme  binnen de Gemeenschap te vergemakkelijken; Overwegende dat het toerisme bijzondere aandacht verdient van de Lid-Staten en de Instellingen van  de Gemeenschap wegens zijn rol in de economie van de Lid-Staten en zijn invloed op de toenadering  tussen de volkeren van Europa; Overwegende dat het toerisme grotendeels afhangt van de aanwending van de natuurlijke en culturele  rijkdommen van de landen om bezoekers aan te trekken; dat de ministers die verantwoordelijk zijn  voor culturele aangelegenheden, in het kader van de Raad bijeen, in hun resolutie van 17 februari  1986 inzake de vaststelling van transnationale culturele routes  (5), reeds blijk hebben gegeven  van hun belangstelling voor het gebruik van de culturele rijkdommen; Overwegende dat het seizoengebonden karakter van de toeristische activiteiten problemen met zich  brengt en met name in bepaalde perioden leidt tot onderbenutting en verzadiging van de  infrastructuur en de diensten op het gebied van het toerisme; Overwegende dat spreiding van de toeristische activiteiten in de tijd en in de ruimte het  doeltreffendste middel is om de opvang en de doorreis van toeristen te vergemakkelijken; dat  spreiding vooral van belang is vanuit sociaal oogpunt en vanuit het oogpunt van de werkgelegenheid,  het milieu, het vervoer en de verkeersveiligheid, en een beter gebruik van de capaciteit, de  infrastructuur en de diensten op het gebied van het toerisme; Overwegende dat deze spreiding van de toeristische activiteiten zou kunnen worden bevorderd door  stimulering van de ontwikkeling van gebieden met toeristische attracties die nog niet geëxploiteerd  worden; Verklaart vastbesloten te zijn alles in het werk te stellen voor een betere  geografische en seizoenspreiding van de toeristische activiteiten in de Gemeenschap, Verzoekt de Lid-Staten  : - een verlenging van het toeristenseizoen, een betere spreiding van de vakanties en  reclamecampagnes ter bevordering van die spreiding te stimuleren. - in het eerste kwartaal van ieder jaar de Commissie een balans van de gevoerde acties te doen  toekomen, zodat zij de interessantste ervaringen bekend kan maken; Verzoekt de Lid-Staten bijzondere aandacht te besteden aan de ontwikkeling van gebieden of plaatsen  met toeristische mogelijkheden die onvoldoende geëxploiteerd worden, om zo alternatieve reisdoelen  voor de toerist te scheppen; Verzoekt de Lid-Staten de data van de schoolvakanties en zo mogelijk gegevens over de te verwachten  verkeersdrukte, met name de kansen op verzadiging van de wegeninfrastructuur aan de Commissie op te  geven zodat deze op passende wijze door de Commissie kunnen worden verspreid; Verzoekt de Lid-Staten om met het oog op een betere seizoen- en geografische spreiding van het  toerisme onderling en met de Commissie samen te werken. (1) PB nr. C 114 van 15. 5. 1986, blz. 8. (2) Advies uitgebracht op 12 december 1986 (nog niet verschenen in het Publikatieblad). (3) Advies uitgebracht op 17 september 1986 (nog niet verschenen in het Publikatieblad). (4) PB nr. C 115 van 30. 4. 1984, blz. 1. (5) PB nr. C 44 van 26. 2. 1986, blz. 2.",
  "source": "EUR LEX"
}