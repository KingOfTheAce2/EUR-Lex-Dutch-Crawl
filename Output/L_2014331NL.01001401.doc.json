{
  "url": "http://www.w3.org/1999/xhtml\">",
  "content": "L_2014331NL.01001401.xml 18.11.2014 NL Publicatieblad van de Europese Unie L 331/14 VERORDENING (EU) Nr. 1229/2014 VAN DE COMMISSIE van 17 november 2014 tot weigering van een vergunning voor bepaalde gezondheidsclaims voor levensmiddelen die niet over ziekterisicobeperking en de ontwikkeling en de gezondheid van kinderen gaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1924/2006 van het Europees Parlement en de Raad van 20 december 2006 inzake voedings- en gezondheidsclaims voor levensmiddelen ( 1 ) , en met name artikel 18, lid 5, Overwegende hetgeen volgt: (1) Krachtens Verordening (EG) nr. 1924/2006 zijn gezondheidsclaims voor levensmiddelen verboden, tenzij de Commissie daarvoor overeenkomstig die verordening een vergunning heeft verleend en zij zijn opgenomen in een lijst van toegestane claims. (2) In Verordening (EG) nr. 1924/2006 wordt eveneens bepaald dat aanvragen voor een vergunning voor een gezondheidsclaim door exploitanten van levensmiddelenbedrijven bij de bevoegde nationale autoriteit van een lidstaat kunnen worden ingediend. De nationale bevoegde autoriteit moet geldige aanvragen doorsturen naar de Europese Autoriteit voor voedselveiligheid (EFSA) voor een wetenschappelijke beoordeling en naar de Commissie en de lidstaten ter informatie. (3) De EFSA moet een advies uitbrengen over de desbetreffende gezondheidsclaim. (4) De Commissie moet bij haar besluit over de verlening van een vergunning voor gezondheidsclaims rekening houden met het advies van de EFSA. (5) Ingevolge een aanvraag van Italsur s.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van zwarte boerenkool, driekleurige snijbiet, tweekleurige spinazie en blauwe savooikool en de bescherming van bloedlipiden tegen oxidatieschade (vraag nr. EFSA-Q-2013-00574) ( 2 ) . De door de aanvrager voorgestelde claim luidde als volgt: „draagt bij tot de bescherming van bloedlipiden tegen oxidatieschade”. (6) Op 30 oktober 2013 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van zwarte boerenkool, driekleurige snijbiet, tweekleurige spinazie en blauwe savooikool en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (7) Ingevolge een aanvraag van Italsur s.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet en de bescherming van bloedlipiden tegen oxidatieschade (vraag nr. EFSA-Q-2013-00575) ( 3 ) . De door de aanvrager voorgestelde claim luidde als volgt: „draagt bij tot de bescherming van bloedlipiden tegen oxidatieschade”. (8) Op 30 oktober 2013 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (9) Ingevolge een aanvraag van Italsur s.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van zwarte boerenkool, driekleurige snijbiet, tweekleurige spinazie en blauwe savooikool en de instandhouding van een normale concentratie LDL-cholesterol in het bloed (vraag nr. EFSA-Q-2013-00576) ( 4 ) . De door de aanvrager voorgestelde claim luidde als volgt: „handhaaft een normale concentratie van cholesterol in het bloed”. (10) Op 30 oktober 2013 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van zwarte boerenkool, driekleurige snijbiet, tweekleurige spinazie en blauwe savooikool en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (11) Ingevolge een aanvraag van Italsur s.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet en de instandhouding van een normale concentratie LDL-cholesterol in het bloed (vraag nr. EFSA-Q-2013-00579) ( 5 ) . De door de aanvrager voorgestelde claim luidde als volgt: „handhaaft een normale concentratie van cholesterol in het bloed”. (12) Op 30 oktober 2013 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (13) Ingevolge een aanvraag van Omikron Italia S.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van diosmine, troxerutine en hesperidine en de instandhouding van een normale veneus-capillaire doorlaatbaarheid (vraag nr. EFSA-Q-2013-00353) ( 6 ) . De door de aanvrager voorgestelde claim luidde als volgt: „het flavonoïdenmengsel van 300 mg diosmine, 300 mg troxerutine en 100 mg hesperidine levert een nuttige bijdrage tot de instandhouding van de fysiologische veneus-capillaire doorlaatbaarheid”. (14) Op 13 januari 2014 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van diosmine, troxerutine en hesperidine en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (15) Ingevolge een aanvraag van Omikron Italia S.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van een combinatie van diosmine, troxerutine and hesperidine en de instandhouding van een normale veneuze tonus (vraag nr. EFSA-Q-2013-00354) ( 7 ) . De door de aanvrager voorgestelde claim luidde als volgt: „het flavonoïdenmengsel van 300 mg diosmine, 300 mg troxerutine en 100 mg hesperidine levert een nuttige bijdrage tot de instandhouding van de fysiologische veneuze tonus”. (16) Op 13 januari 2014 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van een combinatie van diosmine, troxerutine en hesperidine en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (17) Ingevolge een aanvraag van Italsur s.r.l. die werd ingediend overeenkomstig artikel 13, lid 5, van Verordening (EG) nr. 1924/2006, moest de EFSA een advies uitbrengen over een gezondheidsclaim met betrekking tot de effecten van de gerstesoep „Orzotto” en de bescherming van bloedlipiden tegen oxidatieschade (vraag nr. EFSA-Q-2013-00578) ( 8 ) . De door de aanvrager voorgestelde claim luidde als volgt: „draagt bij tot de bescherming van bloedlipiden tegen oxidatieschade”. (18) Op 10 januari 2014 hebben de Commissie en de lidstaten het wetenschappelijke advies van de EFSA ontvangen, waarin op grond van de verstrekte gegevens werd geconcludeerd dat geen oorzakelijk verband was vastgesteld tussen de consumptie van de gerstesoep „Orzotto” en het geclaimde effect. Aangezien de claim niet voldoet aan de voorschriften van Verordening (EG) nr. 1924/2006, mag hij bijgevolg niet worden toegestaan. (19) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde gezondheidsclaims worden niet opgenomen in de EU-lijst van toegestane claims als bedoeld in artikel 13, lid 3, van Verordening (EG) nr. 1924/2006. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 november 2014. Voor de Commissie De voorzitter Jean-Claude JUNCKER ( 1 ) PB L 404 van 30.12.2006, blz. 9 . ( 2 ) EFSA Journal 2013; 11(10):3413. ( 3 ) EFSA Journal 2013; 11(10):3414. ( 4 ) EFSA Journal 2013; 11(10):3415. ( 5 ) EFSA Journal 2013; 11(10):3416. ( 6 ) EFSA Journal 2014; 12(1):3511. ( 7 ) EFSA Journal 2014; 12(1):3512. ( 8 ) EFSA Journal 2014; 12(1):3519. BIJLAGE Afgewezen gezondheidsclaims Aanvraag — Toepasselijke bepalingen van Verordening (EG) nr. 1924/2006 Nutriënt, stof, levensmiddel of levensmiddelencategorie Claim Referentie EFSA-advies Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van zwarte boerenkool, driekleurige snijbiet, tweekleurige spinazie en blauwe savooikool Draagt bij tot de bescherming van bloedlipiden tegen oxidatieschade Q-2013-00574 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet Draagt bij tot de bescherming van bloedlipiden tegen oxidatieschade Q-2013-00575 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van zwarte boerenkool, driekleurige snijbiet, tweekleurige spinazie en blauwe savooikool Handhaaft een normale concentratie van cholesterol in het bloed Q-2013-00576 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van rode spinazie, groene spinazie, rode cichorei, groene cichorei, groene bladsnijbiet, rode bladsnijbiet, rode snijbiet, gele snijbiet en witte snijbiet Handhaaft een normale concentratie van cholesterol in het bloed Q-2013-00579 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van diosmine, troxerutine en hesperidine Het flavonoïdenmengsel van 300 mg diosmine, 300 mg troxerutine en 100 mg hesperidine levert een nuttige bijdrage tot de instandhouding van de fysiologische veneus-capillaire doorlaatbaarheid Q-2013-00353 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Een combinatie van diosmine, troxerutine en hesperidine Het flavonoïdenmengsel van 300 mg diosmine, 300 mg troxerutine en 100 mg hesperidine levert een nuttige bijdrage tot de instandhouding van de fysiologische veneuze tonus Q-2013-00354 Gezondheidsclaim overeenkomstig artikel 13, lid 5, die is gebaseerd op nieuw wetenschappelijk bewijs en/of die een verzoek om bescherming van door eigendomsrechten beschermde gegevens inhoudt Gerstesoep „Orzotto” Draagt bij tot de bescherming van bloedlipiden tegen oxidatieschade Q-2013-00578",
  "source": "EUR LEX"
}