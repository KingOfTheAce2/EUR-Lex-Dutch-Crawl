{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1181:NL:HTML\">",
  "content": "EUR-Lex - 31993R1181 - NL Avis juridique important | 31993R1181 Verordening (EEG) nr. 1181/93 van de Commissie van 14 mei 1993 tot afwijking van de Verordeningen (EEG) nr. 1423/92, (EEG) nr. 278/93 en (EEG) nr. 1562/85 in verband met de toepassing van de gemeenschappelijke prijzen in Portugal Publicatieblad Nr. L 120 van 15/05/1993 blz. 0018 - 0019 Bijzondere uitgave in het Fins: Hoofdstuk 3 Deel 49 blz. 0206 Bijzondere uitgave in het Zweeds: Hoofdstuk 3 Deel 49 blz. 0206 VERORDENING (EEG) Nr. 1181/93 VAN DE COMMISSIE van 14 mei 1993 tot afwijking van de Verordeningen (EEG) nr. 1423/92, (EEG) nr. 278/93 en (EEG) nr. 1562/85 in verband met de toepassing van de gemeenschappelijke prijzen in Portugal DE  COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1035/77 van de Raad van 17 mei 1977 houdende bijzondere maatregelen voor de verbetering van de afzet van op basis van citroenen verwerkte produkten (1), laatstelijk gewijzigd bij Verordening (EEG) nr. 1199/90 (2), en met  name op artikel 3, Gelet op Verordening (EEG) nr. 2601/69 van de Raad van 18 december 1969 betreffende bijzondere maatregelen om de verwerking van mandarijnen, satsuma's, clementines en sinaasappelen te stimuleren (3), laatstelijk gewijzigd bij Verordening (EEG) nr.  3848/89 (4), en met name op artikel 2, lid 3, en artikel 3, lid 2, Overwegende enerzijds, dat bij Verordening (EEG) nr. 1423/92 van de Commissie (5) voor het verkoopseizoen 1992/1993 de minimumaankoopprijs voor citroenen en het bedrag van de financiële vergoeding na verwerking daarvan zijn vastgesteld, en, anderzijds,  dat bij Verordening (EEG) nr. 278/93 van de Commissie (6) de minimumaankoopprijs van voor verwerking geleverde sinaasappelen en het bedrag van de financiële vergoeding na verwerking ervan tot het einde van het verkoopseizoen 1992/1993 zijn vastgesteld; Overwegende dat bij Verordening (EEG) nr. 742/93 van de Raad (7) is bepaald dat met ingang van 1 april 1993 in Portugal de gemeenschappelijke basisprijzen en aankoopprijzen gelden; dat de bij de Verordeningen (EEG) nr. 1423/92 en (EEG) nr. 278/93  vastgestelde minimumaankoopprijzen en financiële vergoedingen dienovereenkomstig aanpassing behoeven; dat vóór 1 april 1993 gesloten en op 31 maart 1993 nog niet uitgevoerde contracten eveneens aan deze nieuwe situatie dienen te worden aangepast en dat  aan het einde van het verkoopseizoen 1992/1993 moet worden afgeweken van het bepaalde in de artikelen 13 en 20 van Verordening (EEG) nr. 1562/85 van de Commissie (8), laatstelijk gewijzigd bij Verordening (EEG) nr. 2643/91 (9); Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 Met ingang van 1 april 1993 gelden in Portugal voor, respectievelijk, citroenen en sinaasappelen: - de in artikel 1 van Verordening (EEG) nr. 1432/92 vastgestelde minimumprijs en de in artikel 2 van die verordening vastgestelde financiële vergoeding, - de in artikel 1 van Verordening (EEG) nr. 278/93 vastgestelde minimumprijs en de in artikel 2 van die verordening vastgestelde financiële vergoeding, die in de overige Lid-Staten van toepassing zijn. Artikel 2 De door de betrokken Lid-Staten aangewezen bevoegde instanties zien erop toe dat de minimumprijs in de vóór 1 april 1993 gesloten en op 31 maart 1993 nog niet uitgevoerde contracten overeenkomstig de bepalingen van artikel 1 wordt aangepast. Artikel 3 In de in artikel 13, lid 1, van Verordening (EEG) nr. 1562/85 bedoelde aanvraag om toekenning van de financiële vergoeding en in de door de Lid-Staten overeenkomstig artikel 20 van die verordening toe te zenden mededelingen worden de vóór 1  april 1993 en de na die datum aan de industrie geleverde hoeveelheden afzonderlijk vermeld. Artikel 4 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 april 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 14 mei 1993. Voor de Commissie René STEICHEN Lid van de Commissie (1) PB nr. L 125 van 19. 5. 1977, blz. 3. (2) PB nr. L 119 van 11. 5. 1990, blz. 61. (3) PB nr. L 324 van 27. 12. 1969, blz. 21. (4) PB nr. L 374 van 22. 12. 1989, blz. 6. (5) PB nr. L 148 van 29. 5. 1992, blz. 21. (6) PB nr. L 33 van 9. 2. 1993, blz. 8. (7) PB nr. L 77 van 31. 3. 1993, blz. 8. (8) PB nr. L 152 van 11. 6. 1985, blz. 5. (9) PB nr. L 247 van 5. 9. 1991, blz. 21.",
  "source": "EUR LEX"
}