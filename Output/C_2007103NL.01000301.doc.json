{
  "url": "http://www.w3.org/1999/xhtml\">",
  "content": "C_2007103NL.01000301.xml 8.5.2007 NL Publicatieblad van de Europese Unie C 103/3 AANBEVELING VAN DE RAAD van 19 maart 2007 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (8e EOF) voor het begrotingsjaar 2005 (2007/C 103/03) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op de vierde ACS-EG-Overeenkomst, ondertekend te Lomé op 15 december 1989 ( 1 ) , gewijzigd bij de op 4 november 1995 te Mauritius ondertekende overeenkomst ( 2 ) , Gelet op het Intern Akkoord betreffende de financiering en het beheer van de steun van de Gemeenschap in het kader van het tweede financiële protocol bij de ACS-EG-Overeenkomst ( 3 ) waarbij, onder andere, een achtste Europees Ontwikkelingsfonds (8e EOF) werd ingesteld, inzonderheid op artikel 33, lid 3, Gelet op het Financieel Reglement van 16 juni 1998 van toepassing op de samenwerking inzake de ontwikkelingsfinanciering krachtens de vierde ACS-EG-Overeenkomst ( 4 ) , inzonderheid op de artikelen 66 tot en met 74, Na onderzoek van de jaarrekening en de balans betreffende de verrichtingen van het 8e EOF, die op 31 december 2005 zijn vastgesteld, alsmede van het verslag van de Rekenkamer over het begrotingsjaar 2005, waaraan de antwoorden van de Commissie zijn gehecht ( 5 ) , Overwegende hetgeen volgt: (1) Krachtens artikel 33, lid 3, van het Intern Akkoord wordt aan de Commissie voor het financiële beheer van het 8e EOF kwijting verleend door het Europees Parlement op aanbeveling van de Raad. (2) De uitvoering van de verrichtingen van het 8e EOF door de Commissie gedurende het begrotingsjaar 2005 is over het geheel genomen bevredigend geweest. BEVEELT het Europees Parlement AAN de Commissie kwijting te verlenen voor de uitvoering van de verrichtingen van het 8e EOF voor het begrotingsjaar 2005. Gedaan te Brussel, 19 maart 2007 Voor de Raad De voorzitter H. SEEHOFER ( 1 ) PB L 229 van 17.8.1991, blz. 3 . ( 2 ) PB L 156 van 29.5.1998, blz. 3 . ( 3 ) PB L 156 van 29.5.1998, blz. 108 . ( 4 ) PB L 191 van 7.7.1998, blz. 53 . ( 5 ) PB C 263 van 31.10.2006, blz. 205 .",
  "source": "EUR LEX"
}