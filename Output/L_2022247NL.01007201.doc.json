{
  "url": "http://www.w3.org/1999/xhtml\"><!--",
  "content": "L_2022247NL.01007201.xml 23.9.2022 NL Publicatieblad van de Europese Unie L 247/72 BESLUIT (EU) 2022/1640 VAN DE RAAD van 20 september 2022 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van De Nederlandsche Bank DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 27 juli 2022 aan de Raad van de Europese Unie betreffende de externe accountants van De Nederlandsche Bank (ECB/2022/27) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die door de Raad van bestuur van de ECB worden aanbevolen en door de Raad van de Europese Unie worden aanvaard. (2) De Nederlandsche Bank heeft in 2018 KPMG Accountants N.V. als externe accountant geselecteerd voor de boekjaren 2019 tot en met 2022, met de mogelijkheid tot verlenging van het mandaat tot en met het boekjaar 2025 ( 2 ) . (3) Het mandaat van KPMG Accountants N.V. als huidige externe accountant van De Nederlandsche Bank verstrijkt na de audit van het boekjaar 2022. Het is derhalve noodzakelijk een externe accountant voor het boekjaar 2023 en daarna te benoemen. (4) De Nederlandsche Bank is voornemens het mandaat van KPMG Accountants N.V. te verlengen tot en met het boekjaar 2025. De contractuele afspraken tussen De Nederlandsche Bank en KPMG Accountants N.V. maken deze verlenging mogelijk. (5) De Raad van bestuur van de ECB heeft aanbevolen om KPMG Accountants N.V. tot externe accountants van De Nederlandsche Bank te benoemen voor de boekjaren 2023 tot en met 2025. (6) Ingevolge de aanbeveling van de Raad van bestuur van de ECB moet Besluit 1999/70/EG van de Raad ( 3 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 8 vervangen door: “8.   KPMG Accountants N.V. wordt aanvaard als externe accountant van De Nederlandsche Bank voor de boekjaren 2023 tot en met 2025.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de Europese Centrale Bank. Gedaan te Brussel, 20 september 2022. Voor de Raad De voorzitter M. BEK ( 1 ) PB C 297 van 4.8.2022, blz. 1 . ( 2 ) Aanbeveling ECB/2018/25 van de Europese Centrale Bank van 19 oktober 2018 aan de Raad van de Europese Unie betreffende de externe accountants van De Nederlandsche Bank ( PB C 394 van 30.10.2018, blz. 1 ). ( 3 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}