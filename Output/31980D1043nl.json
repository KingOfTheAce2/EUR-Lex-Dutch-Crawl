{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1043:NL:HTML\">",
  "content": "EUR-Lex - 31980D1043 - NL Avis juridique important | 31980D1043 80/1043/Euratom: Beschikking van de Raad van 11 november 1980 tot wijziging van Beschikking 75/328/Euratom inzake de oprichting van de Gemeenschappelijke Onderneming ,,Schnell-Brüter-Kernkraftwerksgesellschaft mbH''(SBK) Publicatieblad Nr. L 307 van 18/11/1980 blz. 0025 - 0025 Bijzondere uitgave in het Grieks: Hoofdstuk 08 Deel 2 blz. 0005 Bijzondere uitgave in het Spaans: Hoofdstuk 12 Deel 3 blz. 0286 Bijzondere uitgave in het Portugees: Hoofdstuk 12 Deel 3 blz. 0286 BESCHIKKING VAN DE RAAD  van 11 november 1980  tot wijziging van Beschikking 75/328/Euratom inzake de oprichting van de Gemeenschappelijke Onderneming \"Schnell-Brüter-Kernkraftwerksgesellschaft mbH\" (SBK)  (80/1043/Euratom) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 47, Gezien het voorstel van de Commissie, Overwegende dat de Raad bij Beschikking 75/328/Euratom (1)de \"Schnell-Brüter-Kernkraftwerksgesellschaft mbH\" (SBK) heeft opgericht als Gemeenschappelijke Onderneming; Overwegende dat de SBK om aanpassing van deze beschikking aan de huidige situatie heeft verzocht; Overwegende dat de SBK door deelneming in NERSA, ondernemer van de demonstratiecentrale Super-Phénix, zal kunnen profiteren van de meest recente technische vooruitgang die op dit gebied is verworven; Overwegende dat het dienstig is het doel van de Gemeenschappelijke Onderneming aan te passen aan dat van de vennootschapsovereenkomst van SBK, zoals reeds door de Raad goedgekeurd, HEEFT DE VOLGENDE BESCHIKKING VASTGESTELD: Artikel 1 Artikel 1, tweede alinea, van Beschikking 75/328/Euratom wordt als volgt gelezen: \"Het doel van de vennootschap is door de bouw en de exploitatie te Kalkar van een prototype-kerncentrale met een snelle natriumgekoelde kweekreactor, alsmede door deelneming in energiecentrales welke de bouw en exploitatie van snelle natriumgekoelde kweekreactoren ten doel hebben, de reeks snelle kweekreactoren tot marktrijpheid te ontwikkelen.\". Artikel 2 Deze beschikking is gericht tot de Lid-Staten en de SBK. Gedaan te Brussel, 11 november 1980. Voor de Raad De Voorzitter C. NEY  (1)PB nr. L 152 van 12.6.1975, blz. 8.",
  "source": "EUR LEX"
}