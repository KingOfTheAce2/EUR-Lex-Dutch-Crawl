{
  "url": "http://www.w3.org/1999/xhtml\">",
  "content": "L_2019208NL.01004201.xml 8.8.2019 NL Publicatieblad van de Europese Unie L 208/42 VERORDENING (EU) 2019/1333 VAN DE RAAD van 25 juni 2019 betreffende de toewijzing van vangstmogelijkheden in het kader van het protocol inzake de uitvoering van de partnerschapsovereenkomst inzake duurzame visserij tussen de Europese Unie en de Republiek Gambia DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Overeenkomstig Besluit (EU) 2019/1332 ( 1 ) van de Raad, zijn de partnerschapsovereenkomst inzake duurzame visserij (hierna “de partnerschapsovereenkomst” genoemd) tussen de Europese Unie en de Republiek Gambia en het protocol inzake de uitvoering van de partnerschapsovereenkomst inzake duurzame visserij tussen de Europese Unie en de Republiek Gambia (hierna “het protocol” genoemd) ondertekend op 31 juli 2019. (2) De overeenkomst die tussen de Europese Economische Gemeenschap en de regering van de Republiek Gambia was gesloten voor de visserij voor Gambia ( 2 ) , is op 2 juni 1987 in werking getreden en wordt ingetrokken bij de partnerschapsovereenkomst. (3) Het protocol heeft een looptijd van zes jaar die ingaat op de datum van toepassing ervan. (4) De vangstmogelijkheid waarin het protocol voorziet, moeten voor de looptijd van de toepassing van het protocol worden verdeeld over de lidstaten. (5) Om ervoor te zorgen dat de Unievaartuigen spoedig met hun visserijactiviteiten kunnen starten, is het protocol voorlopig van toepassing met ingang van de datum van ondertekening ervan. Deze verordening moet daarom vanaf diezelfde datum van toepassing zijn, HEEFT DE VOLGENDE VERORDENING VASTGESTELD: Artikel 1 De vangstmogelijkheden die zijn vastgesteld in het kader van het protocol betreffende de uitvoering van de partnerschapsovereenkomst inzake duurzame visserij tussen de Europese Unie en de Republiek Gambia, worden als volgt over de lidstaten verdeeld: a) vaartuigen voor de tonijnvisserij met de zegen: Spanje 16 vaartuigen Frankrijk 12 vaartuigen b) vaartuigen voor de hengelvisserij: Spanje 8 vaartuigen Frankrijk 2 vaartuigen c) diepzeebodemtrawlers: Lidstaat Maximumaantal diepzeebodemtrawlers dat op enigerlei moment actief is Aantal driemaandelijkse vismachtigingen per jaar ( 3 ) In aanhangsel 2b bij de bijlage bij het protocol genoemde doelsoort, in ton Spanje 3 10 625 Griekenland 2 (in twee verschillende kwartalen) 125 Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 31 juli 2019. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 25 juni 2019. Voor de Raad De voorzitter A. ANTON ( 1 ) Besluit (EU) 2019/1332 van de Raad van 25 juni 2019 betreffende de sluiting van een partnerschapsovereenkomst inzake duurzame visserij tussen de Europese Unie en de Republiek Gambia en van het bijbehorende uitvoeringsprotocol inzake de uitvoering van die Partnerovereenkomst (zie bladzijde 1 van dit Publicatieblad). ( 2 ) PB L 146 van 6.6.1987, blz. 3 . ( 3 ) De betrokken lidstaat moet met de Commissie samenwerken in het kader van de coördinatie van het gebruik van driemaandelijkse vismachtigingen.",
  "source": "EUR LEX"
}