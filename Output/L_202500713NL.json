{
  "url": "http://www.w3.org/1999/xhtml\">",
  "content": "L_202500713NL.000101.fmx.xml Publicatieblad van de Europese Unie NL L-serie 2025/713 15.4.2025 UITVOERINGSVERORDENING (EU) 2025/713 VAN DE COMMISSIE van 14 april 2025 tot vermindering van de voor Italië in 2024 beschikbare visserijinspanning wegens overbevissing in het voorgaande jaar DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een controleregeling van de Unie die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 106, leden 1, 2 en 3, Overwegende hetgeen volgt: (1) De visserijinspanningsmogelijkheden voor het jaar 2023 zijn vastgesteld bij Verordening (EU) 2023/195 van de Raad ( 2 ) . (2) De visserijinspanningsmogelijkheden voor het jaar 2024 zijn vastgesteld bij Verordening (EU) 2024/259 van de Raad ( 3 ) . (3) Op grond van artikel 106, lid 1, van Verordening (EG) nr. 1224/2009 moet de Commissie, wanneer zij vaststelt dat een lidstaat de hem toegewezen visserijinspanning heeft overschreden, de toekomstige visserijinspanning van die lidstaat verminderen. (4) In artikel 106, lid 2, van Verordening (EG) nr. 1224/2009 is bepaald dat die verminderingen het daaropvolgende jaar of de daaropvolgende jaren moeten worden doorgevoerd, en wel door toepassing van de desbetreffende in dat lid vermelde vermenigvuldigingsfactoren. (5) Italië heeft de maximale toegestane visserijinspanning die hem voor 2023 was toegewezen voor bodemtrawlers van lengtetype T-10 die in de geografische deelgebieden 12, 13, 14, 15 en 16 van de Algemene Visserijcommissie voor de Middellandse Zee (GFCM) op heek vissen (EFF4/MED4_OTB2) en voor vaartuigen voor de beugvisserij op demersale bestanden die in de geografische deelgebieden 8, 9, 10 en 11 van de GFCM op heek vissen (EFF1/MED2_LL3), overschreden. (6) Daarom moet de in 2024 aan Italië toegewezen visserijinspanning worden verminderd wegens de overbevissing in de betrokken gebieden en visserijen. (7) De visserijinspanning waarover Italië in 2024 beschikt voor bodemtrawlers van lengtetype T-10 die in de geografische deelgebieden 12, 13, 14, 15 en 16 van de GFCM op heek vissen (EFF4/MED4_OTB2), is echter onvoldoende om de vereiste vermindering toe te passen op de visserijinspanning in het betrokken gebied en de betrokken visserij. (8) In artikel 106, lid 3, van Verordening (EG) nr. 1224/2009 is bepaald dat, indien de vermindering niet op de overschreden visserijinspanning kan worden toegepast omdat de lidstaat in kwestie niet of onvoldoende over de desbetreffende visserijinspanning beschikt, de Commissie het daaropvolgende jaar of de daaropvolgende jaren een vermindering kan toepassen op de visserijinspanning die voor die lidstaat in het betrokken geografische gebied beschikbaar is. (9) Daarom moet de vermindering worden toegepast op de visserijinspanning die aan Italië is toegewezen voor bodemtrawlers van lengtetype T-11 die in de geografische deelgebieden 12, 13, 14, 15 en 16 van de GFCM op heek vissen (EFF4/MED4_OTB3). (10) Italië is in kennis gesteld en geraadpleegd over het voornemen van de Commissie om de vermindering toe te passen op deze alternatieve visserijinspanning die in 2024 in het betrokken geografische gebied aan die lidstaat is toegewezen. (11) Er zijn nog verdere actualiseringen of correcties mogelijk indien bij de lopende of de vorige verminderingen fouten, omissies of verkeerde registraties worden geconstateerd in de gegevens over de ingezette visserijinspanning die door Italië worden meegedeeld op grond van artikel 33 van Verordening (EG) nr. 1224/2009, HEEFT DE VOLGENDE VERORDENING VASTGESTELD: Artikel 1 De visserijinspanningsmogelijkheden die voor 2024 in Verordening (EU) 2024/259 zijn vastgesteld, worden overeenkomstig de bijlagen bij de onderhavige verordening verminderd. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 april 2025. Voor de Commissie De voorzitter Ursula VON DER LEYEN ( 1 ) PB L 343 van 22.12.2009, blz. 1 , ELI: http://data.europa.eu/eli/reg/2009/1224/oj . ( 2 ) Verordening (EU) 2023/195 van de Raad van 30 januari 2023 tot vaststelling, voor 2023, van de vangstmogelijkheden voor bepaalde visbestanden en groepen visbestanden in de Middellandse Zee en de Zwarte Zee en tot wijziging van Verordening (EU) 2022/110 wat betreft de vangstmogelijkheden voor 2022 in de Middellandse Zee en de Zwarte Zee ( PB L 28 van 31.1.2023, blz. 220 , ELI: http://data.europa.eu/eli/reg/2023/195/oj ). ( 3 ) Verordening (EU) 2024/259 van de Raad van 10 januari 2024 tot vaststelling, voor 2024, van de vangstmogelijkheden voor bepaalde visbestanden en groepen visbestanden in de Middellandse Zee en de Zwarte Zee ( PB L, 2024/259, 11.1.2024, ELI: http://data.europa.eu/eli/reg/2024/259/oj ). BIJLAGE I VERMINDERING VAN DE VISSERIJINSPANNING VOOR 2024 VOOR HET OVERBEVISTE BESTAND Lidstaat Code visserijinspanningsgroep Bestandsgroep Lengte vaartuig Type vaartuig Initieel voor 2023 toegewezen visserijinspanningsdagen Aangepaste visserijinspanningsdagen voor 2023 ( 1 ) Totaal aantal in 2023 gebruikte visserijinspanningsdagen Benutting inspanningsdagen in 2023 (in %) Overbevissing in 2023 ten opzichte van aangepaste visserijinspanning (aantal dagen) Vermenigvuldigingsfactor ( 2 ) Op de voor 2024 toegewezen visserijinspanning toe te passen vermindering (aantal dagen) ITA EFF1/MED2_LL3 Heek in de geografische deelgebieden 8, 9, 10 en 11 van de GFCM ≥ 18 m en < 24 m Vaartuigen voor de beugvisserij op demersale bestanden 26 26 46 176,92 20 2,0 40 ( 1 ) Inspanning die op grond van de betrokken verordening inzake vangstmogelijkheden voor een lidstaat beschikbaar is, rekening houdend met mogelijke overdrachten van visdagen, uitwisselingen van vangstmogelijkheden overeenkomstig artikel 16, lid 8, van Verordening (EU) nr. 1380/2013 van het Europees Parlement en de Raad van 11 december 2013 inzake het gemeenschappelijk visserijbeleid, tot wijziging van Verordeningen (EG) nr. 1954/2003 en (EG) nr. 1224/2009 van de Raad en tot intrekking van Verordeningen (EG) nr. 2371/2002 en (EG) nr. 639/2004 van de Raad en Besluit 2004/585/EG van de Raad ( PB L 354 van 28.12.2013, blz. 22 , ELI: http://data.europa.eu/eli/reg/2013/1380/oj ), en verminderingen van de vangstmogelijkheden overeenkomstig artikel 106 van Verordening (EG) nr. 1224/2009. ( 2 ) Zoals bepaald in artikel 106, lid 2, van Verordening (EG) nr. 1224/2009. BIJLAGE II OP EEN ALTERNATIEF BESTAND TOE TE PASSEN VERMINDERING VAN DE VISSERIJINSPANNING VOOR 2024 Lidstaat Code visserijinspanningsgroep Bestandsgroep Lengte vaartuig Type vaartuig Initieel voor 2023 toegewezen visserijinspanningsdagen Aangepaste visserijinspanningsdagen voor 2023 ( 1 ) Totaal aantal in 2023 gebruikte visserijinspanningsdagen Benutting inspanningsdagen in 2023 (in %) Overbevissing in 2023 ten opzichte van aangepaste visserijinspanning (aantal dagen) Vermenigvuldigingsfactor ( 2 ) Vermindering die moet worden toegepast op de voor 2024 voor een alternatief bestand toegewezen visserijinspanning (aantal dagen) ITA EFF4/MED4_OTB2 Heek in de geografische deelgebieden 12, 13, 14, 15 en 16 van de GFCM T-10 Bodemtrawlers 188 188 364 193,62 176 2,0 352 Op de volgende bestandsgroep toe te passen vermindering ITA EFF4/MED4_OTB3 Heek in de geografische deelgebieden 12, 13, 14, 15 en 16 van de GFCM T-11 Bodemtrawlers / / / / / / 352 ( 1 ) Inspanning die op grond van de betrokken verordening inzake vangstmogelijkheden voor een lidstaat beschikbaar is, rekening houdend met mogelijke overdrachten van visdagen, uitwisselingen van vangstmogelijkheden overeenkomstig artikel 16, lid 8, van Verordening (EU) nr. 1380/2013, en verminderingen van de vangstmogelijkheden overeenkomstig artikel 106 van Verordening (EG) nr. 1224/2009. ( 2 ) Zoals bepaald in artikel 106, lid 2, van Verordening (EG) nr. 1224/2009. ELI: http://data.europa.eu/eli/reg_impl/2025/713/oj ISSN 1977-0758 (electronic edition)",
  "source": "EUR LEX"
}