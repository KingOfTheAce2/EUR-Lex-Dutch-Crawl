{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1827:NL:HTML\">",
  "content": "EUR-Lex - 31993R1827 - NL Avis juridique important | 31993R1827 Verordening (EEG) nr. 1827/93 van de Commissie van 8 juli 1993 tot wijziging van Verordening (EEG) nr. 936/93 wat betreft de termijn voor de betaling van de bijzondere en tijdelijke compensatie voor zendingen van groenten en fruit van oorsprong uit Griekenland Publicatieblad Nr. L 167 van 09/07/1993 blz. 0012 - 0012 VERORDENING (EEG) Nr. 1827/93 VAN DE COMMISSIE van 8 juli 1993 tot wijziging van Verordening (EEG) nr. 936/93 wat betreft de termijn voor de betaling van de bijzondere en tijdelijke compensatie voor zendingen van groenten en fruit van oorsprong  uit Griekenland DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3438/92 van de Raad van 23 november 1992 tot vaststelling van bijzondere maatregelen voor het vervoer van bepaalde soorten verse groenten en fruit van oorsprong uit Griekenland (1), Overwegende dat bij Verordening (EEG) nr. 3438/92 een bijzondere en tijdelijke compensatie is ingesteld voor in 1992 en 1993 met koelauto's, koelschepen of koelwagons uit Griekenland naar de overige Lid-Staten, met uitzondering van Italië, Spanje en  Portugal, verzonden verse groenten en fruit als bedoeld in artikel 1 van Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (2), laatstelijk gewijzigd bij  Verordening (EEG) nr. 638/93 (3); Overwegende dat bij Verordening (EEG) nr. 3734/92 (4), gewijzigd bij de Verordeningen (EEG) nr. 1644/93 (5) en (EEG) nr. 266/93 (6), houdende uitvoeringsbepalingen van Verordening (EEG) nr. 3438/92, is aangegeven welke documenten nodig zijn voor de  aanvraag om toekenning van de bijzondere en tijdelijke compensatie; Overwegende dat bij Verordening (EEG) nr. 936/93 van de Commissie van 21 april 1993 houdende uitvoeringsbepalingen van de Verordeningen (EEG) nr. 525/92 en (EEG) nr. 3438/92 van de Raad wat de vaststelling betreft van bijzondere maatregelen voor het  vervoer van bepaalde soorten verse groenten en fruit van herkomst uit Griekenland (7) de termijn is vastgesteld binnen welke de bijzondere en tijdelijke compensatie door de bevoegde Griekse autoriteit moet worden betaald; Overwegende dat de bevoegde Griekse autoriteit voor sommige aanvragen om toekenning van de compensatie voor zendingen in 1992 of 1993 binnen de vastgestelde termijn niet de vereiste controles kan verrichten en dat deze termijn bijgevolg moet worden  verlengd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 In artikel 1, lid 3, van Verordening (EEG) nr. 936/93 wordt de tweede alinea als volgt gelezen: \"Voor in 1991 verzonden produkten vindt deze betaling uiterlijk twee maanden na de datum van inwerkingtreding van deze verordening plaats, en voor in 1992 en 1993 verzonden produkten waarvoor de aanvraag om toekenning van de compensatie vóór de datum  van inwerkingtreding van deze verordening is ingediend, uiterlijk drie maanden na deze datum.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 8 juli 1993. Voor de Commissie René STEICHEN Lid van de Commissie (1) PB nr. L 350 van 1. 12. 1992, blz. 1. (2) PB nr. L 118 van 20. 5. 1972, blz. 1. (3) PB nr. L 69 van 20. 3. 1993, blz. 7. (4) PB nr. L 380 van 24. 12. 1992, blz. 19. (5) PB nr. L 157 van 29. 6. 1993, blz. 17. (6) PB nr. L 30 van 6. 2. 1993, blz. 49. (7) PB nr. L 96 van 22. 4. 1993, blz. 22.",
  "source": "EUR LEX"
}