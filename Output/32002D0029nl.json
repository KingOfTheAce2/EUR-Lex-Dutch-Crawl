{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0029:NL:HTML\">",
  "content": "EUR-Lex - 32002D0029 - NL Avis juridique important | 32002D0029 2002/29/EG: Beschikking van de Commissie van 8 januari 2002 tot vaststelling van de financiële bĳstand van de Gemeenschap voor de opslag in Frankrĳk, Italië en het Verenigd Koninkrĳk van voor de aanmaak van mond- en klauwzeervaccin bestemde antigenen (kennisgeving geschied onder nummer C(2001) 4736) Publicatieblad Nr. L 013 van 16/01/2002 blz. 0025 - 0027 Beschikking van de Commissie van 8 januari 2002 tot vaststelling van de financiële bijstand van de Gemeenschap voor de opslag in Frankrijk, Italië en het Verenigd Koninkrijk van voor de aanmaak van mond- en klauwzeervaccin bestemde antigenen (kennisgeving geschied onder nummer C(2001) 4736) (2002/29/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Beschikking 2001/572/EG(2), en met name op artikel 14, Overwegende hetgeen volgt: (1) Krachtens Beschikking 91/666/EEG van de Raad van 11 december 1991 betreffende de vorming van communautaire reserves van mond- en klauwzeervaccins(3), laatstelijk gewijzigd bij Beschikking 2001/181/EG van de Commissie(4), maakt het opzetten van antigeenbanken deel uit van de actie van de Gemeenschap voor de vorming van communautaire reserves van mond- en klauwzeervaccins. (2) In artikel 3 van Beschikking 91/666/EEG zijn het \"Laboratoire de pathologie bovine du Centre national d'études vétérinaires et alimentaires\" te Lyon in Frankrijk, dat nu deel uitmaakt van het \"Agence Française de Sécurité Sanitaire des Aliments (AFSSA)\", en het \"Istituto Zooprofilattico Sperimentale di Brescia\" in Italië aangewezen als antigeenbank voor de opslag van de communautaire reserves en is voorzien in een procedure voor de aanwijzing, bij beschikking van de Commissie, van andere inrichtingen als antigeenbank. (3) Bij artikel 1 van Beschikking 2000/111/EG van de Commissie(5) is voorts \"Merial SAS\" aangewezen als antigeenbank voor de opslag van de communautaire reserves. (4) De bevoegdheden en taken van de antigeenbanken zijn vastgesteld in artikel 4 van Beschikking 91/666/EEG en de bijstand van de Gemeenschap wordt slechts verleend op voorwaarde dat de antigeenbanken de vastgestelde taken ook vervullen. (5) Aan de betrokken antigeenbanken moet financiële bijstand van de Gemeenschap worden verleend om hen in staat te stellen ook in 2002 de bovengenoemde bevoegdheden en taken uit te oefenen. (6) Om budgettaire redenen wordt de financiële bijstand van de Gemeenschap verleend voor een periode van een jaar. (7) Overeenkomstig artikel 3, lid 2, van Verordening (EG) nr. 1258/1999 van de Raad van 17 mei 1999 betreffende de financiering van het gemeenschappelijk landbouwbeleid(6) worden programma's voor de uitroeiing van dierziekten gefinancierd uit de afdeling Garantie van het EOGFL; met het oog op de financiële controle zijn de artikelen 8 en 9 van die verordening van toepassing. (8) De financiële bijdrage van de Gemeenschap wordt aan de lidstaten verleend op voorwaarde dat de autoriteiten binnen de vastgestelde termijnen alle nodige gegevens verstrekken. (9) De financiële bijdrage van de Gemeenschap wordt aan Merial SAS verleend overeenkomstig de contractuele bepalingen en voorwaarden. (10) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. De Gemeenschap verleent aan Frankrijk financiële bijstand voor de opslag van voor de aanmaak van mond- en klauwzeervaccins bestemde antigenen. 2. De in lid 1 bedoelde voorraad antigenen wordt opgeslagen in het \"Agence Française de Sécurité Sanitaire des Aliments (AFSSA)\" te Lyon (Frankrijk). 3. De financiële bijstand van de Gemeenschap bedraagt ten hoogste 30000 EUR voor de periode van 1 januari tot en met 31 december 2002. Artikel 2 1. De Gemeenschap verleent aan Italië financiële bijstand voor de opslag van voor de aanmaak van mond- en klauwzeervaccins bestemde antigenen. 2. De in lid 1 bedoelde voorraad antigenen wordt opgeslagen in het \"Istituto Zooprofilattico Sperimentale\" te Brescia (Italië). 3. De financiële bijstand van de Gemeenschap bedraagt ten hoogste 30000 EUR voor de periode van 1 januari tot en met 31 december 2002. Artikel 3 1. De in artikel 1, lid 3, en artikel 2, lid 3, bedoelde financiële bijstand van de Gemeenschap wordt betaald na overlegging door de betrokken lidstaat van de bewijsstukken die het goede verloop van de actie bewijzen. 2. De in lid 1 bedoelde bewijsstukken moeten vóór 1 maart 2003 aan de Commissie worden overgelegd en zij moeten bevatten: a) technische informatie inzake: - hoeveelheid en type van het opgeslagen antigeen (voorraadboekhouding), - gebruikte opslagvoorzieningen (type, aantal en capaciteit van de tanks), - veiligheidssysteem (temperatuurbeheersing, diefstalbeveiliging), - afgesloten verzekeringen (brand, ongevallen); b) financiële informatie (invulling van de in de bijlage vastgestelde tabel). Artikel 4 1. De Gemeenschap verleent aan Merial SAS, Lyon, Frankrijk, financiële bijstand voor de opslag van voor de aanmaak van mond- en klauwzeervaccins bestemde antigenen. 2. Merial SAS, Lyon, houdt de in lid 1 bedoelde voorraad antigenen in opslag in de opslagplaatsen van Merial SAS in Lyon, Frankrijk (2 containers) en in Pirbright, Verenigd Koninkrijk (4 containers). 3. De financiële bijstand van de Gemeenschap bedraagt voor de periode van 1 januari tot en met 31 december 2002 ten hoogste 48000 EUR. Artikel 5 1. Met het oog op de verwezenlijking van de doelstellingen van artikel 4 sluit de Commissie onverwijld een overeenkomst met Merial SAS. 2. De directeur-generaal van het directoraat-generaal Gezondheid en consumentenbescherming wordt gemachtigd om de overeenkomst te ondertekenen namens de Commissie. Artikel 6 Deze beschikking is gericht tot de lidstaten. Gedaan te Brussel, 8 januari 2002. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 203 van 28.7.2001, blz. 16. (3) PB L 368 van 31.12.1991, blz. 21. (4) PB L 66 van 8.3.2001, blz. 39. (5) PB L 33 van 8.2.2000, blz. 19. (6) PB L 160 van 26.6.1999, blz. 103. BIJLAGE >PIC FILE= \"L_2002013NL.002702.TIF\">",
  "source": "EUR LEX"
}