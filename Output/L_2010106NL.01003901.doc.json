{
  "url": "http://www.w3.org/1999/xhtml\">",
  "content": "L_2010106NL.01003901.xml 28.4.2010 NL Publicatieblad van de Europese Unie L 106/39 BESLUIT VAN DE RAAD van 9 oktober 2009 inzake de ondertekening en sluiting van een Overeenkomst in de vorm van een briefwisseling tussen de Europese Gemeenschap en de Arabische Republiek Egypte betreffende liberaliseringsmaatregelen voor het onderlinge handelsverkeer van landbouwproducten, verwerkte landbouwproducten, vis en visserijproducten, inzake de vervanging van de Protocollen nrs. 1 en 2 en de bijlagen daarbij en houdende wijziging van de Europees-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds (2010/240/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) In artikel 13 van de Europees-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds ( 1 ) („de associatieovereenkomst”), die op 1 juni 2004 in werking is getreden en waarvan de bepalingen in verband met de handel en aanverwante zaken op 1 januari 2004 in werking zijn getreden in de vorm van een interim-overeenkomst, is bepaald dat de Gemeenschap en Egypte hun handel in land bouw producten, verwerkte landbouwproducten, vis en visserijproducten geleidelijk verder liberaliseren. (2) De associatieraad EU-Egypte heeft op 6 maart 2007 een actieplan inzake het Europees nabuurschapsbeleid goedgekeurd waarin een specifieke bepaling over verdere liberalisering van de handel in landbouwproducten, verwerkte landbouwproducten, vis en visserijproducten is opgenomen. (3) De Raad heeft de Commissie op 14 november 2005 gemachtigd in het kader van de associatieovereenkomst met de Arabische Republiek Egypte onderhandelingen te voeren om tot een verdere liberalisering van de wederzijdse handel in landbouwproducten, verwerkte landbouwproducten, vis en visserijproducten te komen. (4) De onderhandelingen over een overeenkomst in de vorm van een briefwisseling („de overeenkomst”) met het oog op het wijzigen van de associatieovereenkomst, zijn op 19 juni 2008 door de Commissie namens de Gemeenschap voltooid. (5) De voor de uitvoering van dit besluit vereiste maatregelen moeten worden vastgesteld overeenkomstig Besluit 1999/468/EG van de Raad van 28 juni 1999 tot vaststelling van de voorwaarden voor de uitoefening van de aan de Commissie verleende uitvoeringsbevoegdheden ( 2 ) . (6) De op 19 juni 2008 geparafeerde overeenkomst in de vorm van een briefwisseling moet worden goedgekeurd, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en de Arabische Republiek Egypte betreffende wederzijdse liberaliseringsmaatregelen voor landbouwproducten, verwerkte landbouwproducten, vis en visserijproducten, tot wijziging van de associatieovereenkomst en met name tot vervanging van de Protocollen nrs. 1 en 2 van die overeenkomst en de bijlagen daarbij, wordt namens de Gemeenschap goedgekeurd. De tekst van de overeenkomst in de vorm van een briefwisseling is aan dit besluit gehecht. Artikel 2 1.   In overeenstemming met Besluit 1999/468/EG stelt de Commissie de nodige uitvoeringsbepalingen voor de Protocollen nrs. 1 en 2 vast. 2.   De Commissie wordt bijgestaan door het bij artikel 195 van Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 3 ) ingestelde Beheerscomité voor de gemeenschappelijke ordening van de landbouwmarkten, door het bij artikel 38 van Verordening (EG) nr. 104/2000 van de Raad van 17 december 1999 houdende een gemeenschappelijke ordening der markten in de sector visserijproducten en producten van de aquacultuur ( 4 ) ingestelde Comité van beheer voor visserijproducten, of, in voorkomend geval, door bij de overeenkomstige bepalingen van andere verordeningen inzake gemeenschappelijke marktordeningen ingestelde comités of door het bij artikel 248 bis van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 5 ) ingestelde Comité douanewetboek. Artikel 3 Wanneer de Gemeenschap ten aanzien van landbouwproducten, verwerkte landbouwproducten, vis en visserijproducten een voorzorgsmaatregel als bedoeld in de associatieovereenkomst moet nemen, wordt deze maatregel vastgesteld overeenkomstig de procedure die is neergelegd in artikel 159, lid 2, van de integrale-GMO-verordening voor landbouwproducten, of in artikel 30 van Verordening (EG) nr. 104/2000 voor vis en visserijproducten. In het geval van verwerkte landbouwproducten worden dergelijke voorzorgsmaatregelen, op voorwaarde dat de toepasselijke bepalingen van de associatieovereenkomst nagekomen zijn, vastgesteld overeenkomstig de toepasselijke bepalingen die zijn neergelegd in Verordening (EEG) nr. 2783/1975 van de Raad van 29 oktober 1975 betreffende een gemeenschappelijke regeling van het handelsverkeer voor ovoalbumine en lactoalbumine ( 6 ) , in Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen ( 7 ) , respectievelijk in Verordening (EG) nr. 1667/2006 van de Raad van 7 november 2006 betreffende glucose en lactose ( 8 ) . Artikel 4 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst te ondertekenen teneinde daardoor de Gemeenschap te binden. Artikel 5 Dit besluit wordt bekendgemaakt in het Publicatieblad van de Europese Unie . Gedaan te Luxemburg, 9 oktober 2009. Voor de Raad De voorzitster Å. TORSTENSSON ( 1 ) PB L 304 van 30.9.2004, blz. 39 . ( 2 ) PB L 184 van 17.7.1999, blz. 23 . ( 3 ) PB L 299 van 16.11.2007, blz. 1 . ( 4 ) PB L 17 van 21.1.2000, blz. 22 . ( 5 ) PB L 302 van 19.10.1992, blz. 1 . ( 6 ) PB L 282 van 1.11.1975, blz. 104 ( 7 ) PB L 318 van 20.12.1993, blz. 18 . ( 8 ) PB L 312 van 11.11.2006, blz. 1 .",
  "source": "EUR LEX"
}