{
  "url": "http://www.w3.org/1999/xhtml\">",
  "content": "C_2011262NL.01000601.xml 6.9.2011 NL Publicatieblad van de Europese Unie C 262/6 BESLUIT Nr. S8 van 15 juni 2011 betreffende de toekenning van prothesen, hulpmiddelen van grotere omvang en andere belangrijke verstrekkingen zoals voorgeschreven in artikel 33 van Verordening (EG) nr. 883/2004 betreffende de coördinatie van de socialezekerheidsstelsels (Voor de EER en voor de overeenkomst Europese Gemeenschap/Zwitserland relevante tekst) 2011/C 262/06 DE ADMINISTRATIEVE COMMISSIE VOOR DE COÖRDINATIE VAN DE SOCIALEZEKERHEIDSSTELSELS, Gezien artikel 72, onder a), van Verordening (EG) nr. 883/2004 van het Europees Parlement en de Raad van 29 april 2004 betreffende de coördinatie van de socialezekerheidsstelsels ( 1 ) , uit hoofde waarvan de Administratieve Commissie verantwoordelijk is voor de behandeling van alle vraagstukken van administratieve of interpretatieve aard die voortvloeien uit de bepalingen van Verordening (EG) nr. 883/2004 en Verordening (EG) nr. 987/2009 ( 2 ) , Gezien artikel 33, lid 2, van Verordening (EG) nr. 883/2004, Handelend overeenkomstig artikel 71, lid 2, tweede alinea, van Verordening (EG) nr. 883/2004, Overwegende hetgeen volgt: (1) Artikel 33, lid 1, van Verordening (EG) nr. 883/2004 vormt een beschermingsclausule die moet worden toegepast tijdens een periode die onmiddellijk volgt op het moment waarop een andere wetgeving op de betrokken persoon van toepassing wordt. (2) Het genoemde artikel is van toepassing wanneer een persoon zijn/haar recht op verstrekkingen bij ziekte die op maat van zijn/haar behoeften zijn gemaakt en die worden verleend of die zijn toegekend maar nog niet verleend, kan verliezen doordat een andere wetgeving van toepassing wordt. (3) Een dergelijk verlies moet als onevenredig worden beschouwd, gezien de aard van de verstrekking en de medische situatie van de betrokkene, BESLUIT: Artikel 1 De prothesen, hulpmiddelen van grotere omvang en andere belangrijke verstrekkingen zoals voorgeschreven in artikel 33, lid 1, van Verordening (EG) nr. 883/2004 zijn verstrekkingen die: — op maat zijn gemaakt voor specifieke persoonlijke behoeften, en — worden verleend of zijn toegekend maar nog niet worden verleend, en — zijn gedefinieerd en/of als zodanig worden behandeld door de lidstaat krachtens de wetgeving waarvan de betrokkene was verzekerd voordat hij/zij werd verzekerd krachtens de wetgeving van een andere lidstaat. Een niet-uitputtende lijst met de verstrekkingen die, wanneer zij aan bovenstaande criteria voldoen, als zodanig moeten worden behandeld, is opgenomen in de bijlage bij dit besluit. Artikel 2 Dit besluit wordt bekendgemaakt in het Publicatieblad van de Europese Unie . Het is van toepassing vanaf de dag van de bekendmaking ervan. De voorzitter van de Administratieve Commissie Éva GELLÉRNÉ LUKÁCS ( 1 ) PB L 166 van 30.4.2004, blz. 1 (gerectificeerd in PB L 200 van 7.6.2004, blz. 1 ). ( 2 ) Verordening (EG) nr. 987/2009 van het Europees Parlement en de Raad van 16 september 2009 tot vaststelling van de wijze van toepassing van Verordening (EG) nr. 883/2004 betreffende de coördinatie van de socialezekerheidsstelsels, PB L 284 van 30.10.2009, blz. 1 . BIJLAGE Prothesen a) orthopedische prothesen; b) visuele hulpmiddelen zoals oogprothesen; c) tandprothesen (vaste en losse). Hulpmiddelen van grotere omvang d) rolstoelen, orthesen, schoeisel en andere hulpmiddelen om zich voort te bewegen, te staan en te zitten; e) contactlenzen, vergrotingsbrillen en telescoopbrillen; f) akoestische en fonetische hulpmiddelen; g) vernevelaars; h) mondholteobturatieprothesen; i) orthodontische hulpmiddelen. Andere belangrijke verstrekkingen j) intramurale specialistische behandelingen; k) behandeling in een kuuroord; l) therapeutische revalidatie; m) aanvullende instrumenten voor diagnose; n) alle vormen van subsidie om een deel van de kosten van bovenstaande verstrekkingen te dekken.",
  "source": "EUR LEX"
}