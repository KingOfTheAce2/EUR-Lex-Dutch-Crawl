{
  "url": "http://www.w3.org/1999/xhtml\"><!--",
  "content": "L_2023081NL.01003701.xml 21.3.2023 NL Publicatieblad van de Europese Unie L 81/37 UITVOERINGSBESLUIT (EU) 2023/655 VAN DE COMMISSIE van 10 maart 2023 tot vaststelling van de definitieve toewijzing aan de lidstaten van de Uniesteun voor schoolgroenten en -fruit en voor schoolmelk voor de periode van 1 augustus 2023 tot en met 31 juli 2024 en tot wijziging van Uitvoeringsbesluit (EU) 2022/493 (Kennisgeving geschied onder nummer C(2023) 1532) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1370/2013 van de Raad van 16 december 2013 houdende maatregelen tot vaststelling van steun en restituties in het kader van de gemeenschappelijke ordening van de markten voor landbouwproducten ( 1 ) , en met name artikel 5, lid 6, Overwegende hetgeen volgt: (1) Op grond van artikel 3 van Uitvoeringsverordening (EU) 2017/39 van de Commissie ( 2 ) moeten lidstaten die wensen deel te nemen aan de steunregeling van de Unie voor de verstrekking van groenten en fruit, bananen en melk in onderwijsinstellingen (de schoolregeling), uiterlijk op 31 januari van elk jaar bij de Commissie hun verzoek om Uniesteun voor het volgende schooljaar indienen en, indien nodig, hun verzoek om Uniesteun voor het lopende schooljaar actualiseren. (2) Met het oog op de doeltreffende uitvoering van de schoolregeling moet de toewijzing van de Uniesteun voor schoolgroenten en -fruit en voor schoolmelk aan de deelnemende lidstaten worden vastgesteld op basis van de bedragen die die lidstaten in hun verzoek om Uniesteun hebben vermeld, en rekening houdend met de overdrachten tussen de indicatieve toewijzingen van die lidstaten, als bedoeld in artikel 23 bis, lid 4, punt a), van Verordening (EU) nr. 1308/2013 van het Europees Parlement en de Raad ( 3 ) . (3) Alle lidstaten hebben de Commissie in kennis gesteld van hun verzoek om Uniesteun voor de periode van 1 augustus 2023 tot en met 31 juli 2024, onder vermelding van het gevraagde steunbedrag voor schoolgroenten en -fruit of voor schoolmelk, of voor beide onderdelen van de regeling. Voor België, Frankrijk, Nederland en Zweden is bij de gevraagde bedragen rekening gehouden met de overdrachten tussen de indicatieve toewijzingen. (4) Met het oog op een optimale benutting van de beschikbare middelen moet Uniesteun waarom niet is verzocht, worden herverdeeld over de lidstaten die aan de schoolregeling deelnemen en in hun verzoek om Uniesteun hebben aangegeven dat zij, als er aanvullende middelen beschikbaar zijn, meer dan hun indicatieve toewijzing willen gebruiken. (5) In zijn verzoek om Uniesteun voor de periode van 1 augustus 2023 tot en met 31 juli 2024 vroeg Zweden minder dan de indicatieve toewijzing voor schoolgroenten en -fruit. Bulgarije, Tsjechië, Denemarken, Duitsland, Estland, Ierland, Spanje, Kroatië, Cyprus, Letland, Litouwen, Luxemburg, Hongarije, Malta, Nederland, Oostenrijk, Polen, Slovenië en Slowakije gaven te kennen meer dan de indicatieve toewijzing voor schoolgroenten en -fruit te willen gebruiken. Geen enkele lidstaat vroeg minder dan de indicatieve toewijzing voor schoolmelk. (6) Op basis van de door de lidstaten meegedeelde informatie moet de definitieve toewijzing van de Uniesteun voor schoolgroenten en -fruit en voor schoolmelk voor de periode van 1 augustus 2023 tot en met 31 juli 2024 worden vastgesteld. (7) Bij Uitvoeringsbesluit (EU) 2022/493 van de Commissie ( 4 ) is de definitieve toewijzing, voor de periode van 1 augustus 2022 tot en met 31 juli 2023, van de Uniesteun voor schoolgroenten en -fruit en voor schoolmelk aan de lidstaten die aan de schoolregeling wensen deel te nemen, vastgesteld. Bij Uitvoeringsbesluit (EU) 2022/1187 van de Commissie ( 5 ) werd Uitvoeringsbesluit (EU) 2022/493 gewijzigd wat betreft de definitieve toewijzing aan de lidstaten van de Uniesteun voor schoolgroenten en -fruit en voor schoolmelk voor de periode van 1 augustus 2022 tot en met 31 juli 2023 om rekening te houden met de uitzonderlijke tweede verzoeken om Uniesteun die de lidstaten op grond van Uitvoeringsverordening (EU) 2022/861 van de Commissie ( 6 ) voor die periode hadden ingediend. (8) In de kennisgevingen die tot en met 31 januari 2023 op grond van artikel 3 van Uitvoeringsverordening (EU) 2017/39 waren ingediend, hebben sommige lidstaten hun verzoek om Uniesteun voor schooljaar 2022/2023 geactualiseerd. Duitsland, Spanje, Nederland, Oostenrijk en Finland deelden overdrachten tussen de definitieve toewijzing voor schoolgroenten en -fruit en de definitieve toewijzing voor schoolmelk mee. Duitsland en Nederland vroegen minder dan de definitieve toewijzing voor schoolmelk. Tsjechië, Denemarken, Estland, Ierland, Letland, Litouwen, Luxemburg, Hongarije, Malta, Slowakije en Zweden gaven te kennen meer dan de definitieve toewijzing voor schoolmelk te willen gebruiken. (9) Uitvoeringsbesluit (EU) 2022/493 moet daarom dienovereenkomstig worden gewijzigd. (10) De maatregelen van dit besluit zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 De definitieve toewijzing, voor de periode van 1 augustus 2023 tot en met 31 juli 2024, van de Uniesteun voor schoolgroenten en -fruit en voor schoolmelk aan de lidstaten die aan de schoolregeling deelnemen, is vermeld in bijlage I. Artikel 2 Bijlage I bij Uitvoeringsbesluit (EU) 2022/493 wordt vervangen door de tekst van bijlage II bij het onderhavige besluit. Artikel 3 Dit besluit is gericht tot de lidstaten. Gedaan te Brussel, 10 maart 2023. Voor de Commissie Janusz WOJCIECHOWSKI Lid van de Commissie ( 1 ) PB L 346 van 20.12.2013, blz. 12 . ( 2 ) Uitvoeringsverordening (EU) 2017/39 van de Commissie van 3 november 2016 tot vaststelling van toepassingsbepalingen voor Verordening (EU) nr. 1308/2013 van het Europees Parlement en de Raad wat betreft Uniesteun voor de verstrekking van groenten, fruit, bananen en melk in onderwijsinstellingen ( PB L 5 van 10.1.2017, blz. 1 ). ( 3 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 ). ( 4 ) Uitvoeringsbesluit (EU) 2022/493 van de Commissie van 21 maart 2022 tot vaststelling van de definitieve toewijzing aan de lidstaten van de Uniesteun voor schoolgroenten en -fruit en voor schoolmelk voor de periode van 1 augustus 2022 tot en met 31 juli 2023 en tot wijziging van Uitvoeringsbesluit (EU) 2021/462 ( PB L 100 van 28.3.2022, blz. 55 ). ( 5 ) Uitvoeringsbesluit (EU) 2022/1187 van de Commissie van 7 juli 2022 tot wijziging van Uitvoeringsbesluit (EU) 2022/493 wat betreft de definitieve toewijzing aan de lidstaten van de Uniesteun voor schoolfruit en -groenten en voor schoolmelk voor de periode van 1 augustus 2022 tot en met 31 juli 2023 ( PB L 184 van 11.7.2022, blz. 56 ). ( 6 ) Uitvoeringsverordening (EU) 2022/861 van de Commissie van 1 juni 2022 tot vaststelling van uitzonderingsregels betreffende een tweede verzoek van de lidstaten om Uniesteun voor schoolgroenten en -fruit en voor schoolmelk en tot afwijking van Uitvoeringsverordening (EU) 2017/39 wat betreft de herverdeling van de Uniesteun, voor de periode van 1 augustus 2022 tot en met 31 juli 2023 ( PB L 151 van 2.6.2022, blz. 42 ). BIJLAGE I Schooljaar 2023/2024 Lidstaat Definitieve toewijzing voor schoolgroenten en -fruit in EUR Definitieve toewijzing voor schoolmelk in EUR België 3 815 785 1 433 417 Bulgarije 2 185 256 1 800 090 Tsjechië 3 473 993 3 048 057 Denemarken 1 739 147 1 632 431 Duitsland 21 196 752 8 910 720 Estland 412 360 754 955 Ierland 1 966 159 826 537 Griekenland 3 149 503 1 464 086 Spanje 13 922 472 6 023 462 Frankrijk 18 176 401 14 523 309 Kroatië 1 322 043 610 533 Italië 15 293 816 6 910 347 Cyprus 300 828 252 652 Letland 671 180 868 581 Litouwen 923 603 1 236 781 Luxemburg 297 570 193 000 Hongarije 2 994 731 2 970 122 Malta 290 000 193 000 Nederland 5 722 702 1 632 699 Oostenrijk 2 414 539 1 015 027 Polen 12 565 488 12 791 591 Portugal 2 804 412 1 301 261 Roemenië 6 178 236 11 303 390 Slovenië 689 729 305 638 Slowakije 1 915 162 1 659 402 Finland 1 672 943 2 731 455 Zweden 0 8 316 782 Totaal 126 094 810 94 709 325 BIJLAGE II “BIJLAGE I Schooljaar 2022/2023 Lidstaat Definitieve toewijzing voor schoolgroenten en -fruit in EUR Definitieve toewijzing voor schoolmelk in EUR België 3 405 460 1 613 199 Bulgarije 2 145 826 1 030 342 Tsjechië 3 515 512 2 000 127 Denemarken 1 855 060 1 578 658 Duitsland 20 867 400 9 614 058 Estland 520 903 779 265 Ierland 1 811 303 1 033 661 Griekenland 3 221 670 1 550 685 Spanje 13 442 293 6 152 902 Frankrijk 16 271 478 16 146 588 Kroatië 1 390 541 800 354 Italië 17 117 780 8 003 535 Cyprus 390 044 400 177 Letland 658 180 748 041 Litouwen 966 451 1 135 641 Luxemburg 295 111 205 725 Hongarije 3 122 448 1 945 693 Malta 293 504 201 724 Nederland 6 006 511 642 270 Oostenrijk 2 401 768 944 680 Polen 12 494 071 10 739 507 Portugal 3 283 397 2 220 981 Roemenië 6 900 318 10 455 944 Slovenië 570 823 311 770 Slowakije 1 872 965 1 070 557 Finland 1 799 047 3 624 689 Zweden 0 9 233 498 Totaal 126 619 864 94 184 271 ”",
  "source": "EUR LEX"
}