{
  "url": "http://www.w3.org/1999/xhtml\">",
  "content": "L_2019073NL.01000901.xml 15.3.2019 NL Publicatieblad van de Europese Unie L 73/9 UITVOERINGSVERORDENING (EU) 2019/408 VAN DE RAAD van 14 maart 2019 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, leden 1, 3 en 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Verordening (EU) nr. 269/2014 vastgesteld. (2) Op grond van een evaluatie door de Raad moet de informatie betreffende bepaalde personen en entiteiten in bijlage I bij Verordening (EU) nr. 269/2014 worden gewijzigd en moet de vermelding betreffende één overleden persoon worden geschrapt. (3) Bijlage I bij Verordening (EU) nr. 269/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 269/2014 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 maart 2019. Voor de Raad De voorzitter G. CIAMBA ( 1 ) PB L 78 van 17.3.2014, blz. 6 . BIJLAGE Bijlage I bij Verordening (EU) nr. 269/2014 wordt als volgt gewijzigd: 1. de vermelding betreffende de volgende persoon wordt geschrapt: 96. Alexander Vladimirovich ZAKHARCHENKO; 2. de vermeldingen betreffende de volgende personen en entiteiten worden vervangen door de volgende vermeldingen: Personen Naam Identificatiegegevens Redenen Datum van plaatsing op de lijst „19. Aleksandr Viktorovich VITKO (Александр Викторович ВИТКО) Geboortedatum: 13.9.1961 Geboorteplaats: Vitebsk (Socialistische Sovjetrepubliek Belarus) Voormalig commandant van de Zwarte Zeevloot, admiraal. Adjunct-opperbevelhebber van de Russische marine. Voert het bevel over Russische troepen die soeverein Oekraïens grondgebied hebben bezet. 17.3.2014 22. Dmitry Olegovich ROGOZIN (Дмитрий Олегович РОГОЗИН) Geboortedatum: 21.12.1963 Geboorteplaats: Moskou Voormalig vicepremier van de Russische Federatie. Heeft openlijk opgeroepen tot annexatie van de Krim. Bekleedt sinds 2018 de functie van algemeen directeur van een staatsbedrijf. 21.3.2014 31. Valery Kirillovich MEDVEDEV (Валерий Кириллович МЕДВЕДЕВ) Valeriy Kyrylovych MEDVEDIEV (Валерiй Кирилович МЕДВЕДЄВ) Geboortedatum: 21.8.1946 Geboorteplaats: Shmakovka, Primorsky region Voormalig voorzitter van de kiescommissie van Sebastopol (tot 26 mei 2017). Belast met de organisatie van het „referendum” op de Krim. Onder het Russisch systeem verantwoordelijk voor het ondertekenen van de uitslag van het „referendum”. Blijft betrokken bij de ondersteuning van separatistische acties of beleidsmaatregelen. 21.3.2014 35. Oleg Yevgenyvich BELAVENTSEV (Олег Евгеньевич БЕЛАВЕНЦЕВ) Geboortedatum: 15.9.1949 Geboorteplaats: Moskou Voormalig gevolmachtigd vertegenwoordiger van de president van de Russische Federatie in het zogenoemde „Federale District Krim”, belast met de uitvoering van de grondwettelijke prerogatieven van het Russische staatshoofd op het grondgebied van de geannexeerde Autonome Republiek Krim. Voormalig niet-permanent lid van de Russische Veiligheidsraad. Voormalig gevolmachtigd vertegenwoordiger van de president van de Russische Federatie in het district van de Noordelijke Kaukasus (tot juni 2018). Blijft betrokken bij de ondersteuning van separatistische acties of beleidsmaatregelen. 29.4.2014 36. Oleg Genrikhovich SAVELYEV (Олег Генрихович САВЕЛЬЕВ) Geboortedatum: 27.10.1965 Geboorteplaats: Leningrad Voormalig minister voor Krimzaken. Belast met de integratie van de geannexeerde Autonome Republiek Krim in de Russische Federatie. Voormalig plaatsvervangend stafchef van de Russische regering, belast met de organisatie van de werkzaamheden van de regeringscommissie voor de sociaaleconomische ontwikkeling van de zogenoemde „Republiek van de Krim”. Stafchef van de Rekenkamer van de Russische Federatie. 29.4.2014 46. Denys Volodymyrovych PUSHYLIN (Денис Володимирович ПУШИЛIН) Denis Vladimirovich PUSHILIN (Денис Владимирович ПУШИЛИН) Geboortedatum: 9.5.1981 of 9.5.1982 Geboorteplaats: Makiikva (oblast Donetsk) Een van de leiders van de „Volksrepubliek Donetsk”. Nam deel aan de bestorming en bezetting van het gebouw van de regionale overheid in Donetsk in 2014. Tot 4 september 2015 zogenoemde „vicevoorzitter” van de Volksraad van de zogenoemde „Volksrepubliek Donetsk”. Sinds 4 september 2015 zogenoemde „voorzitter” van de „Volksraad van de Volksrepubliek Donetsk”. Zogenoemde „hoofd” van de Volksrepubliek Donetsk na 7 september 2018. Zogenoemde „hoofd” van de Volksrepubliek Donetsk na de zogenoemde verkiezingen van 11 november 2018. 29.4.2014 55. Igor Nikolaevich BEZLER (ook bekend als Bes (duivel)) (Игорь Николаевич БЕЗЛЕР) Ihor Mykolayovych BEZLER (Iгор Миколайович БЕЗЛЕР) Geboortedatum: 30.12.1965 Geboorteplaats: Simferopol, de Krim Een van de voormalige leiders van de militie die zichzelf in Horlivka heeft uitgeroepen. Heeft de controle overgenomen over het gebouw waar het bureau van de Oekraïense veiligheidsdienst in de regio Donetsk is gevestigd, en heeft nadien het districtsbureau van het ministerie van Binnenlandse Zaken in de stad Horlivka bezet. Heeft banden met Igor Strelkov/Girkin, onder wiens bevel hij betrokken was bij de moord op Volodymyr Rybak, gemeenteraadslid in de stad Horlivka. Blijft betrokken bij de ondersteuning van separatistische acties of beleidsmaatregelen. 12.5.2014 83. Ekaterina Yurievna GUBAREVA (Екатерина Юрьевна ГУБАРЕВА) Kateryna Yuriyivna GUBARIEVA (HUBARIEVA) (Катерина Юрiївна ГУБАРЄВА) Geboortedatum: 5.7.1983 of 10.3.1983 Geboorteplaats: Kakhovka (oblast Kherson) In haar hoedanigheid van voormalige zogenoemde „minister van Buitenlandse Zaken” was zij verantwoordelijk voor het verdedigen van de zogenoemde „Volksrepubliek Donetsk”, waardoor de territoriale integriteit, soevereiniteit en onafhankelijkheid van Oekraïne ondermijnd werden. Door het aannemen en uitoefenen van deze functie heeft zij bijgevolg acties en beleidsmaatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. Blijft betrokken bij de ondersteuning van separatistische acties en beleidsmaatregelen. Voormalig lid van de zogenoemde „Volksraad” van de „Volksrepubliek Donetsk” (tot november 2018). 25.7.2014 89. Oksana TCHIGRINA Oksana Aleksandrovna CHIGRINA (CHYHRYNA) (Оксана Александровна ЧИГРИНА) Geboortedatum: mogelijk 23.7.1981 Voormalig woordvoerdster van de zogenoemde „regering” van de zogenoemde „Volksrepubliek Loegansk”, die verklaringen heeft afgelegd ter rechtvaardiging van onder meer het neerhalen van een militair vliegtuig van Oekraïne, gijzelnemingen en gevechtshandelingen van de illegale gewapende groepen, waardoor de territoriale integriteit, de soevereiniteit en de eenheid van Oekraïne werden ondermijnd. Voormalig woordvoerdster van de persdienst van de LNR. Blijft betrokken bij de ondersteuning van separatistische acties of beleidsmaatregelen. 30.7.2014 91. Sergey Vadimovich ABISOV (Сергей Вадимович АБИСОВ) Sergiy (Serhiy) Vadymovych ABISOV (Сергiй Вадимович АБIСОВ) Geboortedatum: 27.11.1967 Geboorteplaats: Simferopol, de Krim Aanvaardde zijn benoeming tot zogenoemde „minister van Binnenlandse Zaken van de Krimrepubliek” bij decreet van de president van Rusland (decreet Nr. 301) van 5 mei 2014, en heeft door zijn acties als zogenoemde „minister van Binnenlandse Zaken” de territoriale integriteit, de soevereiniteit en de eenheid van Oekraïne ondermijnd. In juni 2018 afgezet als zogenoemd „minister van Binnenlandse Zaken van de Krimrepubliek”. 30.7.2014 97. Vladimir Petrovich KONONOV (ook bekend als „Tsar”) (Владимир Петровнч КОНОНОВ) Volodymyr Petrovych KONONOV (Володимир Петрович КОНОНОВ) Geboortedatum: 14.10.1974 Geboorteplaats: Gorsky, oblast Loehansk Sinds 14 augustus 2014 vervangt hij Igor Strelkov/Girkin als zogenoemde „minister van Defensie” van de „Volksrepubliek Donetsk”. Hij zou sinds april 2014 de leiding hebben over een divisie van separatistische strijders in Donetsk, en hij heeft beloofd zich te zullen kwijten van de strategische taak de Oekraïense militaire agressie terug te slaan. Kononov heeft bijgevolg acties en maatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. In september 2018 afgezet als zogenoemd „minister van Defensie”. 12.9.2014 102. Andrei Nikolaevich RODKIN (Андрей Николаевич РОДКИН) Geboortedatum: 23.9.1976 Geboorteplaats: Moskou Voormalig vertegenwoordiger in Moskou van de zogenoemde „Volksrepubliek Donetsk”. Hij heeft onder meer verklaard dat de milities bereid zijn een guerrilla-oorlog te voeren en dat zij wapensystemen van de Oekraïense strijdkrachten hebben bemachtigd. Hij heeft bijgevolg acties en maatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. Een van de voormalige leiders van de „Unie van Donbas-vrijwilligers”. Blijft betrokken bij de ondersteuning van separatistische acties of beleidsmaatregelen. 12.9.2014 103. Aleksandr Akimovich KARAMAN (Александр Акимович КАРАМАН) Alexandru CARAMAN Geboortedatum: 26.7.1956 Geboorteplaats Cioburciu, district Slobozia, nu Republiek Moldavië Voormalige zogenoemde „viceminister-president; minister van Sociale Zaken van de Volksrepubliek Donetsk”. Gelieerd aan Vladimir Antyufeyev, die verantwoordelijk was voor de separatistische „regeringsactiviteiten” van de zogenoemde „Volksrepubliek Donetsk”. Hij heeft bijgevolg acties en maatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. Protégé van de voormalige vicepremier van Rusland, Dmitry Rogozin. Voormalig hoofd van de administratie van de Raad van ministers van de „Volksrepubliek Donetsk”. Tot en met maart 2017 „gevolmachtigd vertegenwoordiger van de president” van de zogenoemde „Pridnestrovische Moldavische Republiek” ten aanzien van de Russische Federatie. Blijft betrokken bij de ondersteuning van separatistische acties of beleidsmaatregelen. 12.9.2014 120. Sergey Yurievich KOZYAKOV (Сергей Юрьевич КОЗЬЯКОВ) Serhiy Yuriyovych KOZYAKOV (Сергiй Юрiйович КОЗЬЯКОВ) Geboortedatum: 29.9.1982 of 23.9.1982 In zijn hoedanigheid van zogenoemd „hoofd van de centrale kiescommissie van Loehansk” was hij verantwoordelijk voor het organiseren van de zogenoemde „verkiezingen” van 2 november 2014 in de „Volksrepubliek Loehansk”. Die „verkiezingen” waren in strijd met de Oekraïense wetgeving en derhalve onwettig. Tussen oktober 2015 en december 2017 was hij de zogenoemde „minister van Justitie” van de „Volksrepubliek Loehansk”. Door het aannemen en uitoefenen van deze functies, en door de illegale „verkiezingen” te organiseren, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Blijft separatistische beleidsmaatregelen in samenwerking met separatistische autoriteiten ondersteunen en legitimeren. 29.11.2014 122. Larisa Leonidovna AIRAPETYAN (ook bekend als Larysa AYRAPETYAN, Larisa AIRAPETYAN of Larysa AIRAPETYAN) (Лариса Леонидовна АЙРАПЕТЯН) (Лариса Леонiдiвна АЙРАПЕТЯН) Geboortedatum: 21.2.1970 Voormalige zogenoemde „minister van Volksgezondheid” van de zogenoemde „Volksrepubliek Loegansk”. Was bij de zogenoemde „verkiezingen” van 2 november 2014 kandidaat voor de functie van „hoofd” van de zogenoemde „Volksrepubliek Loegansk”. Die „verkiezingen” zijn in strijd met de Oekraïense wetgeving en derhalve onwettig. Door deze hoedanigheid aan te nemen en daarin op te treden, en formeel als kandidaat deel te nemen aan de illegale „verkiezingen”, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Blijft betrokken bij de ondersteuning van separatistische acties of beleidsmaatregelen. 29.11.2014 129. Yevgeniy Eduardovich MIKHAYLOV (ook bekend als Yevhen Eduardovych MYCHAYLOV) (Евгений Эдуардович МИХАЙЛОВ) (Євген Едуардович МИХАЙЛОВ) Geboortedatum: 17.3.1963 Geboorteplaats: Arkhangelsk Voormalige zogenoemde „minister van de Raad van ministers (hoofd van de administratie voor regeringszaken) van de „Volksrepubliek Donetsk”. Door deze hoedanigheid aan te nemen en daarin op te treden, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Blijft betrokken bij de ondersteuning van separatistische acties of beleidsmaatregelen. 29.11.2014 132. Vladyslav Mykolayovych DEYNEGO (ook bekend als Vladislav Nikolayevich DEYNEGO) (Владислав Миколайович ДЕЙНЕГО) (Владислав Николаевич ДЕЙНЕГО) Geboortedatum: 12.3.1964 Geboorteplaats: Romny, Sumy oblast Ромны, Сумская область Voormalig „adjunct-hoofd” van de „Volksraad” van de zogenoemde „Volksrepubliek Loegansk”. Door deze hoedanigheid aan te nemen en daarin op te treden, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Momenteel zogenoemde „minister van Buitenlandse Zaken” van de zogenoemde „Volksrepubliek Loehansk”. 29.11.2014 138. Alexandr Vasilievich SHUBIN (Александр Васильевич ШУБИН) Geboortedatum: 20.5.1972 of 30.5.1972 Geboorteplaats: Loegansk Voormalige zogenoemde „minister van Justitie” van de illegale zogenoemde „Volksrepubliek Loehansk”. Voormalig voorzitter van de „centrale kiescommissie” van de zogenoemde „Volksrepubliek Loehansk”. Door deze hoedanigheid aan te nemen en daarin op te treden, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. In juni 2018 afgezet als voorzitter van de „centrale kiescommissie” van de zogenoemde „Volksrepubliek Loehansk”. 16.2.2015 142. Aleksandr Yurievich TIMOFEEV (Александр Юрьевич ТИМОФЕЕВ) Oleksandr Yuriyovych TYMOFEYEV (Олександр Юрiйович ТИМОФЕЄВ) Geboortedatum: 15.5.1971 Geboorteplaats: Nevinnomyssk, Stavropol Krai Невинномысск, Ставропольский край Voormalige zogenoemde „minister van Financiën en Belastingen” van de „Volksrepubliek Donetsk”. Door deze hoedanigheid aan te nemen en daarin op te treden, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. In september 2018 afgezet als zogenoemde „minister van Financiën en Belastingen”. 16.2.2015 149. Andrei Valeryevich KARTAPOLOV (Андрей Валерьевич КАРТAПOЛOВ) Geboortedatum: 9.11.1963 Geboorteplaats: GDR (DDR) Voormalig commandant van het westelijke militaire district. Voormalig directeur van de afdeling belangrijke operaties en plaatsvervangend hoofd van de generale staf van de strijdkrachten van de Russische Federatie. Actief betrokken bij het uitstippelen en uitvoeren van de militaire campagne van de Russische strijdkrachten in Oekraïne. Volgens de beschrijving van de activiteiten van de generale staf werd hij, door het operationeel bevel over de gewapende strijdkrachten uit te oefenen, actief betrokken bij de vorming en uitvoering van het beleid van de Russische regering dat de territoriale integriteit, de soevereiniteit en de onafhankelijkheid van Oekraïne bedreigt. Sinds juli 2018 viceminister van Defensie. 16.2.2015” Entiteiten Naam Identificatiegegevens Redenen Datum van plaatsing op de lijst „4. Zogenoemde „Volksrepubliek Donetsk” „Донецкая народная республика” „Donétskaya naródnaya respúblika” Officiële informatie: https://dnr-online.ru/ http://smdnr.ru/ https://dnrsovet.su/ https://denis-pushilin.ru/ De zogenoemde „Volksrepubliek Donetsk” is uitgeroepen op 7 april 2014. Heeft het illegale referendum op 11 mei 2014 georganiseerd. Onafhankelijkheidsverklaring op 12 mei 2014. Op 24 mei 2014 hebben de zogenoemde „Volksrepublieken” Donetsk en Loehansk een overeenkomst ondertekend betreffende de oprichting van de zogenoemde „Federale Staat Novorossiya”. Dit is strijdig met de Oekraïense grondwet en, bijgevolg, met het internationaal recht, en ondermijnt derhalve de territoriale integriteit, soevereiniteit en onafhankelijkheid van Oekraïne. Is ook betrokken bij de rekrutering voor illegale gewapende separatistische groepen; ondermijnt daardoor de stabiliteit en veiligheid van Oekraïne. 25.7.2014 5. Zogenoemde „Federale Staat Novorossiya” „Федеративное государство Новороссия” „Federativnoye Gosudarstvo Novorossiya” Officiële persberichten: http://novopressa.ru/ http://novorossia-tv.ru/ http://novorossia.today/ http://novorossiia.ru/ https://www.novorosinform.org/ Op 24 mei 2014 hebben de zogenoemde „Volksrepublieken” Donetsk en Loehansk een overeenkomst ondertekend betreffende de oprichting van de niet-erkende zogenoemde „Federale Staat Novorossiya”. Dit is strijdig met de Oekraïense grondwet en, bijgevolg, met het internationaal recht, en bedreigt derhalve de territoriale integriteit, soevereiniteit en onafhankelijkheid van Oekraïne. 25.7.2014 24. Republiek Donetsk (Openbare organisatie) Донецкая республика Officiële informatie: http://oddr.info/ Openbare „organisatie” die kandidaten heeft voorgedragen voor de zogenoemde „verkiezingen” van de zogenoemde „Volksrepubliek Donetsk” van 2 november 2014 en 11 november 2018. Die „verkiezingen” zijn in strijd met de Oekraïense wetgeving en derhalve onwettig. Door formeel aan de illegale „verkiezingen” deel te nemen, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. Opgericht door Andriy PURGIN en geleid door Alexander ZAKHARCHENKO. Heeft in 2018 Denis PUSHYLIN voorgedragen als „hoofd” van de zogenoemde „Volksrepubliek Donetsk”. 29.11.2014 25. Vrede voor de Regio Loehansk (Mir Luganschine) Мир Луганщине https://mir-lug.info/ Openbare „organisatie” die kandidaten heeft voorgedragen voor de zogenoemde „verkiezingen” van de zogenoemde „Volksrepubliek Loehansk” van 2 november 2014 en 11 november 2018. Die „verkiezingen” zijn in strijd met de Oekraïense wetgeving en derhalve onwettig. Door formeel aan de illegale „verkiezingen” deel te nemen, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 29.11.2014 26. Vrij Donbass (ook bekend als „Vrij Donbas”, „Svobodny Donbass”) Свободньιй Донбасс http://www.odsd.ru/ Openbare „organisatie” die kandidaten heeft voorgedragen voor de zogenoemde „verkiezingen” van de zogenoemde „Volksrepubliek Donetsk” van 2 november 2014 en 11 november 2018. Die „verkiezingen” zijn in strijd met de Oekraïense wetgeving en derhalve onwettig. Door formeel aan de illegale „verkiezingen” deel te nemen, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 29.11.2014 28. Economische Unie van Loehansk (Luganskiy Ekonomicheskiy Soyuz) Луганский экономический союз Officiële informatie: https://nslnr.su/about/obshchestvennye-organizatsii/337/ https://vk.com/public97306393 „Sociale organisatie” die kandidaten heeft voorgedragen voor de zogenoemde „verkiezingen” van de zogenoemde „Volksrepubliek Loehansk” van 2 november 2014 en 11 november 2018. Heeft in 2014 een kandidaat, Oleg AKIMOV, voorgedragen als „hoofd” van de zogenoemde „Volksrepubliek Loehansk”, en in 2018 een lid van de zogenoemde „Volksraad” van de „Volksrepubliek Loehansk”. Die „verkiezingen” zijn in strijd met de Oekraïense wetgeving en derhalve onwettig. Door formeel aan de illegale „verkiezingen” deel te nemen, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 29.11.2014”",
  "source": "EUR LEX"
}