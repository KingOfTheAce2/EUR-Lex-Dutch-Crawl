{
  "url": "http://www.w3.org/1999/xhtml\"><!--",
  "content": "C_2023197NL.01000101.xml 5.6.2023 NL Publicatieblad van de Europese Unie C 197/1 BESLUIT VAN DE RAAD van 30 mei 2023 tot benoeming van twee vertegenwoordigers van de lidstaten tot leden en plaatsvervangers van de raad van bestuur van de Europese Autoriteit voor voedselveiligheid (2023/C 197/01) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( 1 ) , en met name artikel 25, lid 1, Gezien de voordrachten die Denemarken en Zweden bij de Raad hebben ingediend, Overwegende hetgeen volgt: (1) Het is van het grootste belang dat de Europese Autoriteit voor voedselveiligheid ( European Food Safety Authority - EFSA) onafhankelijk is, hoge wetenschappelijke standaarden hanteert, en transparant en efficiënt is. Het is ook essentieel ervoor te zorgen dat de EFSA samenwerkt met de lidstaten. (2) Volgens artikel 25, lid 1, van Verordening (EG) nr. 178/2002 dient elke lidstaat een lid en een plaatsvervanger voor te dragen als zijn vertegenwoordigers in de raad van bestuur van de EFSA. De aldus voorgedragen leden en plaatsvervangers worden door de Raad benoemd voor een verlengbare periode van vier jaar, en hebben stemrecht. (3) Bij besluit van 7 april 2022 ( 2 ) heeft de Raad vertegenwoordigers van de lidstaten benoemd tot leden van en plaatsvervangers in de raad van bestuur van de EFSA voor de periode van 1 juli 2022 tot en met 30 juni 2026. (4) Bij brief van 13 februari 2023 is de EFSA ervan in kennis gesteld dat mevrouw Annelise FENGER, lid voor Denemarken, met pensioen is gegaan. (5) Bij brief van 23 maart 2023 is de EFSA ervan in kennis gesteld dat mevrouw Hanna DUFVA, plaatsvervanger voor Zweden, met pensioen is gegaan. (6) Er moeten derhalve twee nieuwe vertegenwoordigers worden benoemd voor de verdere duur van de ambtstermijn van hun respectieve voorgangers. (7) De door Denemarken en Zweden voorgedragen vertegenwoordigers beschikken over relevante en uitgebreide ervaring en deskundigheid op het gebied van wetgeving en beleid inzake de voedselketen, waaronder risicobeoordeling, alsook op het gebied van bestuurlijke, administratieve, financiële en juridische aangelegenheden. Hun benoeming zorgt derhalve ervoor dat de hoogste graad van bekwaamheid en de meest uitgebreide ervaring in de raad van bestuur van de EFSA aanwezig is, HEEFT HET VOLGENDE BESLUIT VASTGESTELD: Artikel 1 Voor de periode tot en met 30 juni 2026 wordt de volgende persoon benoemd tot lid van de raad van bestuur van de Europese Autoriteit voor voedselveiligheid: — de heer Tejs BINDERUP (Denemarken). Artikel 2 Voor de periode tot en met 30 juni 2026 wordt de volgende persoon benoemd tot plaatsvervanger in de raad van bestuur van de Europese Autoriteit voor voedselveiligheid: — mevrouw Kristina GRANELLI (Zweden). Artikel 3 Dit besluit treedt in werking op de datum van de vaststelling ervan. Gedaan te Brussel, 30 mei 2023. Voor de Raad De voorzitter P. KULLGREN ( 1 ) PB L 31 van 1.2.2002, blz. 1 . ( 2 ) Besluit van de Raad van 7 april 2022 tot benoeming van vertegenwoordigers van de lidstaten tot leden en plaatsvervangers van de raad van bestuur van de Europese Autoriteit voor voedselveiligheid ( PB C 159 van 12.4.2022, blz. 6 ).",
  "source": "EUR LEX"
}