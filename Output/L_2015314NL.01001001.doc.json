{
  "url": "http://www.w3.org/1999/xhtml\">",
  "content": "L_2015314NL.01001001.xml 1.12.2015 NL Publicatieblad van de Europese Unie L 314/10 UITVOERINGSVERORDENING (EU) 2015/2204 VAN DE RAAD van 30 november 2015 tot uitvoering van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( 1 ) , en met name artikel 46, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 23 maart 2012 Verordening (EU) nr. 267/2012 betreffende beperkende maatregelen ten aanzien van Iran vastgesteld. (2) Het Gerecht van de Europese Unie heeft in zijn arrest van 18 september 2015 in zaak T-121/13 het besluit van de Raad om de Oil Industry Pension Fund Investment Company (OPIC) op te nemen op de lijst van aan beperkende maatregelen onderworpen personen en entiteiten in bijlage IX bij Verordening (EU) nr. 267/2012, nietig verklaard. (3) De OPIC moet op grond van een nieuwe motivering opnieuw worden opgenomen op de lijst van aan beperkende maatregelen onderworpen personen en entiteiten. (4) Verordening (EU) nr. 267/2012 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IX bij Verordening (EU) nr. 267/2012 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op 1 december 2015. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 november 2015. Voor de Raad De voorzitter J. ASSELBORN ( 1 ) PB L 88 van 24.3.2012, blz. 1 . BIJLAGE De volgende entiteit wordt opgenomen op de lijst in deel I van bijlage IX bij Verordening (EU) nr. 267/2012: I.   Bij nucleaire activiteiten en activiteiten in verband met ballistische raketten betrokken personen en entiteiten, en personen en entiteiten die de regering van Iran steunen B.   Entiteiten Naam Informatie ter identificatie Motivering Datum plaatsing op de lijst „159. Oil industry Pension Fund Investment Company (OPIC) No 234, Taleghani St, Teheran, Iran De OPIC verstrekt aanzienlijke steun aan de regering van Iran door het aanbieden van financiële middelen en financieringsdiensten voor olie- en gasontwikkelingsprojecten aan verscheidene entiteiten die banden hebben met de regering van Iran, waaronder dochterondernemingen van ondernemingen die eigendom zijn van de staat (NIOC). Tevens heeft de OPIC de eigendom gehad van de IOEC (Iranian Offshore Engineering Construction Co.), die door de EU op de lijst is geplaatst wegens het verlenen van logistieke steun aan de regering van Iran. De olie- en gassector vormt een belangrijke bron van inkomsten voor de Iraanse regering, en er is een mogelijk verband tussen de olie-inkomsten van Iran die afkomstig zijn van zijn energiesector en de financiering van proliferatiegevoelige activiteiten van Iran. De directeur van de OPIC is Naser Maleki, die op de lijst van de Verenigde Naties is geplaatst als hoofd van de Shahid Hemat Industrial Group (SHIG) en als ambtenaar van het MODAFL (Iranian Ministry of Defence and Armed Forces Logistics — Iraans ministerie van Defensie en Logistiek van de Strijdkrachten) die toezicht houdt op de werkzaamheden in verband met het programma voor de ballistische raket Shahab 3 (de ballistische langeafstandsraket die Iran momenteel in gebruik heeft). De SHIG is op de lijst van de Verenigde Naties geplaatst omdat het een ondergeschikte entiteit is van de Aerospaces Industries Organisation (AIO, die door de EU op de lijst is geplaatst) en betrokken is bij het ballistischerakettenprogramma van Iran. Bijgevolg is de OPIC rechtstreeks betrokken bij de proliferatiegevoelige nucleaire activiteiten van Iran of de ontwikkeling van overbrengingssystemen voor nucleaire wapens. 1.12.2015”",
  "source": "EUR LEX"
}