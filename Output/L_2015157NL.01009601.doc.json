{
  "url": "http://www.w3.org/1999/xhtml\">",
  "content": "L_2015157NL.01009601.xml 23.6.2015 NL Publicatieblad van de Europese Unie L 157/96 UITVOERINGSBESLUIT (EU) 2015/975 VAN DE COMMISSIE van 19 juni 2015 betreffende een door Spanje overeenkomstig Richtlijn 2006/42/EG van het Europees Parlement en de Raad genomen maatregel om het in de handel brengen van een door HIDALGO'S GROUP (Spanje) in Spanje ingevoerde slagboormachine te verbieden (Kennisgeving geschied onder nummer C(2015) 4086) (Voor de EER relevante tekst) DE EUROPESE COMMISSIE, Gezien Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG ( 1 ) , en met name artikel 11, lid 3, Overwegende hetgeen volgt: (1) Spanje heeft de Commissie in kennis gesteld van een maatregel om het in de handel brengen van de slagboormachine van het type Dayron/70000 die in Spanje wordt ingevoerd door HIDALGO'S GROUP (Spanje), te verbieden. (2) Overeenkomstig Richtlijn 2006/42/EG was de slagboormachine voorzien van de CE-markering. (3) De reden voor de maatregel was de niet-conformiteit van de slagboormachine met de essentiële veiligheids- en gezondheidseisen van bijlage I bij Richtlijn 2006/42/EG, punt 1.3.2 — Risico van breuken tijdens het gebruik, punt 1.7.3 — Markering op machines en punt 1.7.4.2. — Inhoud van de gebruiksaanwijzing, omdat het toestel de sterkteproef niet heeft doorstaan aangezien het frame is gebroken, met het risico op snijwonden en/of het vrij komen te liggen van de actieve delen als gevolg. (4) Spanje heeft de distributeur en de importeur op de hoogte gebracht van de gebreken. De importeur heeft vrijwillig de nodige maatregelen getroffen om de niet-conforme producten uit de handel te nemen. (5) De beschikbare documentatie, de opmerkingen en de maatregelen van de betrokken partijen tonen aan dat de slagboormachine van het type Dayron/70000 niet voldoet aan de essentiële veiligheids- en gezondheidseisen van Richtlijn 2006/42/EG. Het is daarom passend de door Spanje genomen maatregel als gerechtvaardigd te beschouwen, HEEFT HET VOLGENDE BESLUIT VASTGESTELD: Artikel 1 De door Spanje genomen maatregel om het in de handel brengen van de slagboormachine van het type Dayron/70000 die in Spanje wordt ingevoerd door HIDALGO'S GROUP (Spanje), te verbieden, is gerechtvaardigd. Artikel 2 Dit besluit is gericht tot de lidstaten. Gedaan te Brussel, 19 juni 2015. Voor de Commissie Elżbieta BIEŃKOWSKA Lid van de Commissie ( 1 ) PB L 157 van 9.6.2006, blz. 24 .",
  "source": "EUR LEX"
}