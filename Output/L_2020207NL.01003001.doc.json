{
  "url": "http://www.w3.org/1999/xhtml\"><!--",
  "content": "L_2020207NL.01003001.xml 30.6.2020 NL Publicatieblad van de Europese Unie L 207/30 BESLUIT (GBVB) 2020/902 VAN DE RAAD van 29 juni 2020 tot wijziging van Besluit 2013/354/GBVB betreffende de politiemissie van de Europese Unie voor de Palestijnse Gebieden (EUPOL COPPS) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 3 juli 2013 Besluit 2013/354/GBVB ( 1 ) van de Raad vastgesteld, waarbij EUPOL COPPS per 1 juli 2013 werd verlengd. (2) De Raad heeft op 28 juni 2019 Besluit (GBVB) 2019/1114 ( 2 ) vastgesteld, waarbij Besluit 2013/354/GBVB werd gewijzigd en verlengd van 1 juli 2019 tot en met 30 juni 2020. (3) Het Politiek en Veiligheidscomité (“PVC”) is op 28 maart 2019 overeengekomen en heeft op 16 april 2020 bevestigd dat de missie met dezelfde opdracht met nog eens twaalf maanden moet worden verlengd, tot en met 30 juni 2021, met dien verstande dat met betrekking tot de missie een strategische toetsing zal worden gedaan zodra de omstandigheden dit mogelijk maken. (4) Aan EUPOL COPPS moet een referentiebedrag worden toegewezen voor deze nieuwe periode van één jaar. (5) Op 14 mei 2020 kwam het PVC voorts overeen dat de heer Kauko AALTOMAA, die op 28 september 2017 bij Besluit (GBVB) 2017/1802 ( 3 ) van het Politiek en Veiligheidscomité werd benoemd tot hoofd van de missie en wiens ambtstermijn op 2 juli 2019 bij Besluit GBVB 2019/1165 ( 4 ) van het Politiek en Veiligheidscomité werd verlengd tot en met 30 juni 2020, deze functie moet blijven vervullen tot en met 30 september 2020. (6) Besluit 2013/354/GBVB moet dienovereenkomstig worden gewijzigd. (7) EUPOL COPPS zal uitgevoerd worden in een situatie die kan verslechteren en de verwezenlijking van de doelstellingen van het externe optreden van de Unie, geformuleerd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 Besluit 2013/354/GBVB wordt als volgt gewijzigd: 1) Aan artikel 6 wordt het volgende lid toegevoegd: “8.   De heer Kauko AALTOMAA is het hoofd van de missie voor de periode van 1 juli 2020 tot en met 30 september 2020.”. 2) Aan artikel 12, lid 1, wordt de volgende alinea toegevoegd: “Het financiële referentiebedrag ter dekking van de uitgaven in verband met EUPOL COPPS voor de periode van 1 juli 2020 tot en met 30 juni 2021 bedraagt 12 651 893,91 EUR.”. 3) In artikel 15 wordt de derde alinea vervangen door: “Het verstrijkt op 30 juni 2021.”. Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 1 juli 2020. Gedaan te Brussel, 29 juni 2020. Voor de Raad De voorzitter A. METELKO-ZGOMBIĆ ( 1 ) Besluit 2013/354/GBVB van de Raad van 3 juli 2013 betreffende de politiemissie van de Europese Unie voor de Palestijnse Gebieden (EUPOL COPPS) ( PB L 185 van 4.7.2013, blz. 12 ). ( 2 ) Besluit (GBVB) 2019/1114 van de Raad van 28 juni 2019 tot wijziging van Besluit 2013/354/GBVB betreffende de politiemissie van de Europese Unie voor de Palestijnse Gebieden (EUPOL COPPS) ( PB L 176 van 1.7.2019, blz. 5 ). ( 3 ) Besluit (GBVB) 2017/1802 van het Politiek en Veiligheidscomité van 28 september 2017 betreffende de benoeming van het hoofd van de politiemissie van de Europese Unie voor de Palestijnse Gebieden (EUPOL COPPS) (EUPOL COPPS/1/2017) ( PB L 259 van 7.10.2017, blz. 20 ). ( 4 ) Besluit van het Politiek en Veiligheidscomité (GBVB) 2019/1165 van 2 juli 2019 tot verlenging van het mandaat van het hoofd van de politiemissie van de Europese Unie voor de Palestijnse Gebieden (EUPOL COPPS) (EUPOL COPPS/1/2019) ( PB L 182 van 8.7.2019, blz. 43 ).",
  "source": "EUR LEX"
}