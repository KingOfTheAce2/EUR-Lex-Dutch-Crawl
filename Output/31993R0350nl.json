{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R0350:NL:HTML\">",
  "content": "EUR-Lex - 31993R0350 - NL Avis juridique important | 31993R0350 Verordening (EEG) nr. 350/93 van de Commissie van 17 februari 1993 tot indeling van bepaalde goederen in de gecombineerde nomenclatuur Publicatieblad Nr. L 041 van 18/02/1993 blz. 0007 - 0011 Bijzondere uitgave in het Fins: Hoofdstuk 2 Deel 8 blz. 0170 Bijzondere uitgave in het Zweeds: Hoofdstuk 2 Deel 8 blz. 0170 VERORDENING (EEG) Nr. 350/93 VAN DE COMMISSIE van 17 februari 1993 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 3800/92 van de Commissie (2),  inzonderheid op artikel 9, Overwegende dat, om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, bepalingen dienen te worden vastgesteld voor de indeling van de in bijlage bij de onderhavige  verordening opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond  van de motiveringen opgenomen in kolom 3; Overwegende dat het wenselijk is dat, onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielprodukten in de Gemeenschap, door de  rechthebbende op bindende tariefinlichtingen betreffende de indeling van goederen in de gecombineerde nomenclatuur, verstrekt door de douaneautoriteiten van de Lid-Staten, die niet langer in overeenstemming zijn met deze verordening, verder een beroep  kan worden gedaan ingevolge de bepalingen van artikel 6 van Verordening (EEG) nr. 3796/90 van de Commissie (3), gedurende een bepaalde periode, indien de rechthebbende een overeenkomst heeft afgesloten als bedoeld in artikel 14, lid 3, tweede alinea,  onder a) of b), van Verordening (EEG) nr. 1715/90 van de Raad (4); Overwegende dat de in deze verordening vervatte maatregelen in overeenstemming zijn met het advies van het ComitÃ© nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielprodukten in de Gemeenschap, kan door de rechthebbende op bindende  tariefinlichtingen betreffende de indeling van goederen in de gecombineerde nomenclatuur, verstrekt door de douaneautoriteiten van de Lid-Staten, die niet in overeenstemming zijn met deze verordening, verder een beroep worden gedaan ingevolge artikel 6  van Verordening (EEG) nr. 3796/90, gedurende een periode van 60 dagen te rekenen vanaf de inwerkingtreding van deze verordening, indien de rechthebbende een overeenkomst heeft afgesloten als bedoeld in artikel 14, lid 3, tweede alinea, onder a) of b),  van Verordening (EEG) nr. 1715/90. Artikel 3 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 februari 1993. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 384 van 30. 12. 1992, blz. 8. (3) PB nr. L 365 van 28. 12. 1990, blz. 17. (4) PB nr. L 160 van 26. 6. 1990, blz. 1. BIJLAGE \"\" ID=\"1\">1. Lichtgewicht, effen, kledingstuk van breiwerk (65 % polyester, 35 % katoen) met lange mouwen en een gedeeltelijke opening aan de voorzijde voorzien van een knoopsluiting, rechts over links, bedoeld om het bovenlichaam te bedekken tot  onder de taille. Het kledingstuk heeft aan de uiteinden van de mouwen aangenaaide versieringen van open brei- of haakwerk en aan de voorkant aan de onderzijde twee splitten van ongeveer 23 cm (hemdblouse) (zie foto nr. 515) (*)> ID=\"2\">6106 20 00>  ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 6106 en 6106 20 00. Zie eveneens de GN-toelichtingen op code 6106\"> ID=\"1\">2. Lichtgewicht  kledingstuk van breiwerk (65 % polyester, 35 % katoen) zonder mouwen, bedoeld om het bovenlichaam te bedekken tot net onder de taille. Het kledingstuk heeft een ruime ronde halsopening zonder kraag en een volledige opening aan de voorzijde voorzien van  een knoopsluiting, rechts over links. De voorzijde van het kledingstuk, die langer is dan de achterzijde, loopt naar beneden uit in twee punten (zie foto nr. 518) (*)> ID=\"2\">6106 20 00> ID=\"3\">De indeling is vastgesteld op basis van de algemene regels  1 en 6 voor de interpretatie van de gecombineerde nomenclatuur, aantekening 4 op hoofdstuk 61 en de tekst van de GN-codes 6106 en 6106 20 00. Zie eveneens de GN-toelichtingen op code 6106 De twee punten hebben enkel een versierend karakter\"> ID=\"1\">3. Unisex onderbroek van breiwerk (95 % katoen, 5 % elastomeergarens) in de taille en aan de uiteinden van de pijpen voorzien van een elastieke band. De broek heeft een breed kruis waardoor  het, mede door de snit en de elasticiteit, kan worden voorzien van een luier waardoor deze broek kan worden gebruikt door personen die aan incontinentie lijden (zie foto nr. 512) (*)> ID=\"2\">6108 21 00> ID=\"3\">De indeling is vastgesteld op basis van de  algemene regels 1 en 6 voor de interpretatie van de gecombineerde nomenclatuur, aantekening 8 op hoofdstuk 61 en de tekst van de GN-codes 6108 en 6108 21 00 Het artikel kan niet onder GN-code 9021 worden ingedeeld omdat het niet dient voor het voorkomen of verhelpen van lichamelijke misvormingen, noch voor het ondersteunen of op hun plaats houden van organen na ziekte of operatie\"> ID=\"1\">4. Lichtgewicht  kledingstuk van breiwerk (65 % polyester, 35 % katoen), met lange mouwen, bedoeld om het bovenlichaam te bedekken tot onder de taille. Het kledingstuk is voorzien van een V-hals, schoudervullingen, geborduurde versieringen aan de voor- en achterzijde,  alsmede aan de onderzijde en de uiteinden van de mouwen van borduurwerk in banden (zie foto nr. 517) (*)> ID=\"2\">6109 90 30> ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde  nomenclatuur, aanvullende aantekening (GN) 2 op hoofdstuk 61, alsmede de tekst van de GN-codes 6109, 6109 90 en 6109 90 30. Zie eveneens de GS-toelichtingen op code 6109\"> ID=\"1\">5. Kledingstuk van geribd poolbreiwerk (90 % katoen, 5 %  elastomeergarens, 5 % polyester), nauwsluitend, bestemd om het bovenlichaam te bedekken tot net onder het middel, met lange mouwen, een opstaande kraag en met een gedeeltelijke opening aan de rugzijde die door middel van een ritssluiting kan worden  gesloten. Het kledingstuk is aan de onderzijde en aan de uiteinden van de mouwen omgezoomd (zie foto nr. 513) (*)> ID=\"2\">6110 20 99> ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde  nomenclatuur, aantekening 8 op hoofdstuk 61 en de tekst van de GN-codes 6110, 6110 20 en 6110 20 99. Zie eveneens de GN-toelichtingen op codes 6106 en 6110 \"> ID=\"1\">6. Set van twee kledingstukken, elk samengesteld uit drie delen breiwerk van verschillende kleur (100 % synthetische vezels) bestaande uit: a) een blouson, ongevoerd, met lange mouwen, met een kraag, met een volledige opening aan de voorzijde gesloten door middel van een ritssluiting. De onderzijde van het kledingstuk alsmede de uiteinden van de mouwen zijn voorzien van een ribboord. Het  kledingstuk is, ter hoogte van het middel, voorzien van twee steekzakken en op de rug en aan de mouwen voorzien van geborduurde of gedrukte versieringen. De zijkanten en een gedeelte van de mouwen zijn voorzien van opgenaaide, verschillend gekleurde  stukken weefsels (foto nr. 511 A) (*); b) een lange broek, ongevoerd, reikend van de taille tot aan de enkels. De taille, zonder opening in de taillelijn, is nauwsluitend door middel van een elastische boord en voorzien van een aantrekkoordje. De broek is aan de buitenste zijkanten vanaf het  middel tot halverwege het bovenbeen voorzien van opgenaaide stukken weefsels van dezelfde kleuren als die op de blouson. Het kledingstuk is voorzien van steekzakken en op een van de heupen en het uiteinde van een van de broekspijpen van geborduurde of  gedrukte versieringen (foto nr. 511 B) (*)> ID=\"2\">6112 12 00> ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 6112 en 6112 12 00. Zie eveneens  de GS-toelichtingen op code 6112\"> ID=\"1\">7. Lichtgewicht kledingstuk van een tweekleurig breiwerk (100 % katoen) zonder mouwen, bestemd om het bovenlichaam te bedekken tot net onder de taille. Het kledingstuk heeft een ruime halsopening zonder kraag  en een gedeeltelijke opening aan de voorzijde voorzien van een knoopsluiting, links over rechts. Aan de halsopening en aan de mouwopeningen heeft het kledingstuk een aangezet boord, voorzien van een aangehaakte versiering van kettingsteekgaren  (chainettegaren) (foto nr. 519) (*)> ID=\"2\">6114 20 00> ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 op hoofdstuk 61 en de tekst van de GN-codes 6114 en  6114 20 00\"> ID=\"1\">8. Kledingstuk vervaardigd van drie verschillend gekleurde weefsels (100 % polyamide), bestemd om het onderlichaam te bedekken, elk been afzonderlijk omhullend, vanaf de taille tot halverwege het bovenbeen, zonder opening in de  taillelijn. Het kledingstuk is in de taille voorzien van een elastische boord en een aantrekkoordje. Het kledingstuk heeft een steekzak aan elke zijkant en is voorzien van een in de taille ingenaaide binnenbroek van breiwerk (65 % polyester, 35 %  katoen) (korte broek) (foto nr. 509) (*)> ID=\"2\">6204 63 90> ID=\"3\">De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 op hoofdstuk 62 en de tekst van de GN-codes  6204, 6204 63 en 6204 63 90 De indeling als zwembroek is uitgesloten omdat het kledingstuk vanwege de steekzakken, de snit en het algemeen aanzien niet uitsluitend of hoofdzakelijk als zwemkleding kan worden aangemerkt\"> ID=\"1\">9. Lichtgewicht, veelkleurig, geweven kledingstuk  (100 % polyester) met lange mouwen, bedoeld om het bovenlichaam te bedekken tot onder de taille. Het heeft een V-hals met kraag en een volledige opening aan de voorzijde voorzien van een knoopsluiting, rechts over links. Het kledingstuk is aan de  uiteinden van de mouwen voorzien van drie sierknopen en aan de zijkanten, ter hoogte van het middel, ingerimpeld door middel van elastiek (blouse) (zie foto nr. 516) (*)> ID=\"2\">6206 40 00> ID=\"3\">De indeling is vastgesteld op basis van de algemene  regels 1 en 6 voor de interpretatie van de gecombineerde nomenclatuur en de tekst van de GN-codes 6206 en 6206 40 00. Zie eveneens de GN-toelichtingen op code 6206 \"\"(*) De foto's zijn slechts indicatief. >",
  "source": "EUR LEX"
}