{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0591:NL:HTML\">",
  "content": "EUR-Lex - 31998D0591 - NL Avis juridique important | 31998D0591 98/591/EG: Besluit van de Raad van 13 oktober 1998 betreffende de sluiting van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika Publicatieblad Nr. L 284 van 22/10/1998 blz. 0035 - 0036 BESLUIT VAN DE RAAD van 13 oktober 1998 betreffende de sluiting van de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika (98/591/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name artikel 130 M in combinatie met artikel 228, lid 2, eerste zin en artikel 228, lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Overwegende dat de Europese Gemeenschap en de Verenigde Staten van Amerika specifieke OTO-programma's op gebieden van wederzijds belang ten uitvoer leggen; Overwegende dat beide partijen op basis van de ervaring uit het verleden de wens te kennen hebben gegeven een diepgaander en ruimer kader op te zetten voor samenwerking op het gebied van wetenschap en technologie; Overwegende dat de Overeenkomst inzake wetenschappelijke en technologische samenwerking onderdeel is van de algemene samenwerking tussen de Europese Gemeenschap en de Verenigde Staten van Amerika die met name in de nieuwe transatlantische agenda, welke door beide partijen in december 1995 is aangenomen, tot uiting komt; Overwegende dat de Raad bij besluit van 25 juni 1996 de Commissie heeft gemachtigd te onderhandelen over een Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika; Overwegende dat de Raad bij besluit van 1 december 1997 heeft besloten dat de Overeenkomst voor wetenschappelijke en technologische samenwerking namens de Europese Gemeenschap wordt ondertekend; Overwegende dat de genoemde overeenkomst op 5 december 1997 is ondertekend; Overwegende dat de Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika moet worden goedgekeurd, BESLUIT: Artikel 1 De Overeenkomst inzake wetenschappelijke en technologische samenwerking tussen de Europese Gemeenschap en de regering van de Verenigde Staten van Amerika wordt hierbij namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 Overeenkomstig artikel 12 van de overeenkomst geeft de voorzitter van de Raad kennis van de voltooiing van de nodige procedures voor de inwerkingtreding van de overeenkomst van de zijde van de Gemeenschap. Gedaan te Luxemburg, 13 oktober 1998. Voor de Raad De Voorzitter C. EINEM (1) PB C 162 van 28. 5. 1998, blz. 10. (2) Advies van 7 oktober 1998 (nog niet verschenen in het Publicatieblad).",
  "source": "EUR LEX"
}