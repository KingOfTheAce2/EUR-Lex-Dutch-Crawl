{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0728:NL:HTML\">",
  "content": "EUR-Lex - 31982D0728 - NL Avis juridique important | 31982D0728 82/728/EEG: Besluit van de Raad van 26 oktober 1982 betreffende de sluiting van de Overeenkomst tussen de Europese Economische Gemeenschap en Indonesië betreffende de wijziging van de tariefconcessies van lijst XXI van Indonesië, waarover uit hoofde van artikel XXVIII van de GATT is onderhandeld Publicatieblad Nr. L 310 van 06/11/1982 blz. 0022 - 0022 Bijzondere uitgave in het Fins: Hoofdstuk 11 Deel 10 blz. 0147 Bijzondere uitgave in het Spaans: Hoofdstuk 11 Deel 16 blz. 0098 Bijzondere uitgave in het Zweeds: Hoofdstuk 11 Deel 10 blz. 0147 Bijzondere uitgave in het Portugees: Hoofdstuk 11 Deel 16 blz. 0098 ***** BESLUIT  VAN DE RAAD van 26 oktober 1982 betreffende de sluiting van de Overeenkomst tussen de Europese Economische Gemeenschap en Indonesië betreffende de wijziging van de tariefconcessies van lijst XXI van Indonesië, waarover uit hoofde van artikel XXVIII van de GATT is onderhandeld (82/728/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien de aanbeveling van de Commissie, Overwegende dat Indonesië met een beroep op artikel XXVIII van de Algemene Overeenkomst betreffende Tarieven en Handel (GATT) zijn voornemen kenbaar heeft gemaakt het geheel van de tariefconcessies van lijst XXI te deconsolideren naar aanleiding van de omwerking van het Indonesische douanetarief; Overwegende dat de Commissie met Indonesië onderhandelingen is aangegaan uit hoofde van artikel XXVIII van de GATT, aangezien de Gemeenschap met betrekking tot bepaalde van deze concessies rechtstreeks begunstigde of voornaamste leverancier is; dat zij met dit land tot een bevredigende overeenkomst is gekomen, BESLUIT: Artikel 1 De Overeenkomst tussen de Europese Economische Gemeenschap en Indonesië betreffende de wijziging van de tariefconcessies van lijst XXI van Indonesië, waarover uit hoofde van artikel XXVIII van de GATT is onderhandeld, wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad wordt gemachtigd de persoon aan te wijzen die bevoegd is de Overeenkomst te ondertekenen ten einde daardoor de Gemeenschap te binden. Gedaan te Luxemburg, 26 oktober 1982. Voor de Raad De Voorzitter U. ELLEMANN-JENSEN",
  "source": "EUR LEX"
}