{
  "url": "http://www.w3.org/1999/xhtml\">",
  "content": "LI2020172NL.01001501.xml 3.6.2020 NL Publicatieblad van de Europese Unie LI 172/15 UITVOERINGSBESLUIT (GBVB) 2020/733 VAN DE RAAD van 2 juni 2020 tot uitvoering van Besluit (GBVB) 2016/849 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( 1 ) , en met name artikel 33, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 mei 2016 Besluit (GBVB) 2016/849 vastgesteld. (2) Het comité van de Veiligheidsraad van de Verenigde Naties (“VN-Veiligheidsraad”), ingesteld op grond van Resolutie 1718 (2006) van de VN-Veiligheidsraad, heeft op 11 mei 2020 de gegevens met betrekking tot een entiteit die aan beperkende maatregelen onderworpen is geactualiseerd. (3) Bijlage I bij Besluit (GBVB) 2016/849 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit (GVB) 2016/849 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 2 juni 2020. Voor de Raad De voorzitter G. GRLIĆ RADMAN ( 1 ) PB L 141 van 28.5.2016, blz. 79 . BIJLAGE In Besluit (GBVB) 2016/849, bijlage I, deel B (\"Entiteiten\"), wordt vermelding 75 vervangen door: \"75. YUK TUNG ENERGY PTE LTD 80 Raffles Place, #17-22 UOB Plaza, Singapore, 048624, Singapore 30.3.2018 Scheepsbeheerder en commercieel beheerder van de YUK TUNG, die een schip-tot-schiptransfer van geraffineerde aardolie heeft uitgevoerd. \"",
  "source": "EUR LEX"
}