{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0239:NL:HTML\">",
  "content": "EUR-Lex - 31993D0239 - NL Avis juridique important | 31993D0239 93/239/EEG: Besluit van de Raad van 15 maart 1993 betreffende de sluiting van Overeenkomsten in de vorm van een briefwisseling tussen de Europese Economische Gemeenschap enerzijds en de Republiek Oostenrijk, de Republiek Finland, de Republiek IJsland, het Koninkrijk Noorwegen en het Koninkrijk Zweden anderzijds over de voorlopige toepassing van de Overeenkomsten betreffende sommige regelingen op landbouwgebied, door die partijen ondertekend te Porto op 2 mei 1992 Publicatieblad Nr. L 109 van 01/05/1993 blz. 0001 - 0001 BESLUIT VAN DE RAAD van 15 maart 1993 betreffende de sluiting van Overeenkomsten in de vorm van een briefwisseling tussen de Europese Economische Gemeenschap enerzijds en de Republiek Oostenrijk, de Republiek Finland, de Republiek IJsland, het  Koninkrijk Noorwegen en het Koninkrijk Zweden anderzijds over de voorlopige toepassing van de Overeenkomsten betreffende sommige regelingen op landbouwgebied, door die partijen ondertekend te Porto op 2 mei 1992 DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat het, in het kader van de besprekingen over de aanpassing van de Overeenkomst betreffende de Europese Economische Ruimte (EER) als gevolg van het besluit van de Zwitserse Bondsstaat om die Overeenkomst niet te bekrachtigen, mogelijk is  geweest te onderhandelen over Overeenkomsten in de vorm van een briefwisseling tussen de Europese Economische Gemeenschap enerzijds en de Republiek Oostenrijk, de Republiek Finland, de Republiek IJsland, het Koninkrijk Noorwegen en het Koninkrijk Zweden  anderzijds over de voorlopige toepassing per 15 april 1993 van de bilaterale Overeenkomsten betreffende sommige regelingen op landbouwgebied, door die partijen ondertekend te Porto op 2 mei 1992; Overwegende dat in die Overeenkomsten in de vorm van een briefwisseling wordt verwezen naar artikel 15 van de Vrijhandelsovereenkomsten tussen de Europese Economische Gemeenschap en bovengenoemde landen; Overwegende dat die Overeenkomsten moeten worden goedgekeurd, BESLUIT: Artikel 1 De Overeenkomsten in de vorm van een briefwisseling tussen de Europese Economische Gemeenschap enerzijds en de Republiek Oostenrijk, de Republiek Finland, de Republiek IJsland, het Koninkrijk Noorwegen en het Koninkrijk Zweden anderzijds over de  voorlopige toepassing per 15 april 1993 van de bilaterale Overeenkomsten betreffende sommige regelingen op landbouwgebied, door die partijen ondertekend te Porto op 2 mei 1992 (1), worden namens de Gemeenschap goedgekeurd. De tekst van de Overeenkomsten is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomsten te ondertekenen ten einde daardoor de Gemeenschap te binden. Gedaan te Brussel, 15 maart 1993. Voor de Raad De Voorzitter M. JELVED (1) Zie de bladzijden 2, 18, 32, 43 en 59 van dit Publikatieblad",
  "source": "EUR LEX"
}