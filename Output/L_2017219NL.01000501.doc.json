{
  "url": "http://www.w3.org/1999/xhtml\">",
  "content": "L_2017219NL.01000501.xml 25.8.2017 NL Publicatieblad van de Europese Unie L 219/5 UITVOERINGSVERORDENING (EU) 2017/1500 VAN DE COMMISSIE van 23 augustus 2017 tot 275e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qaida ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 18 augustus 2017 besloten één vermelding toe te voegen aan de lijst van personen, groepen en entiteiten waarvan de tegoeden en economische middelen dienen te worden bevroren. Bijlage I bij Verordening (EG) nr. 881/2002 dient derhalve dienovereenkomstig te worden gewijzigd. (3) Om de doeltreffendheid van de in deze verordening vastgestelde maatregelen te garanderen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 augustus 2017. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding toegevoegd aan de lijst „Natuurlijke personen”: „Shane Dominic Crawford (ook bekend als: a) Asadullah; b) Abu Sa'd at-Trinidadi; c) Asad). Geboortedatum: 22.2.1986. Geboorteplaats: Mount Hope, Trinidad & Tobago. Nationaliteit: Trinidad & Tobago. Paspoortnummer: a) Trinidad & Tobago nummer TA959547, afgegeven op 19.11.2013 (afgegeven door de Immigration Division of Trinidad and Tobago, vervalt op 18.11.2018); b) Trinidad & Tobago nummer T1071839, afgegeven op 8.11.2004 (afgegeven door de Immigration Division of Trinidad and Tobago, vervallen op 7.11.2014). Nationaal identificatienummer: a) Trinidad & Tobago nationale identiteitskaart 19860222007, afgegeven op 16.6.2011 (vervallen op 16.6.2016); b) Trinidad & Tobago geboortecertificaat B394445, afgegeven op 23.1.2007; c) Trinidad & Tobago rijbewijs 892124B, afgegeven op 30.8.2007 (vervallen op 30.8.2010). Adres: a) Syrische Arabische Republiek (situatie mei 2014); b) Reyhanlı, Hatay, Turkey (vorige verblijfplaats van november 2013 tot mei 2014); c) 349 Dass Branch Trace, Dass Trace, Enterprise Chaguanas, Trinidad & Tobago (van de geboorte tot 27.11.2013); d) LP# 41 Ballisier Road, Smith Field Lands, Wallerfield, County of St. George East, Trinidad & Tobago (alternatieve verblijfplaats in september 2011). Overige informatie: Fysieke beschrijving: kleur ogen: bruin; haarkleur: donker; huidskleur: licht bruin; gestalte: gemiddeld; lengte: 174 cm; gewicht: 64 kg; spreekt Engels en Arabisch. Datum van aanwijzing bedoeld in artikel 7 quinquies, lid 2, onder i): 18.8.2017.”.",
  "source": "EUR LEX"
}