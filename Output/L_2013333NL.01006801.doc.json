{
  "url": "http://www.w3.org/1999/xhtml\"><!--",
  "content": "L_2013333NL.01006801.xml 12.12.2013 NL Publicatieblad van de Europese Unie L 333/68 UITVOERINGSVERORDENING (EU) Nr. 1322/2013 VAN DE COMMISSIE van 11 december 2013 betreffende het verlenen van onbeperkte rechtenvrije toegang tot de Unie voor 2014 voor bepaalde goederen van oorsprong uit Noorwegen, die zijn verkregen door verwerking van in Verordening (EG) nr. 1216/2009 van de Raad bedoelde landbouwproducten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1216/2009 van de Raad van 30 november 2009 tot vaststelling van de handelsregeling voor bepaalde, door verwerking van landbouwproducten verkregen goederen ( 1 ) , en met name artikel 7, lid 2, Gezien Besluit 2004/859/EG van de Raad van 25 oktober 2004 betreffende de sluiting van een overeenkomst in de vorm van een briefwisseling tussen de Europese Gemeenschap en het Koninkrijk Noorwegen over Protocol nr. 2 bij de bilaterale vrijhandelsovereenkomst tussen de Europese Economische Gemeenschap en het Koninkrijk Noorwegen ( 2 ) , en met name artikel 3, Overwegende hetgeen volgt: (1) In Protocol nr. 2 bij de Overeenkomst tussen de Europese Economische Gemeenschap en het Koninkrijk Noorwegen van 14 mei 1973 ( 3 ) en Protocol nr. 3 bij de EER-overeenkomst, zoals gewijzigd bij de Besluiten nrs. 140/2001 ( 4 ) en 138/2004 ( 5 ) van het Gemengd Comité van de EER (hierna „Protocol nr. 3 bij de EER-overeenkomst” genoemd), zijn de handelsregelingen voor bepaalde landbouwproducten en verwerkte landbouwproducten tussen de overeenkomstsluitende partijen vastgelegd. (2) In Protocol nr. 3 bij de EER-overeenkomst is een nultarief vastgelegd voor water met toegevoegde suiker of andere zoetstoffen, dan wel gearomatiseerd, ingedeeld onder GN-code 2202 10 00 , en andere alcoholvrije dranken met suiker of andere zoetstoffen, dan wel gearomatiseerd, maar zonder producten bedoeld bij de posten 0401  tot en met 0404  of vetstoffen afkomstig van producten van de posten 0401  tot en met 0404 , ingedeeld onder de GN-code 2202 90 10 . (3) Het nultarief voor het water en de andere dranken in kwestie is voor Noorwegen tijdelijk geschorst bij de Overeenkomst in de vorm van een briefwisseling tussen de Europese Gemeenschap en het Koninkrijk Noorwegen over Protocol nr. 2 bij de bilaterale vrijhandelsovereenkomst tussen de Europese Economische Gemeenschap en het Koninkrijk Noorwegen ( 6 ) (hierna „de Overeenkomst in de vorm van een briefwisseling” genoemd), die is goedgekeurd bij Besluit 2004/859/EG. Ingevolge de Overeenkomst in de vorm van een briefwisseling is de rechtenvrije invoer van de bij de GN-codes 2202 10 00  en ex 2202 90 10  bedoelde goederen van oorsprong uit Noorwegen alleen toegestaan binnen de grenzen van een rechtenvrij contingent, terwijl voor invoer buiten dat contingent een invoerrecht moet worden betaald. (4) Bovendien moet ingevolge de Overeenkomst in de vorm van een briefwisseling de producten in kwestie onbeperkt rechtenvrij toegang tot de Unie worden verleend als het tariefcontingent op 31 oktober van het voorgaande jaar nog niet is uitgeput. Volgens de aan de Commissie verstrekte gegevens was het bij Uitvoeringsverordening (EU) nr. 1085/2012 ( 7 ) geopende contingent voor het water en de dranken in kwestie voor het jaar 2013 op 31 oktober 2013 nog niet uitgeput. Daarom moet de producten in kwestie van 1 januari 2014 tot en met 31 december 2014 onbeperkt rechtenvrij toegang tot de Unie worden verleend. (5) Derhalve mag voor 2014 de tijdelijke schorsing van de vrijstelling van rechten overeenkomstig Protocol nr. 2 bij de Overeenkomst tussen de Europese Economische Gemeenschap en het Koninkrijk Noorwegen van 14 mei 1973 niet worden toegepast. (6) Om redenen van rechtszekerheid moeten bepalingen van het recht van de Unie die niet langer rechtsgevolgen voor huidige of toekomstige situaties hebben, worden ingetrokken. Bijgevolg moet Uitvoeringsverordening (EU) nr. 1085/2012 worden ingetrokken. (7) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake het handelsverkeer in verwerkte landbouwproducten die niet onder bijlage I vallen, HEEFT DE VOLGENDE VERORDENING VASTGESTELD: Artikel 1 1.   Voor de periode van 1 januari tot en met 31 december 2014 wordt goederen met de GN-codes 2202 10 00  (water, mineraalwater en spuitwater daaronder begrepen, met toegevoegde suiker of andere zoetstoffen, dan wel gearomatiseerd) en ex 2202 90 10  (andere alcoholvrije dranken die suiker (sacharose of invertsuiker) bevatten) van oorsprong uit Noorwegen, onbeperkt rechtenvrij toegang tot de Unie verleend. 2.   Voor de in lid 1 genoemde goederen gelden de oorsprongsregels die zijn opgenomen in Protocol nr. 3 bij de Overeenkomst tussen de Europese Economische Gemeenschap en het Koninkrijk Noorwegen van 14 mei 1973. Artikel 2 Uitvoeringsverordening (EU) nr. 1085/2012 wordt ingetrokken. Artikel 3 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 december 2013. Voor de Commissie De voorzitter José Manuel BARROSO ( 1 ) PB L 328 van 15.12.2009, blz. 10 . ( 2 ) PB L 370 van 17.12.2004, blz. 70 . ( 3 ) PB L 171 van 27.6.1973, blz. 2 . ( 4 ) Besluit van het Gemengd Comité van de EER nr. 140/2001 van 23 november 2001 tot wĳziging van de Protocollen 2 en 3 van de EER-overeenkomst betreffende verwerkte en andere landbouwproducten ( PB L 22 van 24.1.2002, blz. 34 ). ( 5 ) Besluit van het Gemengd Comité van de EER nr. 138/2004 van 29 oktober 2004 tot wijziging van Protocol nr. 3 bij de EER-overeenkomst betreffende de producten bedoeld in artikel 8, lid 3, onder b), van de Overeenkomst ( PB L 342 van 18.11.2004, blz. 30 ). ( 6 ) PB L 370 van 17.12.2004, blz. 72 . ( 7 ) Uitvoeringsverordening (EU) nr. 1085/2012 van de Commissie van 20 november 2012 tot opening, voor 2013, van een tariefcontingent voor de invoer in de Europese Unie van bepaalde goederen van oorsprong uit Noorwegen, die zijn verkregen door verwerking van in Verordening (EG) nr. 1216/2009 van de Raad bedoelde landbouwproducten ( PB L 322 van 21.11.2012, blz. 2 ).",
  "source": "EUR LEX"
}