{
  "url": "http://www.w3.org/1999/xhtml\">",
  "content": "C_2017350NL.01000201.xml 18.10.2017 NL Publicatieblad van de Europese Unie C 350/2 BESLUIT VAN DE RAAD van 12 oktober 2017 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountants van de Banco de Portugal (2017/C 350/03) DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 24 augustus 2017 aan de Raad van de Europese Unie betreffende de externe accountants van de Banco de Portugal (ECB/2017/24) ( 1 ) , Overwegende: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben moeten worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van Banco de Portugal PricewaterhouseCoopers & Associados — Sociedade de Revisores Oficiais de Contas, Lda. eindigde na de audit van het boekjaar 2016. Het is derhalve noodzakelijk om met ingang van het boekjaar 2017 externe accountants voor de Banco de Portugal te benoemen. (3) Banco de Portugal heeft Deloitte & Associados — Sociedade de Revisores Oficiais de Contas SA als externe accountant geselecteerd voor de boekjaren 2017 tot en met 2021. (4) De Raad van bestuur van de ECB heeft aanbevolen Deloitte & Associados — Sociedade de Revisores Oficiais de Contas SA te benoemen tot externe accountants van de Banco de Portugal voor de boekjaren 2017 tot en met 2021. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In Artikel 1 van Besluit 1999/70/EG wordt punt 10 vervangen door: „10.   Deloitte & Associados — Sociedade de Revisores Oficiais de Contas SA wordt aanvaard als externe accountant van de Banco de Portugal voor de boekjaren 2017 tot en met 2021.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de ECB. Gedaan te Luxemburg, 12 oktober 2017. Voor de Raad De voorzitter U. REINSALU ( 1 ) PB C 292 van 2.9.2017, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}