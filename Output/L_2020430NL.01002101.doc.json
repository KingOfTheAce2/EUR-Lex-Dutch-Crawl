{
  "url": "http://www.w3.org/1999/xhtml\"><!--",
  "content": "L_2020430NL.01002101.xml 18.12.2020 NL Publicatieblad van de Europese Unie L 430/21 BESLUIT (EU) 2020/2140 VAN DE RAAD van 15 december 2020 inzake het namens de Europese Unie in te nemen standpunt in het Gemengd Comité dat is opgericht bij de Euromediterrane Luchtvaartovereenkomst tussen de Europese Unie en haar lidstaten, enerzijds, en de regering van de Staat Israël, anderzijds, ten aanzien van de vaststelling van het reglement van orde van het Gemengd Comité DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Euromediterrane Luchtvaartovereenkomst tussen de Europese Unie en haar lidstaten, enerzijds, en de regering van de Staat Israël, anderzijds ( 1 ) (“de overeenkomst”) is bij Besluit (EU) 2020/952 van de Raad ( 2 ) door de Unie gesloten en is op 2 augustus 2020 in werking getreden. (2) Bij artikel 22 van de overeenkomst wordt een Gemengd Comité opgericht dat bestaat uit de vertegenwoordigers van de overeenkomstsluitende partijen (“het Gemengd Comité”) om het beheer en de correcte uitvoering van de overeenkomst te waarborgen. (3) In artikel 22, lid 3, van de overeenkomst is bepaald dat het Gemengd Comité zijn reglement van orde vaststelt. (4) Om de correcte uitvoering van de overeenkomst te waarborgen, moet het reglement van orde van het Gemengd Comité worden vastgesteld. (5) Het is passend het standpunt te bepalen dat namens de Unie in de eerste vergadering van het Gemengd Comité moet worden ingenomen, aangezien het besluit van het Gemengd Comité tot vaststelling van zijn reglement van orde rechtsgevolgen heeft voor de Unie. Het standpunt van de Unie in het Gemengd Comité moet worden gebaseerd op het ontwerpbesluit van het Gemengd Comité, HEEFT HET VOLGENDE BESLUIT VASTGESTELD: Artikel 1 1.   Het standpunt dat namens de Unie moet worden ingenomen in de eerste vergadering van het Gemengd Comité dat is opgericht bij artikel 22 van de Euromediterrane Luchtvaartovereenkomst tussen de Europese Unie en haar lidstaten, enerzijds, en de regering van de Staat Israël, anderzijds, met betrekking tot de vaststelling van het reglement van orde van dat Gemengd Comité, moet worden gebaseerd op het ontwerpbesluit van het Gemengd Comité ( 3 ) . 2.   Kleine wijzigingen van het ontwerpbesluit van het Gemengd Comité kunnen zonder nader besluit van de Raad worden goedgekeurd door de vertegenwoordigers van de Unie in het Gemengd Comité. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 15 december 2020. Voor de Raad De voorzitster J. KLOECKNER ( 1 ) PB L 208 van 2.8.2013, blz. 3 . ( 2 ) Besluit (EU) 2020/952 van de Raad van 26 juni 2020 betreffende de sluiting namens de Europese Unie van de Euromediterrane Luchtvaartovereenkomst tussen de Europese Unie en haar lidstaten, enerzijds, en de regering van de Staat Israël, anderzijds ( PB L 212 van 3.7.2020, blz. 10 ). ( 3 ) Zie document ST 13483/20 op http://register.consilium.europa.eu",
  "source": "EUR LEX"
}