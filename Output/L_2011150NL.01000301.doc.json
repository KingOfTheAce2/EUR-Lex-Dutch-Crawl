{
  "url": "http://www.w3.org/1999/xhtml\">",
  "content": "L_2011150NL.01000301.xml 9.6.2011 NL Publicatieblad van de Europese Unie L 150/3 VERORDENING (EU) Nr. 555/2011 VAN DE RAAD van 6 juni 2011 tot wijziging van bijlage I bij Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 31, Gezien het voorstel van de Europese Commissie, Overwegende hetgeen volgt: (1) Bij Verordening (EG) nr. 179/2009 van de Raad van 5 maart 2009 tot wijziging van bijlage I bij Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief ( 1 ) werden de autonome rechten van het gemeenschappelijk douanetarief voor bepaalde zwart-wit- of andere monochrome monitors en bepaalde kleurenmonitors met vloeibarekristallenschermen van onderverdelingen 8528 59 10 en 8528 59 90 van de gecombineerde nomenclatuur (GN) voor twee jaar volledig geschorst. (2) Om redenen van economisch en industriebeleid is het in het belang van de Unie om de schorsing van de autonome rechten waarin Verordening (EG) nr. 179/2009 voorziet, te verlengen met een periode van zes maanden vanaf 1 januari 2011. (3) Als gevolg van een herindeling van GN-post 8528 vallen de monitors in kwestie thans onder de GN-codes 8528 59 10 en 8528 59 40. De in deze verordening vastgestelde tariefschorsingen moeten derhalve betrekking hebben op deze GN-codes. (4) Verordening (EEG) nr. 2658/87 van de Raad ( 2 ) dient bijgevolg dienovereenkomstig te worden gewijzigd. (5) De schorsingen waarin deze verordening voorziet, zijn een verlenging van de schorsingen die zijn vastgesteld bij de op 31 december 2010 afgelopen Verordening (EG) nr. 179/2009. Aangezien een onderbreking in de tariefbehandeling van de onder de schorsing vallende monitors niet in het belang van de Unie is, moet deze verordening van toepassing zijn vanaf 1 januari 2011, HEEFT DE VOLGENDE VERORDENING VASTGESTELD: Artikel 1 Tweede deel, afdeling XVI, hoofdstuk 85, van bijlage I bij Verordening (EEG) nr. 2658/87 wordt als volgt gewijzigd: 1) De tekst in kolom 3 voor GN-code 8528 59 10 wordt vervangen door: „14 ( 3 ) 2) De tekst in kolom 3 voor GN-code 8528 59 40 wordt vervangen door: „14 ( 4 ) Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2011. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 6 juni 2011. Voor de Raad De voorzitter RÉTHELYI M. ( 1 ) PB L 63 van 7.3.2009, blz. 1 . ( 2 ) PB L 256 van 7.9.1987, blz. 1 . ( 3 ) Dit douanerecht is op autonome basis geschorst tot en met 30 juni 2011 voor zwart-wit- en andere monochrome monitors, met vloeibarekristallenschermen, uitgerust met digital visual interface (DVI) of een video graphics array (VGA)-connector of beide, met een beelddiagonaal van niet meer dan 77,5 cm (30,5 inch), met een beeldschermverhouding van 1:1, 4:3, 5:4 of 16:10, met een pixelresolutie van meer dan 1,92 megapixel, en met een afstand tussen beeldpunten van niet meer dan 0,3 mm (Taric-code 8528591010).”. ( 4 ) Dit douanerecht is op autonome basis geschorst tot en met 30 juni 2011 voor kleurenmonitors met vloeibarekristallenschermen, een beelddiagonaal van niet meer dan 55,9 cm (22 inch) en een beeldschermverhouding van 1:1, 4:3, 5:4 of 16:10 (Taric-code 8528594040).”.",
  "source": "EUR LEX"
}