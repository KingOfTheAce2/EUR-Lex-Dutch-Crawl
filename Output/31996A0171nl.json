{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996A0171:NL:HTML\">",
  "content": "EUR-Lex - 31996A0171 - NL Avis juridique important | 31996A0171 96/171/Euratom: Advies van de Commissie van 12 januari 1996 betreffende de voorgenomen lozing van radioactieve afvalstoffen, afkomstig van de ontmanteling van de geavanceerde gasgekoelde reactor op het Ukaea-terrein in Windscale, Cumbria, Verenigd Koninkrijk, overeenkomstig artikel 37 van het Euratom-Verdrag (Slechts de tekst in de Engelse taal is authentiek) Publicatieblad Nr. L 048 van 27/02/1996 blz. 0013 - 0013 ADVIES VAN DE COMMISSIE van 12 januari 1996 betreffende de voorgenomen lozing van radioactieve afvalstoffen, afkomstig van de ontmanteling van de geavanceerde gasgekoelde reactor op het Ukaea-terrein in Windscale, Cumbria, Verenigd Koninkrijk, overeenkomstig artikel 37 van het Euratom-Verdrag (Slechts de tekst in de Engelse taal is authentiek) (96/171/Euratom) Op 17 juli 1995 heeft de Commissie overeenkomstig artikel 37 van het Euratom-Verdrag van de Regering van het Verenigd Koninkrijk de algemene gegevens ontvangen van het plan voor de lozing van radioactieve afvalstoffen, afkomstig van de ontmanteling van de geavanceerde gasgekoelde reactor op het Ukaea-terrein in Windscale, Cumbria. Op grond van deze gegevens en na raadpleging van de deskundigengroep, waarvan het verslag hierbij gaat, brengt de Commissie navolgend advies uit: a) De kortste afstand van de installatie tot het grondgebied van een andere Lid-Staat, i.e. Ierland, bedraagt 180 km. b) Onder normale bedrijfsomstandigheden zal de voorgenomen lozing van gasvormige en vloeibare radioactieve afvalstoffen voor de bevolking in andere Lid-Staten geen stralingsbelasting ten gevolge hebben die uit gezondheidsoogpunt van betekenis is. c) Het laagactieve vaste afval zal naar het terrein van BNF plc in Drigg worden overgebracht. Het middelactieve afval zal ter plaatse worden opgeslagen totdat een geschikte opslagplaats beschikbaar is. Het niet-actieve afval zal na controlemetingen van de besmettingsniveaus verder niet aan de voorgeschreven controle worden onderworpen. Aangezien een deel van dit afval op de markt zal worden gebracht om gerecycleerd te worden, worden de bevoegde autoriteiten verzocht de Commissie op de hoogte te houden van de betrokken hoeveelheden en het soort materiaal. d) Wanneer er zich als gevolg van ongevalssituaties van de in de algemene gegevens aangeduide omvang onvoorziene lozingen van radioactief afval voordoen, zijn de doses waaraan de bevolking in andere Lid-Staten blootgesteld zou kunnen worden, uit gezondheidsoogpunt van geen betekenis. Concluderend is de Commissie van mening dat uitvoering van het plan voor de ontmanteling van de geavanceerde gasgekoelde reactor op het Ukaea-terrein in Windscale zowel onder normale bedrijfsomstandigheden als in ongevalssituaties van de in de algemene gegevens aangeduide omvang niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere Lid-Staat. Voor de Commissie Ritt BJERREGAARD Lid van de Commissie",
  "source": "EUR LEX"
}