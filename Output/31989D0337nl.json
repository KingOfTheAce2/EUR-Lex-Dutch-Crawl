{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0337:NL:HTML\">",
  "content": "EUR-Lex - 31989D0337 - NL Avis juridique important | 31989D0337 89/337/EEG: Besluit van de Raad van 27 april 1989 inzake hoge-definitietelevisie Publicatieblad Nr. L 142 van 25/05/1989 blz. 0001 - 0002 Bijzondere uitgave in het Fins: Hoofdstuk 13 Deel 19 blz. 0003 Bijzondere uitgave in het Zweeds: Hoofdstuk 13 Deel 19 blz. 0003 BESLUIT VAN DE RAAD van 27 april 1989 inzake hoge-definitietelevisie ( 89/337/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 235, Gezien het voorstel van de Commissie ( 1 ), Gezien het advies van het Europese Parlement ( 2 ), Gezien het advies van het Economisch en Sociaal Comité ( 3 ), Overwegende dat hoge-definitietelevisie ( HDTV ) voor de Europese consumentenelektronica-industrie en voor de Europese televisie - en filmindustrie van strategisch belang is; Overwegende dat één enkele wereldnorm voor de produktie en uitwisseling van HDTV-programma's en -films dringend gewenst is; Overwegende dat de Europese industrie in het kader van Eureka een geschikt voorstel voor een dergelijke wereldwijde produktienorm heeft uitgewerkt; Overwegende dat volgens deze norm gebouwde prototypeapparatuur in september 1988 met succes is gedemonstreerd op de International Broadcasting Convention te Brighton; Overwegende dat 1992 kan worden aangehouden als streefdatum voor het op de markt brengen van commerciële apparatuur en het starten met operationele HDTV-industrie; Overwegende dat het welslagen van de lancering van commerciële HDTV niet alleen zal afhangen van de beschikbaarheid van geschikte apparatuur, maar tevens van het bereiken van het nodige vermogen en de nodige ervaring door de Europese film - en  televisie-industrie; Overwegende dat onmiddellijk een grootscheepse promotiecampagne dient te worden gestart om de professionele gebruikers en het gewone kijkerspubliek hierop voor te bereiden; Overwegende dat belangrijke besluitvormers en andere betrokken partijen ook volledig op de hoogte gehouden dienen te worden van de ontwikkelingen in verband met de Europese HDTV; Overwegende dat het dringend geboden is een strategie en een actieplan voor de invoering van HDTV-diensten in geheel Europa uit te werken; Overwegende dat het van groot belang is dat alle Lid-Staten aan deze activiteiten deelnemen; Overwegende dat deze initiatieven dienen te leiden tot een nauwere samenwerking op communautair niveau tussen de industrie ( fabrikanten van consumentenelektronica en van professionele elektronica en de film - en televisie-industrie ) en dienstverleners  ( terrestrische zendstations, satelliettelevisiestations, kabelexploitanten en filmdistributeurs ); Overwegende dat het Verdrag slechts in artikel 235 bevoegdheden voor de desbetreffende actie bevat, BESLUIT : Artikel 1 De volgende doelstellingen worden tot grondslag genomen voor een alomvattende strategie voor de invoering van hoge-definitietelevisiediensten in Europa . Doelstelling 1 Alles in het werk stellen opdat de Europese industrie tijdig alle technologie, componenten en apparatuur ontwikkelt die nodig zijn voor de start van HDTV-diensten . Doelstelling 2 De aanneming bevorderen van het Europese voorstel, dat gebaseerd is op 1 250 lijnen ( niet-geïnterlinieerde scanning ) en 50 volledige beelden per seconde, als enige wereldnorm voor de produktie en uitwisseling van HDTV-programma's . Doelstelling 3 Een zo ruim mogelijk gebruik van het Europese HDTV - systeem in de gehele wereld aanmoedigen. Doelstelling 4 Bevorderen dat in Europa zo spoedig mogelijk volgens een in 1992 beginnend tijdschema HDTV-diensten worden ingevoerd . Doelstelling 5 Alles in het werk stellen opdat de Europese film - en televisie-industrie het vermogen, de ervaringen en de afmetingen krijgt om op de wereldmarkt voor hoge-definitietelevisie te kunnen concurreren, en om de Lid-Staten in staat te stellen hun eigen  culturele bijdrage te leveren . Artikel 2 Ten einde de in artikel 1 genoemde doelstellingen te bereiken, wordt in het kader van een nauwe cooerdinatie op communautair niveau tussen de Commissie en de Lid-Staten, in voorkomend geval via nationale mechanismen, een actieplan voor de invoering van hoge-definitietelevisie opgesteld, met name in overleg met de : - terrestrische zendstations; - satelliettelevisiezenders en distributiemaatschappijen; - kabelexploitanten; - fabrikanten van professionele en consumentenelektronica; - televisie - en filmindustrie; - audiovisuele instituten en instellingen voor hoger technisch onderwijs; - consumentenorganisaties, van de gehele Gemeenschap en van geheel Europa, in het kader van een nauwe op complementariteit berustende cooerdinatie met de deelnemers en cooerdinatoren van het Eureka-project op het gebied van hoge-definitietelevisie . Artikel 3 Aan de hand van de resultaten van het in artikel 2 bedoelde overleg neemt de Raad op voorstel van de Commissie een actieplan voor de invoering van HDTV-diensten in studie . Dit actieplan dient tevens mechanismen te bevatten om Europese derde  landen in staat te stellen om deel te nemen . Gedaan te Luxemburg, 27 april 1989. Voor de Raad De Voorzitter J . BARRIONUEVO PEÑA ( 1 ) PB nr . C 37 van 14 . 2 . 1989, blz . 5 . ( 2 ) PB nr . C 120 van 16 . 5 . 1989 . ( 3 ) Advies uitgebracht op 26 april 1989 ( nog niet verschenen in het Publikatieblad ).",
  "source": "EUR LEX"
}