{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0949:NL:HTML\">",
  "content": "EUR-Lex - 31981D0949 - NL Avis juridique important | 31981D0949 81/949/EEG: Beschikking van de Commissie van 11 november 1981 waarbij wordt vastgesteld dat het geheel bestaande uit de apparaten ,,IPM-RBC Velocity Tracking Correlator, model 102, Video Photometric Analyzer, model 204, Video Time Code Generator, model 710\" en ,,Cohu-Self-Contained TV Camera, model 4410\" met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 347 van 03/12/1981 blz. 0029 - 0029 BESCHIKKING VAN DE COMMISSIE van 11 november 1981 waarbij wordt vastgesteld dat het geheel bestaande uit de   apparaten \" IPM-RBC Velocity Tracking Correlator , model   102 , Video Photometric Analyzer , model 204 , Video Time   Code Generator , model 710 \" en \" Cohu-Self-Contained TV   Camera , model 4410 \" met vrijstelling van de rechten van het   gemeenschappelijk douanetarief mag worden ingevoerd ( 81/949/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese   Economische Gemeenschap , Gelet op Verordening ( EEG ) nr. 1798/75 van de Raad van 10   juli 1975 betreffende de invoer met vrijstelling van de   rechten van het gemeenschappelijk douanetarief van voorwerpen   van opvoedkundige , wetenschappelijke of culturele aard   ( 1 ) , gewijzigd bij Verordening ( EEG ) nr. 1027/79 ( 2 ) , Gelet op Verordening ( EEG ) nr. 2784/79 van de Commissie   van 12 december 1979 tot vaststelling van de   uitvoeringsbepalingen van Verordening ( EEG ) nr. 1798/75   ( 3 ) , inzonderheid op artikel 7 , Overwegende dat , bij schrijven van 7 april 1981 , het   Verenigd Koninkrijk de Commissie heeft verzocht de procedure   in te leiden geregeld in artikel 7 van Verordening ( EEG )   nr. 2784/79 om vast te stellen of het geheel bestaande uit de   apparaten genaamd \" IPM-RBC Velocity Tracking Correlator ,   model 102 , Video Photometric Analyzer , model 204 , Video   Time Code Generator , model 710 \" en \" Cohu-Self-Contained TV   Camera , model 4410 \" , bestemd om gebruikt te worden bij het   onderzoek op het gebied van de microcirculatie in levend   weefsel , hoofdzakelijk in skeletspieren en in de hersenen ,   en in het bijzonder om de stroomsnelheid in de vaten te meten   en de doorsnede daarvan onder diverse omstandigheden , al dan   niet als een geheel van wetenschappelijke apparaten dient te   worden beschouwd en , indien het antwoord bevestigend luidt ,   of momenteel in de Gemeenschap apparaten met gelijke   wetenschappelijke waarde worden vervaardigd ; Overwegende dat , overeenkomstig artikel 7 , lid 5 , van   Verordening ( EEG ) nr. 2784/79 , op 25 september 1981 een   uit vertegenwoordigers van alle Lid-Staten samengestelde   groep deskundigen is bijeengekomen in het kader van het   Comit√© douanevrijstellingen , ten einde dit speciale geval te   onderzoeken ; Overwegende dat uit dit onderzoek is gebleken dat het   bedoelde geheel bestaat uit een synchronisatiecorrelator ,   een fotometrische analysator , een tijdgenerator en een   aangepaste TV-camera ; dat de technische kenmerken van   genoemd geheel speciaal aan het beoogde onderzoek zijn   aangepast ; dat deze kenmerken het geheel bijzonder geschikt   maken voor het wetenschappelijk onderzoek ; dat bovendien   soortgelijke apparaten hoofdzakelijk gebruikt worden bij   wetenschappelijke activiteiten ; dat het dientengevolge als   een geheel van wetenschappelijke apparaten dient te worden   beschouwd ; Overwegende dat op grond van de door de Lid-Staten   verzamelde inlichtingen is gebleken dat apparaten van gelijke   wetenschappelijke waarde als voornoemd geheel en geschikt   voor hetzelfde gebruik niet in de Gemeenschap worden   vervaardigd ; dat het dientengevolge gerechtvaardigd is het   bedoelde geheel met vrijstelling toe te laten , HEEFT DE VOLGENDE BESCHIKKING GEGEVEN : Artikel 1 Het geheel bestaande uit de apparaten genaamd \" IPM-RBC   Velocity Tracking Correlator , model 102 , Video Photometric   Analyzer , model 204 , Video Time Code Generator , model   710 \" en \" Cohu-Self-Contained TV Camera , model 4410 \" ,   waarop de aanvraag van het Verenigd Koninkrijk van 7 april   1981 betrekking heeft , mag met vrijstelling van de rechten   van het gemeenschappelijk douanetarief worden ingevoerd . Artikel 2 Deze beschikking is gericht tot de Lid-Staten . Gedaan te Brussel , 11 november 1981 . Voor de Commissie Karl-Heinz NARJES Lid van de Commissie ( 1 ) PB nr. L 184 van 15 . 7 . 1975 , blz. 1 . ( 2 ) PB nr. L 134 van 31 . 5 . 1979 , blz. 1 . ( 3 ) PB nr. L 318 van 13 . 12 . 1979 , blz. 32 .",
  "source": "EUR LEX"
}