{
  "url": "http://www.w3.org/1999/xhtml\">",
  "content": "L_2006343NL.01008201.xml 8.12.2006 NL Publicatieblad van de Europese Unie L 343/82 RICHTLIJN 2006/127/EG VAN DE COMMISSIE van 7 december 2006 tot wijziging van Richtlijn 2003/91/EG houdende bepalingen ter uitvoering van artikel 7 van Richtlijn 2002/55/EG van de Raad met betrekking tot de kenmerken waartoe het onderzoek van bepaalde rassen van groentegewassen zich ten minste moet uitstrekken en de minimumeisen voor dat onderzoek (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 1 ) , en met name op artikel 7, lid 2, onder a) en b), Overwegende hetgeen volgt: (1) Richtlijn 2003/91/EG van de Commissie ( 2 ) is vastgesteld om ervoor te zorgen dat de rassen die de lidstaten in hun nationale rassenlijsten opnemen, aan de richtsnoeren van het Communautair Bureau voor plantenrassen (CBP) voldoen wat betreft de kenmerken waartoe het onderzoek van de rassen zich ten minste moet uitstrekken en de minimumeisen voor dat onderzoek, voor zover deze richtsnoeren zijn vastgesteld. Voor andere rassen bepaalt de richtlijn dat de richtsnoeren van de Internationale Unie tot bescherming van kweekproducten (UPOV) van toepassing zijn. (2) Het CBP en de UPOV hebben sindsdien verdere richtsnoeren voor een aantal andere gewassen vastgesteld en bestaande richtsnoeren aangepast. (3) De werkingssfeer van Richtlijn 2002/55/EG moet worden uitgebreid om nieuwe gewassen te bestrijken. (4) Richtlijn 2003/91/EG moet daarom dienovereenkomstig worden gewijzigd. (5) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 De bijlagen I en II bij Richtlijn 2003/91/EG worden vervangen door de tekst in de bijlage bij deze richtlijn. Artikel 2 In het geval van onderzoeken die vóór 1 juli 2007 zijn begonnen, mogen de lidstaten beslissen om Richtlijn 2003/91/EG toe te passen in de versie die vóór de wijziging bij deze richtlijn gold. Artikel 3 De lidstaten dienen uiterlijk op 30 juni 2007 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mede, alsmede een tabel ter weergave van het verband tussen die bepalingen en deze richtlijn. Zij passen die bepalingen toe vanaf 1 juli 2007. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. Artikel 4 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie . Artikel 5 Deze richtlijn is gericht tot de lidstaten. Gedaan te Brussel, 7 december 2006. Voor de Commissie Markos KYPRIANOU Lid van de Commissie ( 1 ) PB L 193 van 20.7.2002, blz. 33 . Richtlijn laatstelijk gewijzigd bij Richtlijn 2004/117/EG ( PB L 14 van 18.1.2005, blz. 18 ). ( 2 ) PB L 254 van 8.10.2003, blz. 11 . BIJLAGE „ BIJLAGE I Lijst van de in artikel 1, lid 2, onder a), bedoelde gewassen die moeten voldoen aan de CBP-testprotocollen Wetenschappelijke naam Gewone naam CBP-protocol Allium cepa L. (Cepa-groep) Ui en echalion TP 46/1 van 14.6.2005 Allium cepa L. (Aggregatum-groep) Sjalot TP 46/1 van 14.6.2005 Allium porrum L. Prei TP 85/1 van 15.11.2001 Allium sativum L. Knoflook TP 162/1 van 25.3.2004 Asparagus officinalis L. Asperge TP 130/1 van 27.3.2002 Brassica oleracea L. Bloemkool TP 45/1 van 15.11.2001 Brassica oleracea L. Broccoli TP 151/1 van 27.3.2002 Brassica oleracea L. Spruitkool TP 54/2 van 1.12.2005 Brassica oleracea L. Koolrabi TP 65/1 van 25.3.2004 Brassica oleracea L. Savooiekool, wittekool en rodekool TP 48/2 van 1.12.2005 Capsicum annuum L. Paprika of Spaanse peper TP 76/1 van 27.3.2002 Cichorium endivia L. Krulandijvie en andijvie TP 118/2 van 1.12.2005 Cichorium intybus L. Cichorei voor de industrie TP 172/2 van 1.12.2005 Cichorium intybus L. Witlof TP 173/1 van 25.3.2004 Cucumis melo L. Meloen TP 104/1 van 27.3.2002 Cucumis sativus L. Komkommer en augurk TP 61/1 van 27.3.2002 Cucurbita pepo L. Courgette TP 119/1 van 25.3.2004 Cynara cardunculus L. Artisjok en kardoen TP 184/1 van 25.3.2004 Daucus carota L. Wortel en voederwortel TP 49/2 van 1.12.2005 Foeniculum vulgare Mill. Knolvenkel TP 183/1 van 25.3.2004 Lactuca sativa L. Sla TP 13/2 van 1.12.2005 Lycopersicon esculentum Mill. Tomaat TP 44/2 van 15.11.2001 Phaseolus vulgaris L. Stamboon en stokboon TP 12/2 van 1.12.2005 Pisum sativum L. (partim) Kreukzadige doperwt, rondzadige doperwt en peul TP 07/1 van 6.11.2003 Raphanus sativus L. Radijs TP 64/1 van 27.3.2002 Spinacia oleracea L. Spinazie TP 55/1 van 27.3.2002 Valerianella locusta (L.) Laterr. Veldsla TP 75/1 van 27.3.2002 Vicia faba L. (partim) Tuinboon TP Broadbean/1 van 25.3.2004 Zea mays L. (partim) Suikermais en pofmais TP 2/2 van 15.11.2001 De tekst van deze protocollen is te vinden op de website van het CBP (www.cpvo.europa.eu). BIJLAGE II Lijst van de in artikel 1, lid 2, onder b), bedoelde gewassen die moeten voldoen aan de UPOV-testrichtsnoeren Wetenschappelijke naam Gewone naam UPOV-richtsnoer Allium fistulosum L. Stengelui TG/161/3 van 1.4.1998 Allium schoenoprasum L. Bieslook TG/198/1 van 9.4.2003 Apium graveolens L. Bleekselderij TG/82/4 van 17.4.2002 Apium graveolens L. Knolselderij TG/74/4 corr. van 17.4.2002 + 5.4.2006 Beta vulgaris L. Snijbiet TG/106/4 van 31.3.2004 Beta vulgaris L. Rode biet, inclusief Cheltenham beet TG/60/6 van 18.10.1996 Brassica oleracea L. Boerenkool TG/90/6 van 31.3.2004 Brassica rapa L. Chinese kool TG/105/4 van 9.4.2003 Brassica rapa L. Meiraap/stoppelknol TG/37/10 van 4.4.2001 Cichorium intybus L. Bladcichorei TG/154/3 van 18.10.1996 Citrullus lanatus (Thunb.) Matsum. et Nakai Watermeloen TG/142/4 van 31.3.2004 Cucurbita maxima Duchesne Pompoen TG/155/3 van 18.10.1996 Petroselinum crispum (Mill.) Nyman ex A. W. Hill Peterselie TG/136/5 van 6.4.2005 Phaseolus coccineus L. Pronkboon TG/9/5 van 9.4.2003 Raphanus sativus L. Rammenas TG/63/6 van 24.3.1999 Rheum rhabarbarum L. Rabarber TG/62/6 van 24.3.1999 Scorzonera hispanica L. Schorseneer TG/116/3 van 21.10.1988 Solanum melongena L. Aubergine TG/117/4 van 17.4.2002 De tekst van deze richtsnoeren is te vinden op de website van de UPOV (www.upov.int). ”",
  "source": "EUR LEX"
}