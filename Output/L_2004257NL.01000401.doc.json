{
  "url": "http://www.w3.org/1999/xhtml\">",
  "content": "L_2004257NL.01000401.xml 4.8.2004 NL Publicatieblad van de Europese Unie L 257/4 VERORDENING (EG) N r. 1414/2004 VAN DE COMMISSIE van 28 juli 2004 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening, te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité douanewetboek heeft geen advies uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De in deze verordening vervatte maatregelen zijn in overeenstemming met het advies van het Comité douanewetboek, Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2004. Voor de Commissie Frederik BOLKESTEIN Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 2344/2003 van de Commissie ( PB L 346 van 31.12.2003, blz. 38 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij de Toetredingsakte van 2003. BIJLAGE Omschrijving Indeling (GN-code) Reden (1) (2) (3) Oogverzorgingsproduct (oogdruppels), met de volgende bestanddelen: Werkzame stof: polyvinylalcohol (bevochtigingsmiddel) 1,4 %, verder bestaande uit: — natriumchloride (tonusbevorderend middel) — natriumdiwaterstoffosfaat (buffermiddel) — natriummonowaterstoffosfaat (buffermiddel) — benzalkoniumchloride (conserveringsmiddel) — dinatriumedetaat (chelaatvormer) — zoutzuur (pH-regelaar) — natriumhydroxide (pH-regelaar) — zuiver water, tot 100 % (oplosmiddel). Het product wordt opgemaakt voor de detailhandel (druppelflesje van 15 ml), met vermelding van doseringsvoorschriften en gebruiksaanwijzing. 3004 90 19 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, en de tekst van de GN-codes 3004, 3004 90 en 3004 90 19. Het product is bereid en opgemaakt voor therapeutisch gebruik als bevochtigingsmiddel en kunsttranen voor droge ogen of andere oogaandoeningen. Het preparaat is niet opgemaakt als oplossing voor contactlenzen of kunstogen van GN-code 3307.",
  "source": "EUR LEX"
}