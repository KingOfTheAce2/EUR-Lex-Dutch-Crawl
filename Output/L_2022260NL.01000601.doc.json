{
  "url": "http://www.w3.org/1999/xhtml\">",
  "content": "L_2022260NL.01000601.xml 6.10.2022 NL Publicatieblad van de Europese Unie L 260/6 UITVOERINGSBESLUIT (GBVB) 2022/1902 VAN DE RAAD van 6 oktober 2022 tot uitvoering van Besluit 2014/932/GBVB betreffende beperkende maatregelen in verband met de situatie in Jemen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2014/932/GBVB van de Raad van 18 december 2014 betreffende beperkende maatregelen in verband met de situatie in Jemen ( 1 ) , en met name artikel 3, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 december 2014 Besluit 2014/932/GBVB vastgesteld. (2) Het comité van de Veiligheidsraad van de Verenigde Naties (“VN-Veiligheidsraad”), ingesteld op grond van Resolutie 2140 (2014) van de VN-Veiligheidsraad, heeft op 26 september 2022 twee personen toegevoegd aan de lijst van personen en entiteiten die aan beperkende maatregelen onderworpen zijn. (3) De bijlage bij Besluit 2014/932/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/932/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 6 oktober 2022. Voor de Raad De voorzitter M. BEK ( 1 ) PB L 365 van 19.12.2014, blz. 147 . BIJLAGE In de bijlage bij Besluit 2014/932/GBVB (Lijst van personen en entiteiten als bedoeld in artikel 1, lid 1, artikel 2 bis, lid 1, en artikel 2 ter, lid 1 en lid 2) worden onder de subrubriek “Personen” de volgende vermeldingen toegevoegd: “10. Mansur Al-Sa'adi Naam in oorspronkelijk schrift: منصور السعادي Hoedanigheid: Generaal-majoor, Houthi-bevelhebber van de Jemenitische zee- en kustverdedingsmacht. Geboortedatum: 1988Geboorteplaats: Jemen. Zekere alias: n.v.t. Onzekere alias: a) Mansoor Ahmed Al Saadi; b) Mansur Ahmad al-Sa'adi; c) Abu Sajjad. Nationaliteit: Jemen Paspoortnr.: n.v.t. Nationaal identificatienr.: n.v.t. Adres: Jemen. Op de lijst geplaatst op: 26 september 2022. Overige informatie: Chef-staf van de Houthi-zeemacht, het brein achter dodelijke aanvallen op de internationale scheepvaart in de Rode Zee. Speelt een leidende rol in de inspanningen van de Houthi-zeemacht die de vrede, veiligheid en stabiliteit van Jemen rechtstreeks bedreigen. Lichaamsbeschrijving: Ogen: bruin. Haren: bruin. Weblink speciale kennisgeving van Interpol/VN-Veiligheidsraad: https://www.interpol.int/en/How-we-work/Notices/View-UN-Notices-Individual Aanvullende informatie uit de beschrijving van de redenen die is verstrekt door het Sanctiecomité: Overeenkomstig punt 5, h), van zijn richtlijnen maakt het bij Resolutie 2140 ingestelde Comité van de Veiligheidsraad een beschrijving toegankelijk van de redenen voor de plaatsing op de lijst voor personen, groepen, ondernemingen en entiteiten die op zijn sanctielijst staan. Datum waarop de beschrijving beschikbaar is gekomen op de website van het Comité: 26 september 2022. Mansur Al-Sa'adi is op 26 september 2022 uit hoofde van de punten 11 en 15 van Resolutie 2140 (2014) op de lijst geplaatst omdat hij voldoet aan de plaatsingscriteria van punt 17 van diezelfde resolutie, alsook aan die welke zijn uitgewerkt bij punt 19 van Resolutie 2216 (2015). Mansur Al-Sa'adi heeft daden gepleegd en gesteund die de vrede, de veiligheid en de stabiliteit van Jemen bedreigen, waaronder schendingen van het gerichte wapenembargo. Aanvullende informatie: Al-Sa'adi is op de lijst geplaatst vanwege zijn betrokkenheid bij en leiderschap van Houthi-zeemachtcampagnes die een bedreiging vormen voor de vrede, de veiligheid en de stabiliteit van Jemen, en voldoet aldus aan de plaatsingscriteria van punt 17 van Resolutie 2140 (2014). Als chef-staf van de Houthi-zeemacht was Al-Sa'adi het brein achter dodelijke aanvallen op de internationale scheepvaart in de Rode Zee. De Houthi-zeemacht heeft herhaaldelijk zeemijnen uitgezet, die, zoals internationale mensenrechtenorganisaties benadrukken, een risico vormen voor handels-, vissers- en humanitaire-hulpvaartuigen. Voorts heeft Al-Sa'adi wapens helpen smokkelen naar Houthi's in Jemen, in strijd met het gerichte wapenembargo als bedoeld in punt 14 van Resolutie 2216 (2015). Staving van zijn actieve militaire rol: — Al-Sharea News (Arabisch) - “De breinen achter de Houthi-aanvallen” (https://alsharaeanews.com/2021/03/08/54527/) [geraadpleegd op 11/2/22] 3. (“Mansour Al-Saadi en Ahmed Al-Hamzi, twee mysterieuze figuren uit de Houthi-lucht- en -zeemacht, hebben een centrale rol gespeeld in de oorlog in Jemen en hebben die uitgebreid tot bedreiging van Saudische grondgebied en van de veiligheid in de Rode Zee.”) (“Al-Saadi verschuilt zich achter de bijnaam “Abu Sajjad” en staat bekend als de Emir van de Rode Zee, en is in de eerste plaats verantwoordelijk voor de omvorming van de zee- en kustverdedigingsmacht tot een strijdmacht die oorlogsschepen van de coalitie in het vaarwater zit en de internationale gemeenschap chanteert door scheepvaartroutes te bedreigen.”) — Yemeni News Agency (SABA) (Arabisch) - “Qahim, Al-Mushki en Berry geïnformeerd over de schade door de aanvallen in de districten van Al-Hodeidah” (https://www.saba.ye/ar/news3174373.htm) [Geraadpleegd op 11/2/22] (“Samen met leden van het nationale team, generaal-majoor Mansour al-Saadi, en generaal-majoor Muhammad al-Qadri, werden zij eveneens geïnformeerd over de omvang van de verwoestingen aan woningen, scholen, ziekenhuizen en overheidsgebouwen in de stad al-Durayhimi, in het dorp Al-Jah in het Bait Al-Faqih-district.”) — Asharq al-Awsat (Engels) - “Dood van hoge bevelhebbers laat Houthi's in chaos achter” https://english.aawsat.com/home/article/1246521/death-senior-commanders-leaves-houthis-disarray) [Geraadpleegd op 11/2/22] (Artikel wijst Al-Sa'adi aan als “hoge bevelhebber”, maar stelt ten onrechte dat hij om het leven is gekomen. Verklaart dat Al-Sa'adi het toezicht op wapensmokkel langs de Jemenitische kust leidt.) — 26 September News (Arabisch) - “De marine viert de revolutie van 21 september” (https://www.26sep.net/index.php/newspaper/26topstory/24381-21-8) [Geraadpleegd op 11/2/22] (“De gebeurtenis werd bijgewoond door de chef-staf van de zeemacht, generaal-majoor Mansour Al Saadi.”) 11. Motlaq Amer Al-Marrani Naam in oorspronkelijk schrift: مطلق عامر المراني Hoedanigheid: (voormalig) adjunct-hoofd van het nationale veiligheidsbureau van de Houthi's (inlichtingendienst). Geboortedatum: 1 januari 1984. Geboorteplaats: Al-Jawf, Jemen. Zekere aliassen: a) Mutlaq Ali Aamer Al Marrani; b) Abu Emad. Onzekere aliassen: n.v.t. Nationaliteit: Jemen. Paspoortnr.: n.v.t. Nationaal identificatienr.: n.v.t. Adres: Jemen. Op de lijst geplaatst op: 26 september 2022. Overige informatie: voormalig adjunct-hoofd van het nationale veiligheidsbureau van de Houthi's, hield toezicht op gedetineerden van het nationale veiligheids¬bureau die tijdens hun detentie werden onderworpen aan foltering en andere vormen van mishandeling, plande en gaf opdracht tot illegale arrestaties en de detentie van humanitaire-hulpverleners en de illegale toe-eigening van humanitaire hulp in strijd met het internationaal humanitair recht. Lichaamsbeschrijving: Ogen: bruin. Haren: bruin. Weblink speciale kennisgeving van Interpol/VN-Veiligheidsraad: https://www.interpol.int/en/How-we-work/Notices/View-UN-Notices-Individual Aanvullende informatie uit de beschrijving van de redenen die is verstrekt door het Sanctiecomité: Overeenkomstig punt 5, h), van zijn richtlijnen maakt het bij Resolutie 2140 ingestelde Comité van de Veiligheidsraad een beschrijving toegankelijk van de redenen voor de plaatsing op de lijst voor personen, groepen, ondernemingen en entiteiten die op zijn sanctielijst staan. Datum waarop de beschrijving beschikbaar is gekomen op de website van het Comité: 26 september 2022. Motlaq Amer Al-Marrani is op 26 september 2022 uit hoofde van de punten 11 en 15 van Resolutie 2140 (2014) op de lijst geplaatst omdat hij voldoet aan de plaatsingscriteria van punt 17 van diezelfde resolutie, alsook aan die welke zijn uitgewerkt in punt 19 van Resolutie 2216 (2015) en punt 18, c), van Resolutie 2140. Motlaq Amer Al-Marrani heeft handelingen verricht die de vrede, de veiligheid en de stabiliteit van Jemen bedreigen, waaronder schendingen van het toepasselijke internationale humanitaire recht en van de mensenrechten, en belemmering van de toegang tot humanitaire hulp in Jemen. Aanvullende informatie: Al-Marrani wordt op de lijst geplaatst omdat hij opdracht heeft gegeven tot illegale folteringen en detenties die een bedreiging vormen voor de vrede, de veiligheid en de stabiliteit van Jemen, waaronder handelingen die een schending vormen van het toepasselijke internationaal humanitair recht en ertoe leidden dat de toegang tot humanitaire hulp in Jemen werd belemmerd, waarmee hij voldoet aan de plaatsingscriteria van punt 17 van Resolutie 2140 (2014), alsook aan die welke zijn uitgewerkt in punt 19 van Resolutie 2216 (2015) en punt 18, c), van Resolutie 2140. Als adjunct-hoofd van het nationale veiligheidsbureau van de Houthi's gaf Al-Marrani opdracht tot de arrestatie, detentie en mishandeling van humanitaire hulpverleners en anderen die actief waren op het gebied van humanitaire hulpverlening, en misbruikte hij zijn gezag en invloed op humanitaire toegang om zichzelf te verrijken. Het deskundigenpanel voor Jemen documenteerde dit in zijn eindverslag 2018 (zie document S/2018/594, punt 193). Dit deskundigenpanel toonde ook aan dat Al-Marrani toezicht hield op gevangenen van het nationale veiligheidsbureau, die naar verluidt zijn gefolterd en mishandeld tijdens hun detentie. Hij is ook verantwoordelijk voor de afpersing, intimidatie en illegale arrestatie van bedrijfsmanagers en bankdirecteuren, met het dreigement dat hij ze zou beschuldigen van collaboratie en spionage voor de vijand als ze geen gevolg zouden geven aan gerechtelijke bewaarbevelen. Staving van zijn rol bij mensenrechtenschendingen: — Bericht van Human Rights Watch (Engels) – “Jemen: gijzelingen door Houthi's” (https://www.hrw.org/news/2018/09/25/yemen-houthi-hostage-taking#) [geraadpleegd op 11/feb/22] 4. — Al Ain News (Arabisch) - “Amer Al-Marrani: man van de “zwarte missies” van de Houthi's” (https://al-ain.com/article/amer-marani-yemen) [geraadpleegd op 11/feb/22] (“De vierde broer, Mutlaq Al-Marrani, heeft binnen de Houthi-milities de rang van brigadegeneraal en de bijnaam “Abu Emad” gekregen. Zijn terroristische activiteiten leiden wereldwijd tot bezorgdheid, aangezien hij een van de gevaarlijkste leiders van de inlichtingendienst is die is betrokken bij de flagrante ontwrichting van de levens van Jemenieten.”) — Al Marjie (Arabisch) - “Abu Imad Al-Marani: Houthi-leider rekruteert vrouwen en plundert hulpfonds” (https://www.almarjie-paris.com/15182) [geraadpleegd op 11/feb/22] (“Zij bevestigde ook dat hij jonge vrouwen rekruteerde en ronselde om voor de Houthi's te werken en “hen dwong om obscene video's te maken om hen daarna onder druk te zetten en te chanteren, en hen vervolgens opdrachten te geven”. Hij arresteerde werknemers en functionarissen van bepaalde organisaties en kon daarna bepaalde voorwaarden opleggen aan die organisaties. Ze onthulde dat Al-Marrani tientallen meisjes rekruteerde, misbruik makend van hun behoefte aan geld, en hen naar zijn tegenstanders stuurde om hen te verleiden.”) — Al Arabiya (Arabisch) - “Schokkende details over door de VS gesanctioneerde Houthi-leiders”تفاصیل “مرعبة ”عن قیادات حوثیة طالتھا عقوبات أمیركیة) (alarabiya.net)) [geraadpleegd op 11/feb/22] (“Al-Marrani was ook betrokken bij ernstige mensenrechtenschendingen jegens en de foltering van ontvoerde personen, en, zoals de activist en voormalige Jemenitische gevangene Samira Al-Houri onthulde, morele en financiële misdrijven en het beïnvloeden van politieke en stamleiders, waarbij ze benadrukte dat hij het rekruteren van meisjes op zich had genomen om de activiteiten van internationale organisaties en personeel van de VN te bespioneren. Daarnaast legt hij deze organisaties naar verluidt heffingen op en deelt hij enorme bedragen, miljoenen dollars, met een aantal van zijn werknemers, die zijn wreedheid en bedreigingen vrezen.”) — Al-Mashhad al-Araby (Arabisch) - “Hulporganisaties worden gechanteerd: wat is de rol van de milities?” (https://almashhadalaraby.com/news/133104) [geraadpleegd op 11/feb/22] Persmededelingen over wijzigingen in de sanctielijst van het Comité zijn te vinden onder “Press Releases” op de site van het Comité: https://www.un.org/securitycouncil/sanctions/2140/press-releases De bijgewerkte versie van de sanctielijst van het Comité, beschikbaar in HTML-, PDF- en XML-formaat, is te vinden via de volgende link: https://www.un.org/securitycouncil/sanctions/2140/materials — De geconsolideerde lijst van de VN-Veiligheidsraad wordt ook bijgewerkt na elke wijziging van de sanctielijst van het Comité en is te vinden via de volgende link: https://www.un.org/securitycouncil/content/un-sc-consolidated-list”",
  "source": "EUR LEX"
}