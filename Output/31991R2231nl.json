{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2231:NL:HTML\">",
  "content": "EUR-Lex - 31991R2231 - NL Avis juridique important | 31991R2231 Verordening (EEG) nr. 2231/91 van de Raad van 17 juni 1991 betreffende de toepassing van Besluit nr. 3/91 van de Samenwerkingsraad EEG-Israël tot hernieuwde wijziging van de artikelen 6 en 17 van het Protocol betreffende de definitie van het begrip \"produkten van oorsprong\" en de methoden van administratieve samenwerking Publicatieblad Nr. L 211 van 31/07/1991 blz. 0052 - 0052 Bijzondere uitgave in het Fins: Hoofdstuk 2 Deel 8 blz. 0083 Bijzondere uitgave in het Zweeds: Hoofdstuk 2 Deel 8 blz. 0083 VERORDENING ( EEG ) Nr . 2231/91 VAN DE RAAD  van 17 juni 1991  betreffende de toepassing van Besluit nr . 3/91 van de Samenwerkingsraad EEG-Israël tot hernieuwde wijziging van de artikelen 6 en 17 van het Protocol betreffende de definitie van het  begrip  \"produkten van oorsprong\" en de methoden van administratieve samenwerking DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat de Overeenkomst tussen de Europese Economische Gemeenschap en de Staat Israël ( 1 ) werd ondertekend op 11 mei 1975 en in werking is getreden op 1 juli 1975; Overwegende dat de Samenwerkingsraad, krachtens artikel 25 van het Protocol betreffende de definitie van het begrip  \"produkten van oorsprong\" en de methoden van administratieve samenwerking, dat een integrerend bestanddeel van genoemde Overeenkomst  uitmaakt, Besluit nr . 3/91 tot hernieuwde wijziging van de artikelen 6 en 17 heeft aangenomen; Overwegende dat het noodzakelijk is dit besluit in de Gemeenschap toe te passen, HEEFT DE VOLGENDE VERORDENING VASTGESTELD : Artikel 1 Besluit nr . 3/91 van de Samenwerkingsraad EEG-Israël is van toepassing in de Gemeenschap . De tekst van het besluit is aan de onderhavige verordening gehecht . Artikel 2 Deze verordening treedt in werking op 1 januari 1992 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Luxemburg, 17 juni 1991 . Voor de Raad De Voorzitter J . F . POOS ( 1 ) PB nr . L 136 van 28 . 5 . 1975, blz . 3 . BESLUIT Nr . 3/91 VAN DE SAMENWERKINGSRAAD EEG-ISRAËL  van 12 juni 1991  tot hernieuwde wijziging van de artikelen 6 en 17 van het Protocol betreffende de definitie van het begrip  \"produkten van oorsprong\" en de methoden van administratieve  samenwerking DE SAMENWERKINGSRAAD, Gelet op de Overeenkomst tussen de Europese Economische Gemeenschap en de Staat Israël, welke op 11 mei 1975 te Brussel is ondertekend, Gelet op het Protocol betreffende de definitie van het begrip  \"produkten van oorsprong\" en de methoden van administratieve samenwerking, hierna  \"Protocol\" te noemen, inzonderheid op artikel 25, Overwegende dat de op 1 oktober 1988 geldende bedragen in bepaalde nationale valuta's die overeenkwamen met de ecu, lager waren dan de overeenkomstige op 1 oktober 1986 geldende bedragen; dat door het feit van de automatische wijziging van de bij  Besluit nr . 1/81 van de Samenwerkingsraad EEG-Israël vastgestelde referentiedatum, dit bij de omrekening in de betrokken nationale valuta's een vermindering tot gevolg zou hebben van de werkelijke maxima wat betreft de vereenvoudigde bewijsstukken; dat  het, om een dergelijk resultaat te vermijden, wenselijk is deze in ecu uitgedrukte maxima te verhogen, BESLUIT : Artikel 1 Het Protocol wordt als volgt gewijzigd : 1 . in artikel 6, lid 1, tweede alinea, wordt  \"2 590 ecu\"  vervangen door  \"2 820 ecu\"; 2.in artikel 17, lid 2, wordt  \"180 ecu\" vervangen door  \"200 ecu\" en  \"515 ecu\" door  \"565 ecu \". Artikel 2 Dit besluit treedt in werking op 1 januari 1992 . Gedaan te Brussel, 12 juni 1991 . Voor de Samenwerkingsraad De Voorzitter A . PRIMOR",
  "source": "EUR LEX"
}