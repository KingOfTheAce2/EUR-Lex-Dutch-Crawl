{
  "url": "http://www.w3.org/1999/xhtml\">",
  "content": "L_2004396NL.01006101.xml 31.12.2004 NL Publicatieblad van de Europese Unie L 396/61 BESLUIT EUPOL KINSHASA /1/2004 VAN HET POLITIEK EN VEILIGHEIDSCOMITÉ van 9 december 2004 betreffende de benoeming van het hoofd van de missie van de EU-Politiemissie in Kinshasa (DRC), EUPOL „Kinshasa” (2004/931/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 25, lid 3, Gelet op Gemeenschappelijk Optreden 2004/847/GBVB van de Raad van 9 december 2004 betreffende de start van de EU-Politiemissie in Kinshasa (DRC), EUPOL Kinshasa ( 1 ) , en met name op de artikelen 5 en 8, Overwegende hetgeen volgt: (1) In de artikelen 5 en 8 van Gemeenschappelijk Optreden 2004/847/GBVB staat dat de Raad het Politiek en Veiligheidscomité machtigt de relevante besluiten te nemen overeenkomstig artikel 25 van het Verdrag betreffende de Europese Unie, met inbegrip van de benoeming, op voorstel van de secretaris-generaal/hoge vertegenwoordiger, van een hoofd van de missie. (2) De secretaris-generaal/hoge vertegenwoordiger heeft de benoeming van de heer Adílio CUSTÓDIO voorgesteld, BESLUIT: Artikel 1 De heer Adílio CUSTÓDIO wordt benoemd tot hoofd van de missie van de EU-Politiemissie in Kinshasa (DRC) met betrekking tot de geïntegreerde politie-eenheid (GPE) (EUPOL Kinshasa) vanaf de dag dat de missie van start gaat. Tot die datum fungeert hij als hoofd van het planningsteam. Artikel 2 Dit besluit wordt van kracht op de dag van zijn aanneming. Het is van toepassing tot en met 31 december 2005. Gedaan te Brussel, 9 december 2004. Voor het Politiek en Veiligheidscomité De voorzitter A. HAMER ( 1 ) PB L 367 van 14.12.2004, blz. 30 .",
  "source": "EUR LEX"
}