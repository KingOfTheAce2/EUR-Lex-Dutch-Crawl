{
  "url": "http://www.w3.org/1999/xhtml\"><!--",
  "content": "L_2023139NL.01004901.xml 26.5.2023 NL Publicatieblad van de Europese Unie L 139/49 BESLUIT (GBVB) 2023/1035 VAN DE RAAD van 25 mei 2023 tot uitvoering van Besluit 2013/255/GBVB betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 mei 2013 Besluit 2013/255/GBVB vastgesteld ( 1 ) . (2) De Raad heeft op 30 mei 2022 Besluit (GBVB) 2022/849 ( 2 ) vastgesteld, waarbij de in Besluit 2013/255/GBVB vastgestelde beperkende maatregelen werden verlengd tot en met 1 juni 2023. (3) Op basis van een evaluatie van Besluit 2013/255/GBVB moeten de daarin vervatte beperkende maatregelen worden verlengd tot en met 1 juni 2024. (4) De vermeldingen betreffende twee overleden personen moeten worden geschrapt van de lijst van natuurlijke personen en rechtspersonen, entiteiten of lichamen in bijlage I bij Besluit 2013/255/GBVB. De vermeldingen betreffende 19 natuurlijke personen in die lijst moeten worden geactualiseerd en gewijzigd. (5) Besluit 2013/255/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2013/255/GBVB wordt als volgt gewijzigd: 1) Artikel 34 wordt vervangen door: “Artikel 34 Dit besluit is van toepassing tot en met 1 juni 2024. Het wordt voortdurend geëvalueerd. Het kan zo nodig worden verlengd of gewijzigd indien de Raad van oordeel is dat de doelstellingen ervan niet zijn bereikt.”. 2) Bijlage I wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 25 mei 2023. Voor de Raad De voorzitter J. FORSSELL ( 1 ) Besluit 2013/255/GBVB van de Raad van 31 mei 2013 betreffende beperkende maatregelen in het licht van de situatie in Syrië ( PB L 147 van 1.6.2013, blz. 14 ). ( 2 ) Besluit (GBVB) 2022/849 van de Raad van 30 mei 2022 tot wijziging van Besluit 2013/255/GBVB betreffende beperkende maatregelen tegen Syrië ( PB L 148 van 31.5.2022, blz. 52 ). BIJLAGE Bijlage I bij Besluit 2013/255/GBVB wordt als volgt gewijzigd: 1) In afdeling A “Personen” worden de volgende vermeldingen geschrapt: 122. Dr. Fayssal ABBAS; 161. Dr. Mohamad Zafer MOHABAK. 2) In afdeling A “Personen” worden de vermeldingen 5, 8, 12, 50, 51, 74, 107, 119, 120, 121, 192, 271, 284, 285, 290, 291, 324, 325 en 326 vervangen door: Naam Identificatiegegevens Motivering Datum van opneming op de lijst “5. Hafiz ( ) MAKHLOUF ( ) (ook bekend als Hafez Makhlouf) Geboortedatum: 2.4.1971 Geboorteplaats: Damascus, Syrië Diplomatiek paspoort nr. 014637352 Geslacht: mannelijk Voormalig kolonel en diensthoofd van de afdeling in Damascus van de algemene inlichtingendienst, in functie na mei 2011. Lid van de familie Makhlouf; neef van president Bashar al-Assad. 9.5.2011 8. Rami ( ) MAKHLOUF ( ) Geboortedatum: 10.7.1969 Geboorteplaats: Damascus, Syrië Paspoort nr. 000098044 Afgiftenummer 002-03-0015187 Geslacht: mannelijk Vooraanstaand zakenman in Syrië met belangen in de sectoren financiële diensten, transport en onroerend goed. Hij heeft financiële belangen in en/of bekleedt hogere en directiefuncties in investeringsfondsen Al Mashreq, Bena Properties en Cham Holding. Door middel van zijn zakenbelangen verstrekt hij financiering en steun aan het Syrische regime. Hij is een invloedrijk lid van de familie Makhlouf en heeft nauwe banden met de familie Assad; neef van president Bashar al-Assad. 9.5.2011 12. Ghazwan Rifaat Kheir BEK (ook bekend als Ghazqan Kheir Bek) Geboortedatum: 10.3.1961 Geboorteplaats: Al-Shamiyah, Latakia, Syrië Nummer identiteitskaart: 06010037444 Geslacht: mannelijk Voormalig minister van Vervoer, in functie na mei 2011 (benoemd op 27.8.2014). Hij was voorheen algemeen directeur van de haven van Tartous. Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. 21.10.2014 50. Tarif ( ) AKHRAS ( ) (ook bekend als Al Akhras ( )) Geboortedatum: 2.6.1951 Geboorteplaats: Homs, Syrië Syrisch paspoort nr. 0000092405 Geslacht: mannelijk Belangrijk zakenman in Syrië. Hij is de stichter van Akhras Group (grondstoffen, handel, verwerking, en logistiek) en gewezen voorzitter van de kamer van koophandel van Homs. Hij onderhoudt nauwe zakenrelaties met de familie van president Bashar al-Assad. Voormalig directielid van de federatie van kamers van koophandel van Syrië. Hij verleende logistieke steun aan het regime (bussen en tanklaadsystemen). Aldus trekt hij profijt van en steunt hij het Syrische regime. 2.9.2011 51. Issam ( ) ANBOUBA ( ) Voorzitter van Anbouba Agricultural Industries Co. Geboortedatum: 1952 Geboorteplaats: Homs, Syrië Geslacht: mannelijk Vooraanstaand zakenman die actief is in verschillende sectoren van de Syrische economie, zoals landbouw, vastgoed en bankwezen. Financiële betrekkingen met hoge Syrische functionarissen. Medeoprichter van Cham Holding. 2.9.2011 74. Mohammad Walid GHAZAL Geboortedatum: 1.11.1951 Geboorteplaats: Aleppo, Syrië Syrisch nationaal nummer: 02020332623 Geslacht: mannelijk Voormalig minister van Huisvesting en Stadsontwikkeling (benoemd op 27.8.2014). Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. 21.10.2014 107. Mohammad Ibrahim AL-SHA'AR Geboortedatum: 1.10.1956 Geboorteplaats: Al-Haffah, Latakia, Syrië Geslacht: mannelijk Voormalig minister van Binnenlandse Zaken. Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. Vicevoorzitter van het Nationaal-progressieve Front van Syrië. 1.12.2011 119. Sufian ( ) ALLAW ( ) Geboortedatum: 8.2.1944 Geboorteplaats: al-Bukamal, Deir Ezzor, Syrië Geslacht: mannelijk Voormalig minister van Olie en minerale grondstoffen. Banden met het Syrische regime en betrokken bij de gewelddadige onderdrukking van de burgerbevolking. 27.2.2012 120. Dr. Adnan ( ) SLAKHO ( ) Geboortedatum: 7.9.1955 Geboorteplaats: Al-Malihah, Rif Dimashq, Syrië Geslacht: mannelijk Voormalig minister van Industrie. Voormalig minister van Onderwijs en huidig adviseur bedrijfsontwikkeling bij het Ministerie van Lokaal Bestuur. Banden met het Syrische regime en betrokken bij de gewelddadige onderdrukking van de burgerbevolking. 27.2.2012 121. Dr. Saleh ( ) AL-RASHED ( ) Geboortedatum: 1.8.1964 Geboorteplaats: Provincie Aleppo, Syrië Geslacht: mannelijk Voormalig minister van Onderwijs en huidig hoofd van de afdeling Internationale Betrekkingen van de faculteit Internationale Betrekkingen en Diplomatie aan de privéuniversiteit Al-Sham. Banden met het Syrische regime en betrokken bij de gewelddadige onderdrukking van de burgerbevolking. 27.2.2012 192. Hashim Anwar AL-AQQAD (ook bekend als Hashem Aqqad, Hashem Akkad, Hashim Akkad) Geboortedatum: 8.8.1961 Geboorteplaats: Damascus, Syrië Syrisch nationaal nummer: 01020018085 Geslacht: mannelijk Vooraanstaand zakenman in Syrië met belangen en/of activiteiten in diverse sectoren van de Syrische economie. Hij heeft belangen en/of veel invloed in Anwar Akkad Sons Group (AASG) en de dochteronderneming United Oil. AASG is een conglomeraat dat belangen heeft in onder meer de sector olie, gas, chemie, verzekeringen, industriële machines, vastgoed, toerisme, tentoonstellingen, aanneming, en medische apparatuur. Hij is ook de medeoprichter van een toonaangevend beveiligingsbedrijf (ProGuard). Hashim Anwar al-Aqqad was tot 2012 eveneens lid van het Syrische parlement. Hashim Anwar Al-Aqqad kon zonder de steun van het regime geen succes blijven hebben. Gezien de omvang van zijn zakelijke en politieke banden met het regime verstrekt hij steun aan en profiteert hij van het Syrische regime. 23.7.2014 271. Khaled AL-ZUBAIDI (ook bekend als (Mohammed) Khaled/Khalid (Bassam) (al-) Zubaidi/Zubedi) (خالد الزبيدي) Nationaliteit: Syrisch Functie: mede-eigenaar van Zubaidi and Qalei LLC; directeur van Agar Investment Company; algemeen directeur van Al Zubaidi Company en Al Zubaidi & Al Taweet Contracting Company; directeur en eigenaar van Zubaidi Development Company; mede-eigenaar van Enjaz Investment Company Geslacht: mannelijk Vooraanstaand zakenman in Syrië met aanzienlijke investeringen in de bouw, zoals een belang van 50 % in Zubaidi and Qalei LLC, dat het luxueuze toeristencomplex Grand Town bouwt, waarvoor het regime een vergunning voor 45 jaar heeft verleend in ruil voor 19-21 % van de opbrengst ervan. Khaled al-Zubaidi profiteert van het Syrische regime en/of steunt het via zijn zakelijke activiteiten, met name door zijn deelname aan het Grand Town-project. Khaled al-Zubaidi ondertekende via een van zijn bedrijven, “Hijaz Company”, een sponsoringcontract (ter waarde van 350 000  USD) met de Syrische voetbalclub “Wihda FC”. Lid van de federatie van kamers van toerisme van Syrië sinds 2019. Voorzitter van de Syrisch-Algerijnse raad voor het bedrijfsleven. 21.1.2019 284. Mazin AL-TARAZI (ook bekend als ; Mazen al-Tarazi) (مازن الترزي) Geboortedatum: september 1962 Nationaliteit: Syrisch Functie: zakenman Geslacht: mannelijk Vooraanstaand zakenman in Syrië met aanzienlijke investeringen in de bouw en in de luchtvaart. Via zijn investeringen en activiteiten profiteert Mazin al-Tarazi van het Syrische regime en/of steunt hij het. Met name heeft Mazin al-Tarazi met Damascus Cham Holding een overeenkomst gesloten voor een investering van 320 miljoen USD in de bouw van Marota City, een door het regime gesteund project voor luxewoningen en -bedrijven. Daarnaast heeft hij een vergunning gekregen voor een particuliere luchtvaartmaatschappij in Syrië. In september 2019 heeft hij de “al-Dana Group Investments LLC” opgericht, een bedrijf ter waarde van 25 miljoen SYP dat zich bezighoudt met in- en uitvoer en investeringen in toeristische faciliteiten en commerciële complexen. Mazin Al-Tarazi is lid van de Syrisch-Iraanse raad voor het bedrijfsleven en fungeerde als tussenpersoon voor het Iraanse regime bij de aankoop van onroerend goed in Syrië. 21.1.2019 285. Samer FOZ (ook bekend als Samir Foz/Fawz; Samer Zuhair Foz; Samer Foz bin Zuhair) (سامر فوز) Geboortedatum: 20.5.1973 Geboorteplaats: Homs, Syrië Nationaliteit: Syrisch en Turks Turks paspoortnummer: U 09471711 (plaats van afgifte Turkije; vervaldatum: 21.7.2024 Syrisch nationaal nummer: 06010274705 Adres: Platinum Tower, office No 2405, Jumeirah Lake Towers, Dubai, UAE Geslacht: mannelijk Vooraanstaand zakenman in Syrië met belangen en activiteiten in diverse sectoren van de Syrische economie. Samer Foz biedt financiële en andere steun aan het regime, onder meer door financiering van de Military Security Shield Forces in Syrië en als makelaar voor graanhandel. Als gevolg van zijn banden met het regime profiteert hij ook financieel van toegang tot commerciële mogelijkheden via tarwehandel en wederopbouwprojecten. Samer Foz heeft in 2021 een suikerraffinaderij (“Samer Foz Factory”) geopend ter ondersteuning van de doelstelling van het Syrische regime om de suikerproductie in het hele land te verhogen. 21.1.2019 290. Waseem AL-KATTAN (وسيم القطان) (ook bekend als Waseem, Wasseem, Wassim, Wasim; Anouar; al-Kattan, al-Katan, al-Qattan, al-Qatan; وسيم قطان, وسيم أنوار القطان) Geboortedatum: 4.3.1976 Nationaliteit: Syrisch Syrisch nationaal nummer: 10090110187 Functie: voorzitter van de Kamer van Koophandel voor de plattelandsprovincie bij Damascus Verwanten/zakenpartners/entiteiten of partners/banden: Larosa Furniture/Furnishing; Jasmine Fields Company Ltd; Muruj Cham (Murooj al-Cham) Investment and Tourism Group; Adam and Investment LLC; Universal Market Company LLC; penningmeester van de Federatie van kamers van koophandel van Syrië Geslacht: mannelijk Vooraanstaand zakenman die in Syrië actief is en profiteert van en steun verleent aan het regime. Eigenaar van meerdere bedrijven en holdings met belangen en activiteiten in verschillende economische sectoren zoals onroerend goed, luxehotels en winkelcentra. De rol van Waseem al-Kattan als vooraanstaand zakenman nam snel toe door het opleggen van belastingen op goederen die in het belegerde Oost-Ghouta werden binnengesmokkeld, en hij is nu betrokken bij agressieve vormen van cliëntelisme ten gunste van het regime. Waseem al-Kattan slaat munt uit een geprivilegieerde toegang tot openbare aanbestedingen evenals licenties en contracten die hem door overheidsinstanties zijn verleend als gevolg van zijn nauwe banden met het regime. In 2020 werd Al-Kattan verkozen tot lid van de Kamer van Koophandel van Damascus. In november 2021 werd Al-Kattan door de Syrische regering benoemd tot secretaris van de Federatie van Syrische kamers van koophandel, ondanks zijn nederlaag tijdens verkiezingen. In 2022 werd Al-Kattan benoemd tot voorzitter van de Syrisch-Omaanse raad voor het bedrijfsleven. 17.2.2020 291. Amer FOZ (ook bekend als Amer Zuhair Fawz) (عامر فوز) Geboortedatum: 11.3.1976 Geboorteplaats: Homs, Syrië Nationaliteit: Syrisch, Saint Kitts en Nevis Nationaal nummer: 06010274747 Paspoortnummer: 002-14-L169340 Verblijfskaart VAE: 784-1976-7135283-5 Functie: stichter van District 6 Company; vennoot-oprichter van Easy life Company Verwanten/zakenpartners/entiteiten of partners/banden: Samer Foz; vicevoorzitter van Asas Steel Company; Aman Holding Geslacht: mannelijk Vooraanstaand zakenman met persoonlijke en familiale zakelijke belangen en activiteiten in diverse sectoren van de Syrische economie. Hij profiteert financieel van de toegang tot commerciële opportuniteiten en steunt het Syrische regime. Hij heeft ook banden met zijn broer Samer Foz, die in januari 2019 door de Raad op de lijst is geplaatst als vooraanstaand zakenman die in Syrië actief is en omdat hij steun verleent aan en profiteert van het regime. Samen met zijn broer voert hij een aantal commerciële projecten uit, met name in het gebied Adra al-Ummaliyya (voorstedelijk gebied van Damascus). Het gaat daarbij om een fabriek die kabels en kabelaccessoires produceert en een project voor de productie van elektriciteit met zonne-energie. Zij hebben namens het Assad-regime ook diverse activiteiten met IS (Da'esh) ondernomen, waaronder de levering van wapens en munitie in ruil voor tarwe en olie. 17.2.2020 324. Ahmed KHALIL KHALIL (ook bekend als Ahmed KHALIL, Ahmad Khalil Khalil) (احمد خليل خليل) Geboortedatum: 1969 Geboorteplaats: Qayrun Geslacht: mannelijk Ahmed Khalil Khalil is mede-eigenaar van Sanad Protection and Security Services, een Syrische particuliere beveiligingsonderneming die in 2017 is opgericht en onder toezicht staat van de Wagner Group in Syrië, en actief is op het gebied van de bescherming van Russische belangen (fosfaten, gas en beveiliging van olielocaties) in Syrië. De exploitatie van natuurlijke hulpbronnen levert het Syrische regime inkomsten op. Daarnaast is het bedrijf actief op het gebied van de rekrutering van Syrische huurlingen voor inzet in Libië en Oekraïne. Als zodanig steunt Ahmed Khalil Khalil het Syrische regime en profiteert hij ervan. 21.7.2022 325. Nasser Deeb DEEB (ook bekend als Nasser Dhib, Nasser Dib, Nasser Deeb) (ناصر ديب) Geboortedatum: 21.2.1974 Geboorteplaats: Baniyas, Tartus, Syrië Syrisch nationaal nummer: 10090110187 Geslacht: mannelijk Nasser Deeb Deeb is mede-eigenaar van Sanad Protection and Security Services, een Syrische particuliere beveiligingsonderneming die in 2017 is opgericht en onder toezicht staat van de Wagner Group, en actief is op het gebied van de bescherming van Russische belangen (fosfaten, gas en beveiliging van olielocaties) in Syrië. De exploitatie van natuurlijke hulpbronnen levert het Syrische regime inkomsten op. Daarnaast is hij samen met Khodr Ali Taher mede-eigenaar van de onderneming Ella Services. In die hoedanigheid steunt Nasser Deeb Deeb het Syrische regime en profiteert hij ervan. 21.7.2022 326. Issam SHAMMOUT (ook bekend als Mohammed Issam Shammout, Mohamed Essam Shammout, Muhammad Issam Shammout, Muhammad Essam Shammout) (محمد عصام شموط) Geboortedatum: 26.8.1971 Geboorteplaats: 232, Tanzeem Kafarsus, Damascus, Syrië Geslacht: mannelijk Issam Shammout is eigenaar en voorzitter van de raad van bestuur van de luchtvaartmaatschappij Cham Wings en hoofd van de Shammout Group, die actief is in de automobiel-, staal-, luchtvaart-, vrachtvervoer-, bouw- en vastgoedsector. In die hoedanigheid is Issam Shammout een vooraanstaand zakenman die actief is in Syrië. 21.7.2022”",
  "source": "EUR LEX"
}