{
  "url": "http://www.w3.org/1999/xhtml\"><!--",
  "content": "L_2017279NL.01003601.xml 28.10.2017 NL Publicatieblad van de Europese Unie L 279/36 GEDELEGEERDE VERORDENING (EU) 2017/1965 VAN DE COMMISSIE van 17 augustus 2017 tot wijziging van Gedelegeerde Verordening (EU) 2016/1237 wat betreft de aard en de soort van voor certificaten in de rijstsector te verstrekken informatie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 223, lid 2, onder a), Overwegende hetgeen volgt: (1) Gedelegeerde Verordening (EU) 2016/1237 van de Commissie ( 2 ) vult Verordening (EU) nr. 1308/2013 aan wat betreft de regels voor de toepassing van het stelsel van invoer- en uitvoercertificaten. Ze bevat de toepasselijke regels voor rijst en stelt de aard en de soort van door de lidstaten aan de Commissie te verstrekken informatie vast. (2) Het is passend om ten aanzien van de lidstaten de verplichting op te nemen, zoals die in vorige verordeningen bestond, om de Commissie in kennis te stellen van de hoeveelheden onder certificaten vallende rijst. (3) Naar aanleiding van de wijziging van Gedelegeerde Verordening (EU) 2016/1237 is het passend een in artikel 2, lid 2, onder c), iii), van die verordening gebruikte term in overeenstemming te brengen met de in het douanewetboek van de Unie gebruikte douaneterminologie en om preciezer te verwijzen naar de desbetreffende bepalingen van Verordening (EU) nr. 952/2013 van het Europees Parlement en de Raad ( 3 ) . (4) Gedelegeerde Verordening (EU) 2016/1237 moet derhalve dienovereenkomstig worden gewijzigd. (5) Aangezien de voornaamste reden voor het wijzigen van Gedelegeerde Verordening (EU) 2016/1237 erin bestaat een al lang bestaande kennisgevingsverplichting officieel te bevestigen en gezien de noodzaak om continuïteit en rechtszekerheid te waarborgen voor kennisgevingen betreffende rijst, moet deze verordening in werking treden op de dag na die van de bekendmaking ervan, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) 2016/1237 wordt als volgt gewijzigd: 1) In artikel 2, lid 2, onder c), wordt punt iii) vervangen door: „iii) producten waarvoor de terugbetaling of kwijtschelding van een bedrag aan invoer- of uitvoerrechten geldt, als bedoeld in titel III, hoofdstuk 3, afdeling 3, van Verordening (EU) nr. 952/2013 van het Europees Parlement en de Raad ( *1 ) , en waarvoor nog geen definitief besluit is genomen. ( *1 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ).”.\" 2) In artikel 8 wordt na punt e) het volgende punt e bis) toegevoegd: „e bis) wat betreft rijst, de in artikel 19 bis van Uitvoeringsverordening (EU) 2016/1239 bedoelde hoeveelheden;”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 augustus 2017. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 ). ( 3 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ).",
  "source": "EUR LEX"
}