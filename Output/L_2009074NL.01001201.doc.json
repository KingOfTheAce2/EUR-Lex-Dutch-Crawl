{
  "url": "http://www.w3.org/1999/xhtml\">",
  "content": "L_2009074NL.01001201.xml 20.3.2009 NL Publicatieblad van de Europese Unie L 74/12 VERORDENING (EG) N r. 230/2009 VAN DE COMMISSIE van 19 maart 2009 houdende wijziging van Verordening (EG) nr. 382/2005 tot vaststelling van uitvoeringsbepalingen van Verordening (EG) nr. 1786/2003 van de Raad houdende een gemeenschappelijke ordening der markten in de sector gedroogde voedergewassen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1782/2003 van de Raad van 29 september 2003 tot vaststelling van gemeenschappelijke voorschriften voor regelingen inzake rechtstreekse steunverlening in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers en houdende wijziging van de Verordeningen (EEG) nr. 2019/93, (EG) nr. 1452/2001, (EG) nr. 1453/2001, (EG) nr. 1454/2001, (EG) nr. 1868/94, (EG) nr. 1251/1999, (EG) nr. 1254/1999, (EG) nr. 1673/2000, (EEG) nr. 2358/71 en (EG) nr. 2529/2001 ( 1 ) , en met name op artikel 71, lid 2, tweede alinea, Gelet op Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten (integrale-GMO-verordening) ( 2 ) , en met name op artikel 90 juncto artikel 4, Overwegende hetgeen volgt: (1) In artikel 18 van Verordening (EG) nr. 382/2005 van de Commissie ( 3 ) is bepaald dat de termijn voor de indiening van aanvragen voor de in artikel 86 van Verordening (EG) nr. 1234/2007 bedoelde verwerkingssteun voor producten van de sector gedroogde voedergewassen in de laatste maand van het verkoopseizoen, dat op 31 maart eindigt, slechts 15 dagen bedraagt, terwijl die voor de andere maanden van het verkoopseizoen 45 dagen bedraagt. Gezien de gerapporteerde administratieve problemen als gevolg van die korte termijn, moet de uiterste datum voor de indiening worden verschoven naar 30 april. (2) Verordening (EG) nr. 382/2005 moet daarom dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In artikel 18 van Verordening (EG) nr. 382/2005 wordt lid 3 vervangen door: „3.   In afwijking van lid 1 kan, behoudens overmacht of uitzonderlijke omstandigheden, voor een verkoopseizoen geen enkele steunaanvraag worden ingediend na 30 april volgende op het einde van dat verkoopseizoen.”. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2009. Voor de Commissie Mariann FISCHER BOEL Lid van de Commissie ( 1 ) PB L 270 van 21.10.2003, blz. 1 . ( 2 ) PB L 299 van 16.11.2007, blz. 1 . ( 3 ) PB L 61 van 8.3.2005, blz. 4 .",
  "source": "EUR LEX"
}