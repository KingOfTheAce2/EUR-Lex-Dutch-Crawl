{
  "url": "http://www.w3.org/1999/xhtml\">",
  "content": "L_2020188NL.01000401.xml 15.6.2020 NL Publicatieblad van de Europese Unie L 188/4 UITVOERINGSVERORDENING (EU) 2020/778 VAN DE COMMISSIE van 12 juni 2020 tot wijziging van Uitvoeringsverordening (EU) 2019/773 wat betreft de toepassingsdata na de verlenging van de termijn voor de omzetting van Richtlijn (EU) 2016/797 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2016/797 van het Europees Parlement en de Raad van 11 mei 2016 betreffende de interoperabiliteit van het spoorwegsysteem in de Europese Unie ( 1 ) , en met name artikel 5, lid 11, Overwegende hetgeen volgt: (1) Richtlijn (EU) 2016/797 is gewijzigd bij Richtlijn (EU) 2020/700 van het Europees Palrement en de Raad ( 2 ) teneinde de lidstaten de mogelijkheid te bieden de termijn voor de inwerkingtreding van de nationale wettelijke en bestuursrechtelijke bepalingen die vereist zijn om de in artikel 57, lid 1, van Richtlijn (EU) 2016/797 bedoelde bepalingen na te leven, te verlengen. (2) Voor de lidstaten die het Spoorwegbureau van de Europese Unie (“het Bureau”) en de Commissie in kennis hebben gesteld van hun voornemen om de omzettingsperiode van Richtlijn (EU) 2016/797 overeenkomstig artikel 57, lid 2 bis, van die richtlijn te verlengen, moet de toepassing van een aantal bepalingen van Uitvoeringsverordening (EU) 2019/773 van de Commissie ( 3 ) worden uitgesteld tot 31 oktober 2020. (3) Door de maatregelen na de COVID‐19-pandemie konden de activiteiten met betrekking tot de opheffing van de nationale voorschriften inzake het sluitsein van goederentreinen niet volgens plan worden uitgevoerd. De lidstaten moeten drie maanden extra tijd krijgen om hun verslag over het gebruik van reflecterende platen als bedoeld in punt 4.2.2.1.3.2 van de bijlage bij Uitvoeringsverordening (EU) 2019/773, in te dienen bij de Commissie. De termijn voor de herziening van de specificaties om de voorschriften betreffende het sluitsein van goederentreinen in de hele Unie te harmoniseren, moet dienovereenkomstig worden aangepast. (4) Uitvoeringsverordening (EU) 2019/773 moet bijgevolg dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het in artikel 51, lid 1, van Verordening (EU) 2016/797 bedoelde comité. (6) Teneinde de effectiviteit van de maatregelen als voorzien in deze verordening te waarborgen, dient de verordening op de dag volgende op die van haar bekendmaking in het Publicatieblad van de Europese Unie in werking te treden, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2019/773 wordt als volgt gewijzigd: 1) In artikel 6 wordt de vijfde alinea vervangen door: “Punt 4.2.2.5 en aanhangsel D1 van de bijlage bij deze verordening zijn van toepassing met ingang van 16 juni 2020 in de lidstaten die een kennisgeving hebben ingediend bij het Bureau en de Commissie overeenkomstig artikel 57, lid 2, van Richtlijn (EU) 2016/797, maar die bij het Bureau en de Commissie geen kennisgeving hebben ingediend overeenkomstig artikel 57, lid 2 bis, van Richtlijn (EU) 2016/797. Punt 4.2.2.5 en aanhangsel D1 van de bijlage bij deze verordening zijn met ingang van 31 oktober 2020 van toepassing in de lidstaten die overeenkomstig artikel 57, lid 2 bis, van Richtlijn (EU) 2016/797 een kennisgeving hebben ingediend bij het Bureau en de Commissie.”. 2) In punt 4.2.2.1.3.2 van de bijlage, in de alinea na het kopje “Verslagen:”, wordt de datum “30 september 2020” vervangen door “31 december 2020”; 3) In punt 4.2.2.1.3.2 van de bijlage, in de alinea na het kopje “Uitfasering”, wordt de datum “31 maart 2021” vervangen door “30 juni 2021”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juni 2020. Voor de Commissie De voorzitter Ursula VON DER LEYEN ( 1 ) PB L 138 van 26.5.2016, blz. 44 . ( 2 ) Richtlijn (EU) 2020/700 van het Europees Parlement en de Raad van 25 mei 2020 tot wijziging van Richtlijnen (EU) 2016/797 en (EU) 2016/798, wat de verlenging van de omzettingstermijnen betreft ( PB L 165 van 27.5.2020, blz. 27 ). ( 3 ) Uitvoeringsverordening (EU) 2019/773 van de Commissie van 16 mei 2019 betreffende de technische specificaties inzake interoperabiliteit van het subsysteem exploitatie en verkeersleiding van het spoorwegsysteem in de Europese Unie en tot intrekking van Besluit 2012/757/EU ( PB L 139I van 27.5.2019, blz. 5 ).",
  "source": "EUR LEX"
}