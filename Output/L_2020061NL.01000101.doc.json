{
  "url": "http://www.w3.org/1999/xhtml\">",
  "content": "L_2020061NL.01000101.xml 2.3.2020 NL Publicatieblad van de Europese Unie L 61/1 UITVOERINGSVERORDENING (EU) 2020/288 VAN DE COMMISSIE van 28 februari 2020 tot 311e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 23 februari 2020 besloten twee vermeldingen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet derhalve dienovereenkomstig worden gewijzigd. (4) Om de doeltreffendheid van de in deze verordening vastgestelde maatregelen te garanderen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 februari 2020. Voor de Commissie, namens de voorzitter, Waarnemend directeur-generaal Directoraat Generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 worden de volgende vermeldingen toegevoegd aan de lijst “Rechtspersonen, groepen en entiteiten”: 1. “Islamitische Staat Provincie West-Afrika (ISWAP) (ook bekend als: a) Islamitische Staat in Irak en de Levant — West-Afrika (ISIL-WA); b) Islamitische Staat van Irak en Syrië — West-Afrika (ISIS-WA); c) Islamitische Staat van Irak en Syrië Provincie West-Afrika (ISISWAP); d) Islamitische Staat van Irak en de Levant — West-Afrika). Overige informatie: heeft banden met de Islamitische Staat in Irak en de Levant (vermeld als Al-Qa'ida in Irak). Opgericht in maart 2015 door Abubakar Shekau. Splintergroepering van Jama'atu Ahlis Sunna Lidda'Awati Wal-Jihad (Boko Haram). Heeft terroristische aanslagen gepleegd in Nigeria. Datum van aanwijzing bedoeld in artikel 7 sexies, onder e): 23.2.2020.” 2. “Islamitische Staat in de Groot-Sahara (ISGS) (ook bekend als: a) Islamitische Staat in Irak en Syrië - Groot-Sahara (ISIS-GS); b) Islamitische Staat van Irak en Syrië — Groot-Sahara (ISIS-GS); c) Islamitische Staat van Irak en de Levant — Groot-Sahara (ISIL-GS); d) Islamitische Staat van de Groot-Sahel; e) ISIS in de Groot-Sahel; f) ISIS in de Groot-Sahara; g) ISIS in de Islamitische Sahel). Overige informatie: opgericht in mei 2015 door Adnan Abu Walid al-Sahraoui. heeft banden met de Islamitische Staat in Irak en de Levant (vermeld als Al-Qa'ida in Irak). Splintergroepering van Al-Mourabitoun. Heeft terroristische aanslagen gepleegd in Mali, Niger en Burkina Faso. Datum van aanwijzing bedoeld in artikel 7 sexies, onder e): 23.2.2020.”.",
  "source": "EUR LEX"
}