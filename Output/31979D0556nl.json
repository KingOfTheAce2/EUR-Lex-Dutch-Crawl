{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0556:NL:HTML\">",
  "content": "EUR-Lex - 31979D0556 - NL Avis juridique important | 31979D0556 79/556/EEG: Besluit van de Raad van 12 juni 1979 inzake de ondertekening en de nederlegging van een verklaring betreffende de voorlopige toepassing van de Protocollen houdende vijfde verlenging van het Tarwehandelsverdrag en het voedselhulpverdrag, welke te zamen de Internationale Tarweovereenkomst 1971 vormen Publicatieblad Nr. L 152 van 20/06/1979 blz. 0008 - 0015 Bijzondere uitgave in het Grieks: Hoofdstuk 11 Deel 15 blz. 0154 ++++ BESLUIT VAN DE RAAD van 12 juni 1979 inzake de ondertekening en de nederlegging van een verklaring betreffende de voorlopige toepassing van de Protocollen houdende vijfde verlenging van het Tarwehandelsverdrag en het Voedselhulpverdrag , welke te zamen de Internationale Tarweovereenkomst 1971 vormen ( 79/556/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 113 , Gezien de aanbeveling van de Commissie , BESLUIT : Enig artikel De Voorzitter van de Raad wordt gemachtigd de persoon aan te wijzen die bevoegd is de verklaring betreffende de voorlopige toepassing van de Protocollen houdende vijfde verlenging van het Tarwehandelsverdrag en het Voedselhulpverdrag , welke te zamen de Internationale Tarweovereenkomst 1971 vormen , te ondertekenen en deze bij de Regering van de Verenigde Staten van Amerika neder te leggen . De tekst van de verklaring is aan dit besluit gehecht ( 1 ) . Gedaan te Luxemburg , 12 juni 1979 . Voor de Raad De Voorzitter J . FRANCOIS-PONCET ( 1 ) De tekst van de Protocollen is opgenomen in een addendum bij dit besluit . Verklaring betreffende de voorlopige toepassing van de Protocollen houdende vijfde verlenging van het Tarwehandelsverdrag en het Voedselhulpverdrag , welke te zamen de Internationale Tarweovereenkomst 1971 vormen , van welke Protocollen de tekst werd opgesteld op de daartoe op 21 maart 1979 te Londen gehouden conferentie De in artikel 7 van het Protocol houdende vijfde verlenging van het Tarwehandelsverdrag 1971 en de in artikel VII van het Protocol houdende vijfde verlenging van het Voedselhulpverdrag 1971 bedoelde institutionele toetredingsprocedures zullen door de Europese Economische Gemeenschap niet voor 22 juni 1979 kunnen worden voltooid . Derhalve legt de Gemeenschap overeenkomstig de artikelen 8 en VIII van de onderscheiden Protocollen deze verklaring betreffende de voorlopige toepassing van deze Protocollen af . Door het nederleggen van deze verklaring beschouwt de Gemeenschap zich voorlopig als Partij bij de Protocollen , met alle rechten en verplichtingen die daaruit voortvloeien , totdat de Raad van de Europese Gemeenschappen een definitief besluit dienaangaande heeft genomen . Namens de Raad van de Europese Gemeenschappen Vertaling PROTOCOLLEN VAN 1979 HOUDENDE VIJFDE VERLENGING VAN HET TARWEHANDELSVERDRAG EN HET VOEDSELHULPVERDRAG WELKE TE ZAMEN DE INTERNATIONALE TARWEOVEREENKOMST 1971 VORMEN PREAMBULE DE CONFERENTIE TOT VASTSTELLING VAN DE TEKSTEN VAN DE PROTOCOLLEN 1979 HOUDENDE VIJFDE VERLENGING VAN DE VERDRAGEN WELKE TE ZAMEN DE INTERNATIONALE TARWEOVEREENKOMST 1971 VORMEN , OVERWEGENDE dat de Internationale Tarweovereenkomst van 1949 in 1953 , 1956 , 1959 , 1962 , 1965 , 1966 , 1967 , 1968 , 1971 , 1974 , 1975 , 1976 en 1978 werd herzien , vernieuwd of verlengd , OVERWEGENDE dat de Internationale Tarweovereenkomst 1971 , welke bestaat uit twee afzonderlijke juridische documenten , het Tarwehandelsverdrag 1971 en het Voedselhulpverdrag 1971 die beide in 1978 bij Protocol verder werden verlengd , op 30 juni 1979 afloopt , HEEFT de teksten VASTGESTELD van de Protocollen van 1979 houdende vijfde verlenging van het Tarwehandelsverdrag van 1971 en vijfde verlenging van het Voedselhulpverdrag van 1971 . PROTOCOL VAN 1979 VOOR DE VIJFDE VERLENGING VAN HET TARWEHANDELSVERDRAG 1971 DE REGERINGEN DIE PARTIJ ZIJN BIJ DIT PROTOCOL , OVERWEGENDE dat het Tarwehandelsverdrag 1971  ( hierna te noemen \" het Verdrag \" ) van de Internationale Tarweovereenkomst 1971 , dat in 1978 bij Protocol opnieuw is verlengd , op 30 juni 1979 afloopt , ZIJN OVEREENGEKOMEN als volgt : Artikel 1 Verlenging , afloop en beëindiging van het Verdrag Onder voorbehoud van het bepaalde in artikel 2 van dit Protocol blijft het Verdrag tussen de partijen bij dit Protocol van kracht tot 30 juni 1981 , met dien verstande dat , indien voor 30 juni 1981 een nieuwe internationale overeenkomst betreffende tarwe in werking treedt , dit Protocol slechts van kracht blijft tot de datum van inwerkingtreding van de nieuwe overeenkomst . Artikel 2 Buiten werking gestelde bepalingen van het Verdrag Met ingang van 1 juli 1979 worden de volgende bepalingen van het Verdrag geacht buiten werking te zijn gesteld : a ) artikel 19 , vierde lid , b ) de artikelen 22 tot en met 26 , c ) artikel 27 , eerste lid , d ) de artikelen 29 tot en met 31 . Artikel 3 Definitie Elke verwijzing in dit Protocol naar een \" regering \" of  \" regeringen \" wordt geacht tevens een verwijzing naar de Europese Economische Gemeenschap ( hierna te noemen \" de Gemeenschap \" ) in te houden . Dienovereenkomstig wordt elke verwijzing in dit Protocol naar \" ondertekening \" of de \" nederlegging van akten van bekrachtiging , aanvaarding , goedkeuring of sluiting \" of een \" akte van toetreding \" of \" verklaring van voorlopige toepassing \" door een regering , in het geval van de Gemeenschap geacht tevens in te houden de ondertekening of verklaring van voorlopige toepassing namens de Gemeenschap door haar bevoegde autoriteit en de nederlegging van de akte die ingevolge de institutionele procedures van de Gemeenschap is vereist voor het sluiten van een internationale overeenkomst . Artikel 4 Financiën De eerste contributie van ieder uitvoerend of invoerend lid dat krachtens artikel 7 , lid 1 , sub b ) , van dit Protocol tot dit Protocol toetreedt , wordt door de Raad vastgesteld naar verhouding van het aantal stemmen dat aan dat lid zal worden toegekend en het resterende tijdvak in het lopende oogstjaar , doch de reeds vastgestelde contributies van andere uitvoerende en invoerende leden over het lopende oogstjaar worden niet gewijzigd . Artikel 5 Ondertekening Dit Protocol is van 25 april 1979 tot en met 16 mei 1979 te Washington opengesteld voor ondertekening door de regeringen van de landen die partij zijn bij het Verdrag zoals verder verlengd bij het Protocol van 1978 of die op 21 maart 1979 worden beschouwd voorlopig partij te zijn bij het Verdrag zoals verder verlengd bij het Protocol van 1978 of lid zijn van de Verenigde Naties , van de gespecialiseerde organisaties daarvan of van de Internationale Organisatie voor Atoomenergie en die zijn genoemd in bijlage A of bijlage B bij het Verdrag . Artikel 6 Bekrachtiging , aanvaarding , goedkeuring of sluiting Dit Protocol dient te worden bekrachtigd , aanvaard , goedgekeurd of gesloten door alle ondertekenende regeringen overeenkomstig hun onderscheidene constitutionele of institutionele procedures . De akten van bekrachtiging , aanvaarding , goedkeuring of sluiting worden uiterlijk 22 juni 1979 neergelegd bij de Regering van de Verenigde Staten van Amerika , zij het dat de Raad één of meer malen uitstel kan verlenen aan een ondertekenende regering die op die datum haar akte van bekrachtiging , aanvaarding , goedkeuring of sluiting nog niet heeft neergelegd . Artikel 7 Toetreding 1 . Dit Protocol staat open voor toetreding : a ) tot 22 juni 1979 door de regering van een lid genoemd in bijlage A of B hij het Verdrag , met in gang van genoemde datum , zij het dat de Raad één of meer malen uitstel kan verlenen aan een regering die op die datum haar akte nog niet heeft neergelegd en b ) na 22 juni 1979 door de regering van een lid van de Verenigde Naties , van de gespecialiseerde organisaties daarvan of van de Internationale Organisatie voor Atoomenergie , op voorwaarden welke door de Raad met niet minder dan tweederde van de stemmen uitgebracht door uitvoerende leden en tweederde van de stemmen uitgebracht door invoerende leden , passend worden geacht . 2 . Toetreding geschiedt door neerlegging van een akte van toetreding bij de Regering van de Verenigde Staten van Amerika . 3 . Wanneer voor de toepassing van het Verdrag en dit Protocol wordt verwezen naar in bijlage A of B bij het Verdrag genoemde leden , wordt ieder lid waarvan de regering is toegetreden tot het Verdrag op door de Raad gestelde voorwaarden , of tot dit Protocol , overeenkomstig lid 1 , sub b ) , van dit artikel , geacht te zijn opgenomen in de desbetreffende bijlage . Artikel 8 Voorlopige toepassing Iedere ondertekenende regering kan bij de Regering van de Verenigde Staten van Amerika een verklaring van voorlopige toepassing van dit Protocol neerleggen . Iedere andere regering die aan de voorwaarden welke voor de ondertekening van dit Protocol nodig zijn voldoet of wier aanvraag om toetreding door de Raad is goedgekeurd , kan ook een verklaring van voorlopige toepassing bij de Regering van de Verenigde Staten van Amerika neerleggen . Een regering die een dergelijke verklaring neerlegt , past dit Protocol voorlopig toe en wordt voorlopig beschouwd als partij daarbij . Artikel 9 Inwerkingtreding 1 . Dit Protocol treedt als volgt in werking tussen die regeringen die overeenkomstig de artikelen 6 , 7 en 8 van dit Protocol op 22 juni 1979 akten van bekrachtiging , aanvaarding , goedkeuring , sluiting of toetreding of verklaringen van voorlopige toepassing hebben neergelegd : a ) op 23 juni 1979 ten aanzien van alle bepalingen van het Verdrag met uitzondering van de artikelen 3 tot en met 9 en artikel 21 , en b ) op 1 juli 1979 ten aanzien van de artikelen 3 tot en met 9 en artikel 21 van het Verdrag , mits deze akten van bekrachtiging , aanvaarding , goedkeuring , sluiting of toetreding of verklaringen van voorlopige toepassing uiterlijk op 22 juni 1979 zijn neergelegd uit naam van de regeringen die uitvoerende leden vertegenwoordigen die ten minste 60 % bezitten van de in bijlage A aangegeven stemmen en die invoerende leden vertegenwoordigen die ten minste 50 % bezitten van de in bijlage B aangegeven stemmen , of die onderscheidenlijk deze stemmen zouden hebben bezeten indien zij op die datum partij bij het Verdrag zouden zijn geweest . 2 . Dit Protocol treedt voor een regering die na 22 juni 1979 een akte van bekrachtiging , aanvaarding , goedkeuring , sluiting of toetreding neerlegt overeenkomstig de desbetreffende bepalingen van dit Protocol , in werking op de datum van neerlegging van deze akte , zij het dat geen deel van het Protocol voor zulk een regering in werking treedt voordat dit deel ingevolge lid 1 of lid 3 van dit artikel voor andere regeringen in werking treedt . 3 . Indien dit Protocol niet in werking treedt overeenkomstig het bepaalde in lid 1 van dit artikel , kunnen de regeringen die akten van bekrachtiging , aanvaarding , goedkeuring , sluiting of toetreding , of verklaringen van voorlopige toepassing hebben neergelegd in onderlinge overeenstemming beslissen dat het Protocol in werking zal treden tussen de regeringen die akten van bekrachtiging , aanvaarding , goedkeuring , sluiting of toetreding of verklaringen van voorlopige toepassing hebben neergelegd . Artikel 10 Kennisgeving door depot-Regering De Regering van de Verenigde Staten van Amerika , optredend als depot-Regering , geeft alle ondertekenende en toetredende regeringen kennis van elke ondertekening , bekrachtiging , aanvaarding , goedkeuring , sluiting , voorlopige toepassing van en toetreding tot dit Protocol , alsmede van elke kennisgeving en opzegging ontvangen ingevolge artikel 27 van het Verdrag en van elke verklaring en kennisgeving ontvangen ingevolge artikel 28 van het Verdrag . Artikel 11 Gewaarmerkt afschrift van het Protocol Zo spoedig mogelijk na de definitieve inwerkingtreding van dit Protocol zendt de depot-Regering een gewaarmerkt afschrift van dit Protocol in de Engelse , de Franse , de Russische en de Spaanse taal toe aan de Secretaris-generaal van de Verenigde Naties ter registratie overeenkomstig artikel 102 van het Handvest van de Verenigde Naties . Wijzigingen van dit Protocol worden eveneens medegedeeld . Artikel 12 Verband tussen Preambule en Protocol Dit Protocol omvat mede de Preambule tot de Protocollen van 1979 voor de vijfde verlenging van de Internationale Tarweovereenkomst 1971 . Ten blijke waarvan de ondergetekenden , hiertoe behoorlijk gemachtigd door hun onderscheidene regeringen of autoriteiten , dit Protocol hebben ondertekend op de achter hun handtekeningen vermelde data . De teksten van dit Protocol in de Engelse , de Franse , de Russische en de Spaanse taal zijn gelijkelijk identiek . De originele teksten zullen worden neergelegd bij de Regering van de Verenigde Staten van Amerika , die hiervan gewaarmerkte afschriften zal doen toekomen aan alle ondertekenende en toetredende regeringen en aan de uitvoerende secretaris van de Raad . PROTOCOL VAN 1979 VOOR DE VIJFDE VERLENGING VAN HET VOEDSELHULPVERDRAG 1971 DE PARTIJEN BIJ DIT PROTOCOL , OVERWEGENDE dat het Voedselhulpverdrag 1971  ( hierna te noemen \" het Verdrag \" ) van de Internationale Tarweovereenkomst 1971 , dat in 1978 bij Protocol verder werd verlengd , op 30 juni 1979 afloopt , ZIJN OVEREENGEKOMEN als volgt : Artikel I Verlenging , afloop en beëindiging van het Verdrag Onder voorbehoud van het bepaalde in artikel II van dit Protocol , blijft het Verdrag tussen de partijen bij dit Protocol van kracht tot 30 juni 1981 , met dien verstande dat , indien voor 30 juni 1981 een nieuwe overeenkomst betreffende voedselhulp in werking treedt , dit Protocol slechts van kracht blijft tot de datum van inwerkingtreding van de nieuwe overeenkomst . Artikel II Buiten werking gestelde bepalingen van het Verdrag De bepalingen van artikel II , de leden 1 , 2 en 3 , artikel III , lid 1 , en van de artikelen VI tot en met XIV van het Verdrag worden geacht met ingang van 1 juli 1979 buiten werking te zijn gesteld . Artikel III Internationale voedselhulp 1 . De partijen bij dit Protocol komen overeen als voedselhulp aan de ontwikkelingslanden bij te dragen tarwe , secundaire granen of verwerkte produkten daarvan , geschikt voor menselijke consumptie en van een aanvaardbaar type en aanvaardbare kwaliteit , of de geldwaarde daarvan , tot de jaarlijkse minimumbedragen vermeld in lid 2 . 2 . De jaarlijkse minimumbijdrage van elke partij bij dit Protocol wordt als volgt vastgesteld : * Metrieke ton * Argentinië * 23 000 * Australië * 225 000 * Canada * 495 000 * Europese Economische Gemeenschap * 1 287 000 * Finland * 14 000 * Japan * 225 000 * Zweden * 35 000 * Zwitserland * 32 000 * Verenigde Staten van Amerika * 1 890 000 * 3 . Voor de toepassing van dit Protocol wordt elke partij die dit Protocol heeft ondertekend ingevolge artikel V , lid 2 , of die tot dit Protocol is toegetreden ingevolge artikel VII , lid 2 of lid 3 , geacht te zijn vermeld in artikel III , lid 2 , van dit Protocol , te zamen met de minimumbijdrage van die partij vastgesteld overeenkomstig de desbetreffende bepalingen van artikel V of artikel VII van dit Protocol . Artikel IV Commissie inzake voedselhulp Er wordt een commissie inzake voedselhulp ingesteld , waarvan de partijen genoemd in artikel III , lid 2 , van dit Protocol en diegenen die partij bij dit Protocol worden , lid zijn . De Commissie benoemt een voorzitter en een vice-voorzitter . Artikel V Ondertekening 1 . Dit Protocol is van 25 april 1979 tot en met 16 mei 1979 te Washington opengesteld voor ondertekening door de Regeringen van Argentinië , Australië , Canada , Finland , Japan , Zweden , Zwitserland en de Verenigde Staten van Amerika en door de Europese Economische Gemeenschap en haar Lid-Staten , met dien verstande dat deze zowel dit Protocol als het Protocol van 1979 voor de vijfde verlenging van het Tarwehandelsverdrag 1971 ondertekenen . 2 . Dit Protocol is op dezelfde voorwaarden ook opengesteld voor ondertekening door elke partij bij het Voedselhulpverdrag 1967 , die niet in lid 1 van dit artikel is vermeld , mits haar bijdrage ten minste gelijk is aan die welke zij in het Voedselhulpverdrag 1967 overeenkwam te verstrekken . Artikel VI Bekrachtiging , aanvaarding , goedkeuring of sluiting Dit Protocol dient te worden bekrachtigd , aanvaard , goedgekeurd of gesloten door alle ondertekenaars overeenkomstig hun constitutionele of institutionele procedures , met dien verstande dat zij ook het Protocol van 1979 voor de vijfde verlenging van het Tarwehandelsverdrag 1971 bekrachtigen , aanvaarden , goedkeuren of sluiten . De akten van bekrachtiging , aanvaarding , goedkeuring of sluiting worden uiterlijk 22 juni 1979 neergelegd bij de Regering van de Verenigde Staten van Amerika , zij het dat de Commissie inzake voedselhulp één of meer malen uitstel kan verlenen aan een ondertekenaar die op die datum zijn akte van bekrachtiging , aanvaarding , goedkeuring of sluiting nog niet heeft neergelegd . Artikel VII Toetreding 1 . Dit Protocol staat open voor toetreding door iedere partij genoemd in artikel V van dit Protocol , mits deze ook toetreedt tot het Protocol van 1979 voor de vijfde verlenging van het Tarwehandelsverdrag 1971 en mits voorts , in het geval van iedere partij genoemd in artikel V , lid 2 , haar bijdrage ten minste gelijk is aan die welke zij in het Voedselhulpverdrag 1967 overeenkwam te verstrekken . Akten van toetreding krachtens dit lid worden uiterlijk op 22 juni 1979 neergelegd , zij het dat de Commissie inzake voedselhulp één of meer malen uitstel kan verlenen aan een partij die op die datum haar Akte van Toetreding nog niet heeft neergelegd . 2 . De commissie inzake voedselhulp kan haar goedkeuring hechten aan toetreding tot dit Protocol als donor , door de regering van een lid van de Verenigde Naties , van de gespecialiseerde organisaties daarvan , of van de Internationale Organisatie voor Atoomenergie , op door de Commissie inzake voedselhulp passend geachte voorwaarden , mits die regering tegelijkertijd toetreedt tot het Protocol van 1979 voor de vijfde verlenging van het Tarwehandelsverdrag 1971 , indien zij daarbij nog geen partij is . 3 . Toetreding geschiedt door neerlegging van een akte van toetreding bij de Regering van de Verenigde Staten van Amerika . Artikel VIII Voorlopige toepassing Iedere in artikel V van dit Protocol genoemde partij kan bij de Regering van de Verenigde Staten van Amerika een verklaring van voorlopige toepassing van dit Protocol neerleggen , mits zij ook een verklaring neerlegt van voorlopige toepassing van het Protocol van 1979 voor de vijfde verlenging van het Tarwehandelsverdrag 1971 . Iedere andere partij waarvan de aanvraag om toetreding is goedgekeurd kan ook een verklaring van voorlopige toepassing bij de Regering van de Verenigde Staten van Amerika neerleggen , mits die partij ook een verklaring van voorlopige toepassing van het Protocol van 1979 voor de vijfde verlenging van het Tarwehandelsverdrag 1971 neerlegt , tenzij zij reeds partij bij dat Protocol is of reeds een verklaring van voorlopige toepassing van dat Protocol heeft neergelegd . Elke partij die een dergelijke verklaring neerlegt , past dit Protocol voorlopig toe en wordt voorlopig beschouwd als partij daarbij . Artikel IX Inwerkingtreding 1 . Dit Protocol treedt in werking voor de partijen die akten van bekrachtiging , aanvaarding , goedkeuring , sluiting of toetreding hebben neergelegd : a ) op 23 juni 1979 ten aanzien van alle bepalingen uitgezonderd artikel II van het Verdrag en artikel III van het Protocol en b ) op 1 juli 1979 ten aanzien van artikel II van het Verdrag en artikel III van het Protocol mits alle partijen genoemd in artikel V , lid 1 , van dit Protocol op 22 juni 1979 deze akten of een verklaring van voorlopige toepassing hebben neergelegd en het Protocol van 1979 voor de vijfde verlenging van het Tarwehandelsverdrag 1971 in werking is getreden . Voor elke andere partij die een akte van bekrachtiging , aanvaarding , goedkeuring , sluiting of toetreding neerlegt na de inwerkingtreding van dit Protocol , treedt dit Protocol in werking op de datum van deze neerlegging . 2 . Indien dit Protocol niet in werking treedt overeenkomstig het bepaalde in lid 1 van dit artikel , kunnen de partijen die op 23 juni 1979 akten van bekrachtiging , aanvaarding , goedkeuring , sluiting of toetreding of verklaringen van voorlopige toepassing hebben neergelegd , in onderlinge overeenstemming beslissen dat het Protocol in werking zal treden tussen de partijen die akten van bekrachtiging , aanvaarding , goedkeuring , sluiting of toetreding of verklaringen van voorlopige toepassing hebben neergelegd , mits het Protocol van 1979 voor de vijfde verlenging van het Tarwehandelsverdrag 1971 in werking is getreden of zij kunnen elke andere maatregel nemen die zij gezien de situatie nodig achten . Artikel X Kennisgeving door depot-Regering De Regering van de Verenigde Staten van Amerika , optredend als depot-Regering , geeft alle ondertekenende en toetredende partijen kennis van elke ondertekening , bekrachtiging , aanvaarding , goedkeuring , sluiting , voorlopige toepassing van en toetreding tot dit Protocol . Artikel XI Gewaarmerkt afschrift van het Protocol Zo spoedig mogelijk na de definitieve inwerkingtreding van dit Protocol zendt de depot-Regering een gewaarmerkt afschrift van dit Protocol in de Engelse , de Franse , de Russische en de Spaanse taal aan de Secretaris-generaal van de Verenigde Naties ter registratie overeenkomstig artikel 102 van het Handvest van de Verenigde Naties . Wijzigingen van dit Protocol worden eveneens medegedeeld . Artikel XII Verband tussen Preambule en Protocol Dit Protocol omvat mede de Preambule tot de Protocollen van 1979 voor de vijfde verlenging van de Internationale Tarweovereenkomst 1971 . Ten blijke waarvan de ondergetekenden , hiertoe behoorlijk gemachtigd door hun onderscheidene regeringen of autoriteiten , dit Protocol hebben ondertekend op de achter hun handtekeningen vermelde data . De teksten van dit Protocol in de Engelse , de Franse , de Russische en de Spaanse taal zijn gelijkelijk authentiek . De originele teksten zullen worden neergelegd bij de Regering van de Verenigde Staten van Amerika , die hiervan gewaarmerkte afschriften zal doen toekomen aan alle ondertekenende en toetredende partijen .",
  "source": "EUR LEX"
}