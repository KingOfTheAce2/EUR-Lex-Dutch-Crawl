{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0701(01):NL:HTML\">",
  "content": "EUR-Lex - 31994Y0701(01) - NL Avis juridique important | 31994Y0701(01) Resolutie van de Raad van 16 juni 1994 over de ontwikkeling van de administratieve samenwerking bij de tenuitvoerlegging en de handhaving van de Gemeenschapswetgeving in de interne markt Publicatieblad Nr. C 179 van 01/07/1994 blz. 0001 - 0003 RESOLUTIE VAN DE RAAD van 16 juni 1994 over de ontwikkeling van de administratieve samenwerking bij de tenuitvoerlegging en de handhaving van de Gemeenschapswetgeving in de interne markt (94/C 179/01) DE RAAD VAN DE EUROPESE UNIE, Gelet op het Verdrag betreffende de Europese Unie, Gezien de door de Intergouvernementele Conferentie van 7 februari 1992 aangenomen verklaring betreffende de tenuitvoerlegging van het Gemeenschapsrecht, die aan het Verdrag betreffende de Europese Unie is gehecht, Gezien de mededeling van de Commissie aan de Raad en het Europees Parlement van 2 december 1992 over de werking van de interne markt van de Gemeenschap na 1992 - Follow-up van het verslag-Sutherland, Gezien de resolutie van de Raad van 7 december 1992 over een goede werking van de interne markt (1), Gezien de mededeling van de Commissie aan de Raad van 22 december 1993 over het strategisch programma  \"Een optimale benutting van de door de interne markt geboden kansen\", Gezien de mededeling van de Commissie aan de Raad en het Europees Parlement van 16 februari 1994 over de ontwikkeling van de administratieve samenwerking bij de tenuitvoerlegging en het toezicht op de naleving van de Gemeenschapswetgeving in de interne  markt, Gezien de mededeling van de Commissie aan de Raad, het Europees Parlement en het Economisch en Sociaal Comité van 16 december 1993 over het beheer van dringende gevallen in het kader van de tenuitvoerlegging van de communautaire regels, Gezien de resolutie van het Europees Parlement van 20 april 1994 inzake de mededeling van de Commissie aan de Raad over  \"Een optimale benutting van de door de interne markt geboden kansen: Strategisch Programma\", Gezien de op 30 mei 1994 door de Raad goedgekeurde resolutie betreffende de cooerdinatie op het gebied van de uitwisseling van informatie tussen overheidsdiensten, Overwegende dat de Lid-Staten krachtens artikel 5 van het Verdrag verplicht zijn de vervulling van de communautaire taken te vergemakkelijken en hiertoe met elkaar en met de communautaire Instellingen dienen samen te werken; Overwegende dat het voor de goede werking van de Europese Gemeenschap van essentieel belang is het wederzijdse vertrouwen en de doorzichtigheid tussen de overheidsdiensten te doen toenemen en er aldus voor te zorgen dat de Gemeenschapswetgeving in alle  Lid-Staten doeltreffend, efficiënt en gelijkmatig wordt gehandhaafd; Overwegende dat de administratieve samenwerking tot voordelen voor de ondernemingen en de consumenten dient te leiden doordat het voor hen gemakkelijker wordt gebruik te maken van hun aan de interne markt verbonden rechten; Overwegende dat in verband met de goede werking van de interne markt meer samenwerking tussen de overheidsdiensten nodig is, teneinde de naleving van de communautaire voorschriften te waarborgen; Overwegende dat de administratieve samenwerking in het teken moet staan van het beginsel van de proportionaliteit tussen de aan de overheidsdiensten gestelde eisen en de uit deze samenwerking te halen voordelen, en van het beginsel van vertrouwelijkheid  en bescherming van het handels- en beroepsgeheim; dat deze samenwerking niet gepaard mag gaan met overbodige bureaucratische rompslomp of overlappingen met bestaande systemen en dat hierbij rekening moet worden gehouden met de administratieve structuren  van de Lid-Staten; Overwegende dat de administratieve samenwerking dient te worden uitgevoerd overeenkomstig de bestaande communautaire en nationale bepalingen betreffende de bescherming van persoonsgegevens, VERHEUGT ZICH OVER de mededeling van de Commissie aan de Raad en het Europees Parlement over de ontwikkeling van de administratieve samenwerking bij de tenuitvoerlegging en het toezicht op de naleving van de Gemeenschapswetgeving in de interne markt; VERHEUGT ZICH OVER de mededeling van de Commissie aan de Raad, het Europees Parlement en het Economisch en Sociaal Comité over het beheer van dringende gevallen in het kader van de tenuitvoerlegging van de communautaire regels, alsook over de  Commissie-voorstellen om de bestaande mechanismen te verbeteren; VERHEUGT ZICH ER OVER dat de Commissie het initiatief heeft genomen om een programma op te zetten voor besprekingen met de ambtenaren die in de Lid-Staten met de rechtshandhaving zijn belast, teneinde vast te stellen welke behoeften aan administratieve  samenwerking er in de diverse sectoren bestaan; IS HET EROVER EENS dat een permanente inspanning is vereist om de communicatie tussen de overheidsdiensten te verbeteren in het belang van een doeltreffende, efficiënte en uniforme handhaving van de communautaire bepalingen betreffende de interne markt,  en dat de behoeften van elke sector afzonderlijk in aanmerking moeten worden genomen; DOET EEN BEROEP OP de Lid-Staten om een dergelijke samenwerking tussen hun overheidsdiensten onderling en tussen hun overheidsdiensten en de Commissie te vergemakkelijken, inzonderheid door vóór eind 1994 aan de Commissie de contactpunten en de  essentiële informatie over hun administratieve structuur mee te delen die zij nodig heeft om zich een beter begrip te vormen van de administratieve structuur van elke Lid-Staat voor de in de bijlage genoemde sectoren, behalve in die gevallen waarin de  Commissie te kennen geeft dat deze mededeling reeds heeft plaatsgevonden; BEVESTIGT dat de contactpunten moeten bestaan uit personen of diensten die de Lid-Staten uitdrukkelijk met de interne cooerdinatie voor de in de bijlage genoemde sectoren belasten, zulks om te zorgen voor een verbinding tussen de nationale  bestuursinstanties die belast zijn met de handhaving van de voorschriften betreffende de interne markt, en tussen die bestuursinstanties en de Commissie; ERKENT dat de contactpunten voornamelijk tot taak hebben door middel van een soepele, pragmatische en kostenefficiënte uitwisseling van informatie samen te werken en het wederzijdse vertrouwen in de handhaving van de communautaire voorschriften te doen  groeien en tegelijk overbodige bureaucratische rompslomp en overlappingen met bestaande systemen te vermijden enrekening te houden met de administratieve structuur van de Lid-Staten en de vereisten inzake proportionaliteit, vertrouwelijkheid, handels-  en beroepsgeheim en bescherming van persoonsgegevens; VERZOEKT de Commissie en de Lid-Staten: a) met bekwame spoed hun programma voor besprekingen in de bestaande bevoegde Comités voort te zetten met als doel de behoeften te bepalen en overeenstemming te bereiken over passende werkwijzen of procedures in elke sector; b) met het werk in de passende instanties door te gaan teneinde prioriteiten vast te stellen voor het opzetten van telematicanetwerken tussen de overheidsdiensten; VERZOEKT de Commissie: a) een beslissende rol te spelen bij de praktische organisatie van de samenwerking tussen de bevoegde overheidsdiensten van de Lid-Staten en de Commissiediensten, bij voorrang in het kader van de bestaande instanties en Comités; b) aanpassingen van de Gemeenschapswetgeving voor te stellen indien uit de ervaring met de administratieve samenwerking zou blijken dat zulks noodzakelijk is; c) waar nodig ter ondersteuning van de administratieve samenwerking aanvullende maatregelen te treffen zoals de organisatie van studiebijeenkomsten en de openbaarmaking van verklarende gidsen; d) over de ontwikkelingen in de administratieve samenwerking verslag uit te brengen in het jaarverslag van de Commissie over de interne markt; NEEMT ER NOTA VAN dat de Commissie indien nodig passende voorstellen zal indienen in verband met extra middelen die nodig kunnen zijn voor ondersteunende maatregelen; VERBINDT ZICH ERTOE de nodige aandacht te schenken aan Commissievoorstellen om de administratieve contacten tussen de Lid-Staten onderling en tussen de Lid-Staten en de Commissie te verbeteren teneinde het vrije verkeer van goederen, personen, diensten  en kapitaal in de hand te werken. (1) PB nr. C 334 van 18. 12. 1992, blz. 1. BIJLAGE PROGRAMMA VOOR DE BESPREKINGEN OVER ADMINISTRATIEVE SAMENWERKING BIJ DE TENUITVOERLEGGING EN DE HANDHAVING VAN DE GEMEENSCHAPSWETGEVING   Sectoren  - Technische harmonisatie: richtlijnen tot opheffing van handelsbelemmeringen - Overheidsopdrachten - Vuurwapens - Goederen voor tweeërlei gebruik - Richtlijn inzake algemene produktveiligheid - Telecommunicatie - Voedingsmiddelen, veterinaire en fytosanitaire aangelegenheden, diergeneesmiddelen - Kennisgeving van technische voorschriften - Douane - Belastingen - Precursoren voor drugs - Culturele goederen - Recht van vestiging - Vennootschapsrecht - Verzekeringen, banken, effecten - Intellectuele eigendom - Omroep - Vervoer.",
  "source": "EUR LEX"
}