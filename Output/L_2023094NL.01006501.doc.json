{
  "url": "http://www.w3.org/1999/xhtml\">",
  "content": "L_2023094NL.01006501.xml 3.4.2023 NL Publicatieblad van de Europese Unie L 94/65 BESLUIT (GBVB) 2023/728 VAN DE RAAD van 31 maart 2023 betreffende beperkende maatregelen naar aanleiding van acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 juli 2014 heeft de Raad Besluit 2014/512/GBVB ( 1 ) vastgesteld betreffende beperkende maatregelen naar aanleiding van acties van Rusland in Oekraïne. (2) Op 25 februari 2023 heeft de Raad Besluit (GBVB) 2023/434 ( 2 ) vastgesteld, waarbij Besluit 2014/512/GBVB werd gewijzigd en er verdere beperkende maatregelen werden ingevoerd om de uitzendingen van bepaalde mediakanalen in de Unie of gericht tegen de Unie te schorsen. Die mediakanalen zijn opgenomen in punt 3) van de bijlage bij Besluit (GBVB) 2023/434. Op grond van artikel 1, punt 11), van Besluit (GBVB) 2023/434 is de toepasselijkheid van die maatregelen ten aanzien van een of meer van die mediakanalen onderworpen aan een nader besluit van de Raad. (3) Na de respectieve gevallen te hebben onderzocht, is de Raad tot de conclusie gekomen dat de in artikel 4 octies van Besluit 2014/512/GBVB vermelde beperkende maatregelen met ingang van 10 april 2023 van toepassing moeten zijn ten aanzien van de in punt 3) van de bijlage bij Besluit (GBVB) 2023/434 opgenomen entiteiten, HEEFT HET VOLGENDE BESLUIT VASTGESTELD: Artikel 1 De in artikel 4 octies van Besluit 2014/512/GBVB vermelde maatregelen zijn met ingang van 10 april 2023 van toepassing ten aanzien van de in punt 3) van de bijlage bij Besluit (GBVB) 2023/434 opgenomen entiteiten. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 31 maart 2023. Voor de Raad De voorzitter J. ROSWALL ( 1 ) Besluit 2014/512/GBVB van de Raad van 31 juli 2014 betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 229 van 31.7.2014, blz. 13 ). ( 2 ) Besluit (GBVB) 2023/434 van de Raad van 25 februari 2023 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 59 I van 25.2.2023, blz. 593 ).",
  "source": "EUR LEX"
}