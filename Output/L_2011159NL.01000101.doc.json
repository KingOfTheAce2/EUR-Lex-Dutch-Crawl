{
  "url": "http://www.w3.org/1999/xhtml\">",
  "content": "L_2011159NL.01000101.xml 17.6.2011 NL Publicatieblad van de Europese Unie L 159/1 BESLUIT VAN DE RAAD van 9 maart 2011 betreffende de sluiting van de Overeenkomst tussen de Europese Gemeenschap en het Hasjemitisch Koninkrijk Jordanië inzake wetenschappelijke en technologische samenwerking (2011/343/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 186, in samenhang met artikel 218, lid 6, onder a), punt v), Gezien het voorstel van de Commissie, Gezien de goedkeuring van het Europees Parlement, Overwegende hetgeen volgt: (1) De Commissie heeft namens de Gemeenschap onderhandeld over een overeenkomst tussen de Europese Gemeenschap en het Hasjemitisch Koninkrijk Jordanië inzake wetenschappelijke en technologische samenwerking. (2) Die overeenkomst is door de vertegenwoordigers van de partijen op 30 november 2009 in Brussel ondertekend en wordt overeenkomstig artikel 7, lid 2, daarvan sinds de ondertekening voorlopig toegepast in afwachting van de sluiting. (3) Als gevolg van de inwerkingtreding van het Verdrag van Lissabon op 1 december 2009 is de Europese Unie in de plaats getreden van de Europese Gemeenschap, waarvan zij de opvolgster is. (4) De overeenkomst moet namens de Unie worden gesloten, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Gemeenschap en het Hasjemitisch Koninkrijk Jordanië inzake wetenschappelijke en technologische samenwerking wordt namens de Unie goedgekeurd ( 1 ) . Artikel 2 De voorzitter van de Raad verricht namens de Unie de in artikel 7, lid 2, van de overeenkomst bedoelde kennisgeving en doet de volgende kennisgeving aan het Hasjemitisch Koninkrijk Jordanië: „Als gevolg van de inwerkingtreding van het Verdrag van Lissabon op 1 december 2009 is de Europese Unie in de plaats getreden van de Europese Gemeenschap waarvan zij de opvolgster is en met ingang van die datum oefent zij alle rechten van de Europese Gemeenschap uit en neemt zij al haar verplichtingen over. Derhalve dienen alle verwijzingen in de tekst van de overeenkomst naar „de Europese Gemeenschap” waar passend gelezen te worden als „de Europese Unie”.”. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 9 maart 2011. Voor de Raad De voorzitter CSÉFALVAY Z. ( 1 ) Zie bladzijde 108 van dit Publicatieblad.",
  "source": "EUR LEX"
}