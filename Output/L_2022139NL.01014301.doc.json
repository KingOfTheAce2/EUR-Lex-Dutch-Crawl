{
  "url": "http://www.w3.org/1999/xhtml\">",
  "content": "L_2022139NL.01014301.xml 18.5.2022 NL Publicatieblad van de Europese Unie L 139/143 BESLUIT (EU) 2022/772 VAN DE COMMISSIE van 13 april 2022 inzake de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Tsjechië ingediende ontwerpprestatieplan met de EU-wijde prestatiedoelstellingen voor de derde referentieperiode (Kennisgeving geschied onder nummer C(2022) 2293) (Slechts de tekst in de Tsjechische taal is authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (“de kaderverordening”) ( 1 ) en met name artikel 11, lid 3, punt c), eerste alinea, Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim ( 2 ) , en met name artikel 14, lid 2, Overwegende hetgeen volgt: ALGEMENE OVERWEGINGEN (1) Krachtens artikel 11 van Verordening (EG) nr. 549/2004 moet een prestatieregeling voor luchtvaartnavigatiediensten en netwerkfuncties worden vastgesteld. Bovendien moeten de lidstaten krachtens artikel 10 van Uitvoeringsverordening (EU) 2019/317, op nationaal niveau of op het niveau van functionele luchtruimblokken (FAB’s), bindende prestatiedoelstellingen vaststellen voor elke referentieperiode van de prestatieregeling voor luchtvaartnavigatiediensten en netwerkfuncties. Die prestatiedoelstellingen moeten verenigbaar zijn met de Uniewijde prestatiedoelstellingen die door de Commissie zijn vastgesteld voor de betreffende referentieperiode. Het is de verantwoordelijkheid van de Commissie om, op basis van de in bijlage IV bij Uitvoeringsverordening (EU) 2019/317 uiteengezette criteria, te beoordelen of de prestatiedoelstellingen die worden voorgesteld in de door de lidstaten opgestelde ontwerpprestatieplannen, verenigbaar zijn met de Uniewijde prestatiedoelstellingen. (2) De uitbraak van de COVID-19-pandemie heeft sinds het eerste kwartaal van het kalenderjaar 2020 aanzienlijke gevolgen gehad voor de luchtvaartsector: door de maatregelen die de lidstaten en derde landen hebben genomen om de pandemie in te dammen, is het luchtverkeer aanzienlijk afgenomen in vergelijking met het niveau van vóór de pandemie. (3) De Uniewijde prestatiedoelstellingen voor de derde referentieperiode (RP3) werden aanvankelijk vastgesteld in Uitvoeringsbesluit (EU) 2019/903 van de Commissie ( 3 ) . Aangezien die Uniewijde prestatiedoelstellingen en de vervolgens door de lidstaten ingediende ontwerpprestatieplannen voor RP3 werden opgesteld vóór de uitbraak van de COVID-19-pandemie, kon daarin geen rekening worden gehouden met de sterk gewijzigde omstandigheden voor het luchtvervoer. (4) Als reactie op de impact van de COVID-19-pandemie op de verlening van luchtvaartnavigatiediensten zijn in Uitvoeringsverordening (EU) 2020/1627 van de Commissie ( 4 ) uitzonderlijke maatregelen voor RP3 vastgesteld, die afwijken van de bepalingen van Uitvoeringsverordening (EU) 2019/317. Krachtens artikel 2, lid 1, van Uitvoeringsverordening (EU) 2020/1627 heeft de Commissie op 2 juni 2021 Uitvoeringsbesluit (EU) 2021/891 ( 5 ) vastgesteld, waarin herziene Uniewijde prestatiedoelstellingen voor RP3 worden vastgesteld. (5) De Commissie merkt op dat de basisverkeersprognose van de STATFOR-dienst (Statistics and Forecast Service) van Eurocontrol van oktober 2021 verwacht dat het luchtverkeer op het niveau van de Unie in de loop van 2023 het niveau van vóór de pandemie zal bereiken en dat niveau in 2024 zal overstijgen. De onzekerheid over de ontwikkeling van het verkeer blijft echter bijzonder groot vanwege de risico’s in verband met de ontwikkeling van de COVID-19-epidemie. De Commissie merkt ook op dat het herstel van het verkeer naar verwachting ongelijk zal verlopen in de lidstaten. (6) Alle lidstaten hebben ontwerpprestatieplannen met herziene lokale prestatiedoelstellingen voor RP3 opgesteld en vastgesteld; deze werden uiterlijk 1 oktober 2021 ter beoordeling bij de Commissie ingediend. Na controle van de volledigheid van die ontwerpprestatieplannen heeft de Commissie de lidstaten verzocht om uiterlijk 17 november 2021 geactualiseerde ontwerpprestatieplannen in te dienen. De in dit besluit gepresenteerde beoordeling van de Commissie is gebaseerd op het geactualiseerde ontwerpprestatieplan dat door Tsjechië is ingediend. (7) Het prestatiebeoordelingsorgaan, dat de Commissie bijstaat bij de tenuitvoerlegging van de prestatieregeling overeenkomstig artikel 11, lid 2, van Verordening (EG) nr. 549/2004, heeft een verslag met zijn beoordeling over de ontwerpprestatieplannen voor RP3 bij de Commissie ingediend. (8) Overeenkomstig artikel 14, lid 1, van Uitvoeringsverordening (EU) 2019/317 heeft de Commissie de verenigbaarheid van de door Tsjechië voorgestelde lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdende met lokale omstandigheden. De Commissie heeft de beoordeling voor elk prestatiekerngebied en de bijbehorende prestatiedoelstellingen voltooid door de ontwerpprestatieplannen te toetsen aan de elementen van punt 2 van bijlage IV bij die Uitvoeringsverordening. BEOORDELING DOOR DE COMMISSIE Beoordeling van de ontwerpprestatiedoelstellingen op het prestatiekerngebied veiligheid (9) Wat het prestatiekerngebied veiligheid betreft, heeft de Commissie de verenigbaarheid van de door Tsjechië ingediende doelstellingen inzake de effectiviteit van het veiligheidsbeheer van verleners van luchtvaartnavigatiediensten beoordeeld op basis van het criterium dat is vastgesteld in punt 1.1 van bijlage IV bij Uitvoeringsverordening (EU) 2019/317. De beoordeling hield ook rekening met lokale omstandigheden en werd aangevuld door de beoordeling van de geplande maatregelen om de veiligheidsdoelstellingen te bereiken met betrekking tot de in punt 2.1, a), van bijlage IV bij Uitvoeringsverordening (EU) 2019/317 uiteengezette elementen. (10) De door Tsjechië voorgestelde ontwerpprestatiedoelstellingen op het prestatiekerngebied veiligheid met betrekking tot de effectiviteit van het veiligheidsbeheer, opgesplitst per doelstelling van het veiligheidsbeheer en uitgedrukt als een niveau van tenuitvoerlegging, zijn: Tsjechië Doelstellingen met betrekking tot de effectiviteit van het veiligheidsbeheer, uitgedrukt als niveau van tenuitvoerlegging, variërend van EASA-niveau A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2021 2022 2023 2024 ANS CR Veiligheidsbeleid en -doelstellingen C C C C Beheer van veiligheidsrisico’s D D D D Veiligheidsborging C C C C Bevordering van de veiligheid C C C C Veiligheidscultuur C C C C (11) De Commissie heeft vastgesteld dat de door Tsjechië voorgestelde ontwerpveiligheidsdoelstellingen voor de verlener van luchtvaartnavigatiediensten (ANS CR) gelijk zijn aan de Uniewijde veiligheidsdoelstellingen voor het kalenderjaar 2024, evenals de voorgaande jaren van de referentieperiode. (12) De Commissie merkt op dat het door Tsjechië ingediende ontwerpprestatieplan maatregelen bevat om ervoor te zorgen dat ANS CR de lokale veiligheidsdoelstellingen bereikt, zoals de verdere ontwikkeling van verplichte en vrijwillige rapporteringssystemen, de vaststelling van een veiligheidsraad bestaande uit de NSA en ANS CR, en de ontwikkeling en ondersteuning van het systeem van ANS CR voor het beheer van vermoeidheidsrisico’s. (13) Op basis van de bevindingen die zijn uiteengezet in overwegingen 11 en 12, en ermee rekening houdende dat de in Uitvoeringsbesluit (EU) 2021/891 vastgestelde Uniewijde veiligheidsprestatiedoelstellingen moeten worden bereikt tegen het laatste jaar van RP3 (2024), worden de ontwerpdoelstellingen in het ontwerpprestatieplan van Tsjechië beoordeeld als verenigbaar met de Uniewijde prestatiedoelstellingen op het prestatiekerngebied veiligheid. Beoordeling van de ontwerpprestatiedoelstellingen op het prestatiekerngebied milieu (14) Wat het prestatiekerngebied milieu betreft, is de verenigbaarheid van de door Tsjechië ingediende doelstellingen inzake de gemiddelde horizontale en-routevluchtefficiëntie van het werkelijke traject, beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De in het ontwerpprestatieplan van Tsjechië voorgestelde doelstellingen zijn vergeleken met de in het plan voor de verbetering van het Europese routenetwerk (“ERNIP”) uiteengezette relevante referentiewaarden voor gemiddelde horizontale en-routevluchtefficiëntie die beschikbaar waren op het ogenblik van de vaststelling van de herziene Uniewijde prestatiedoelstellingen voor RP3, namelijk 2 juni 2021. De beoordeling hield ook rekening met lokale omstandigheden en werd aangevuld door de beoordeling van de geplande maatregelen om de milieudoelstellingen te bereiken met betrekking tot de in punt 2.1, a), van bijlage IV bij Uitvoeringsverordening (EU) 2019/317 uiteengezette elementen. (15) Voor het kalenderjaar 2020 is de Uniewijde prestatiedoelstelling voor RP3 op het prestatiekerngebied milieu, die oorspronkelijk was vastgesteld in Uitvoeringsbesluit (EU) 2019/903, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. De lidstaten werden dan ook niet verzocht om, in de ontwerpprestatieplannen die uiterlijk 1 oktober 2021 moesten worden ingediend, hun lokale prestatiedoelstellingen voor het kalenderjaar 2020 op het prestatiekerngebied milieu te herzien. De samenhang van de lokale milieuprestatiedoelstellingen met de overeenkomstige Uniewijde prestatiedoelstellingen moet derhalve worden beoordeeld voor de kalenderjaren 2021, 2022, 2023 en 2024. (16) De door Tsjechië voorgestelde ontwerpprestatiedoelstellingen op het prestatiekerngebied milieu en de in het ERNIP uiteengezette overeenkomstige nationale referentiewaarden voor RP3, uitgedrukt als de gemiddelde horizontale en-routevluchtefficiëntie van het werkelijke traject, zijn: 2021 2022 2023 2024 Ontwerp-en-routemilieudoelstellingen van Tsjechië , uitgedrukt als de gemiddelde horizontale en-routevluchtefficiëntie van het werkelijke traject 2,05  % 2,05  % 2,05  % 2,05  % Referentiewaarden voor Tsjechië 2,05  % 2,05  % 2,05  % 2,05  % (17) De Commissie stelt vast dat de door Tsjechië voorgestelde ontwerpmilieudoelstellingen gelijk zijn aan de overeenkomstige nationale referentiewaarden voor elk kalenderjaar van 2021 tot en met 2024. (18) Met betrekking tot punt 2.1, a), van bijlage IV bij Uitvoeringsverordening (EU) 2019/317 merkt de Commissie op dat Tsjechië in het ontwerpprestatieplan verscheidene maatregelen heeft gepresenteerd om de lokale milieudoelstellingen te bereiken, zoals een nieuwe sectorindeling voor het vluchtinformatiegebied Praag, de afschaffing van routes in het naderingsverkeersleidingsgebied Praag en een versterking van de grensoverschrijdende samenwerking. (19) Bovendien merkt de Commissie op dat Tsjechië al sinds februari 2021 vrije luchtcorridors toepast tussen vliegniveaus 95 en 660. (20) Op basis van de bevindingen die zijn uiteengezet in overwegingen 17 en 19, moeten de ontwerpdoelstellingen in het ontwerpprestatieplan van Tsjechië worden beoordeeld als verenigbaar met de Uniewijde prestatiedoelstellingen op het prestatiekerngebied milieu. Beoordeling van de ontwerpprestatiedoelstellingen op het prestatiekerngebied capaciteit (21) Wat het prestatiekerngebied capaciteit betreft, is de verenigbaarheid van de door Tsjechië ingediende doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De in het ontwerpprestatieplan van Tsjechië voorgestelde doelstellingen zijn vergeleken met de in het operationele netwerkplan uiteengezette relevante referentiewaarden die beschikbaar waren op het ogenblik van de vaststelling van de herziene Uniewijde prestatiedoelstellingen voor RP3, namelijk 2 juni 2021. De beoordeling hield ook rekening met lokale omstandigheden en werd aangevuld door de toetsing van de geplande maatregelen om de capaciteitsdoelstellingen van punt 2.1, a), van bijlage IV bij Uitvoeringsverordening (EU) 2019/317 te bereiken. (22) Voor het kalenderjaar 2020 is de Uniewijde prestatiedoelstelling voor RP3 op het prestatiekerngebied capaciteit, die oorspronkelijk was vastgesteld in Uitvoeringsbesluit (EU) 2019/903, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. De lidstaten werden dan ook niet verzocht om, in de ontwerpprestatieplannen die uiterlijk 1 oktober 2021 moesten worden ingediend, hun lokale prestatiedoelstellingen voor het kalenderjaar 2020 op het prestatiekerngebied capaciteit te herzien. De samenhang van de lokale capaciteitsprestatiedoelstellingen met de overeenkomstige Uniewijde prestatiedoelstellingen moet derhalve worden beoordeeld voor de kalenderjaren 2021, 2022, 2023 en 2024. (23) De door Tsjechië voor RP3 voorgestelde ontwerpdoelstellingen voor en-routecapaciteit, uitgedrukt in minuten ATFM-vertraging per vlucht, en de in het operationeel netwerkplan uiteengezette overeenkomstige referentiewaarden, zijn: 2021 2022 2023 2024 Ontwerpdoelstellingen van Tsjechië voor en-routecapaciteit , in minuten ATFM-vertraging per vlucht 0,06 0,11 0,11 0,11 Referentiewaarden voor Tsjechië 0,06 0,11 0,11 0,11 (24) De Commissie stelt vast dat de door Tsjechië voorgestelde ontwerpcapaciteitsdoelstellingen gelijk zijn aan de overeenkomstige nationale referentiewaarden voor elk kalenderjaar van 2021 tot en met 2024. (25) Met betrekking tot punt 2.1, a), van bijlage IV bij Uitvoeringsverordening (EU) 2019/317 merkt de Commissie op dat Tsjechië in het ontwerpprestatieplan een reeks maatregelen heeft gepresenteerd om de lokale en-routecapaciteitsdoelstellingen te bereiken. Het gaat onder meer om de overgang naar een nieuw luchtverkeersbeheersysteem, de uitvoering van een project voor de optimalisering en herstructurering van het luchtverkeersbeheer, de invoering van een instrument voor luchtruimbeheer, nieuwe sectorindelingen en een aanzienlijke toename van het aantal operationele luchtverkeersleiders in RP3. (26) Op basis van de bevindingen die zijn uiteengezet in overwegingen 24 en 25, moeten de ontwerpdoelstellingen in het ontwerpprestatieplan van Tsjechië worden beoordeeld als verenigbaar met de Uniewijde prestatiedoelstellingen op het prestatiekerngebied capaciteit. Beoordeling van de ontwerpcapaciteitsdoelstellingen voor verleners van luchtvaartnavigatiediensten (27) Wat betreft luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van de ontwerp-en-routecapaciteitsdoelstellingen aangevuld met de toetsing van de ontwerpcapaciteitsdoelstellingen voor terminalluchtvaartnavigatiediensten, overeenkomstig punt 2.1, b), van bijlage IV bij Uitvoeringsverordening (EU) 2019/317. Die ontwerpdoelstellingen gaven aanleiding tot bezorgdheid met betrekking tot Tsjechië. (28) De Commissie heeft specifiek vastgesteld dat de voorgestelde RP3-doelstellingen voor de gemiddelde ATFM-aankomstvertraging van 0,40 minuten per vlucht voor de kalenderjaren 2021 tot en met 2024, aanzienlijk hoger is dan de ATFM-vertraging tijdens de tweede referentieperiode (RP2), die varieerde van 0,01 tot 0,16 minuten per vlucht. (29) De Commissie is dan ook van mening dat Tsjechië, in verband met de vaststelling van zijn definitieve prestatieplan overeenkomstig artikel 16, punt a), van Uitvoeringsverordening (EU) 2019/317, de terminalcapaciteitsdoelstellingen voor RP3 verder moet rechtvaardigen in het licht van de opmerkingen in overweging 28, of deze doelstellingen naar beneden moet bijstellen. Beoordeling van de ontwerpprestatiedoelstellingen op het prestatiekerngebied kostenefficiëntie (30) Wat het prestatiekerngebied kostenefficiëntie betreft, is de verenigbaarheid van de door Tsjechië ingediende doelstellingen inzake de bepaalde eenheidskosten voor en-routeluchtvaartnavigatiediensten, beoordeeld op basis van de criteria van punt 1.4, a), b) en c), van bijlage IV bij Uitvoeringsverordening (EU) 2019/317. Die criteria bestaan uit de tendens van de bepaalde eenheidskosten in de loop van RP3 (derde referentieperiode), de langetermijntendens van de bepaalde eenheidskosten in de loop van RP2 en RP3 (2015-2024) en de basiswaarde voor de bepaalde eenheidskosten op het niveau van de heffingszone in vergelijking met de gemiddelde waarde van de heffingszones waarin het operationeel en economisch klimaat voor de verleners van luchtvaartnavigatiediensten vergelijkbaar is. (31) Bij de beoordeling van doelstellingen voor en-routekostenefficiëntie werd rekening gehouden met lokale omstandigheden. Deze beoordeling werd aangevuld met de toetsing van de kernfactoren en -parameters die aan die doelstellingen ten grondslag liggen, zoals gespecificeerd in punt 2.1, d), van bijlage IV bij Uitvoeringsverordening (EU) 2019/317. (32) De door Tsjechië voorgestelde ontwerpdoelstellingen inzake en-routekostenefficiëntie voor RP3 zijn: En-routeheffingszone van Tsjechië 2014 basis-waarde 2019 basis-waarde 2020-2021 2022 2023 2024 Ontwerpdoelstellingen inzake en-routekostenefficiëntie , uitgedrukt als bepaalde en-route-eenheidskosten (in reële termen in prijzen van 2017) 1 224,0  CZK 1 103,6  CZK 2 090,6  CZK 1 557,2  CZK 1 381,7  CZK 1 212,0  CZK 46,52  EUR 41,95  EUR 79,46  EUR 59,18  EUR 52,51  EUR 46,06  EUR (33) Wat betreft het criterium dat is vastgesteld in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat de tendens in Tsjechië van de bepaalde en-route-eenheidskosten op het niveau van de heffingszone, namelijk +2,4 % per jaar in RP3, slechter is dan de Uniewijde tendens van +1,0 % in diezelfde periode. (34) Wat betreft het criterium dat is vastgesteld in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat de langetermijntendens in Tsjechië van de bepaalde en-route-eenheidskosten op het niveau van de heffingszone, namelijk -0,1 % per jaar in RP2 en RP3, slechter is dan de Uniewijde langetermijntendens van -1,3 % in diezelfde periode. (35) Bij de vergelijking van de lokale en de Uniewijde tendens van de bepaalde eenheidskosten, zoals vermeld in overwegingen 33 en 34, moet echter rekening worden gehouden met de door STATFOR van Eurocontrol voorspelde groei van het en-routeverkeer voor Tsjechië in RP3, die aanzienlijk lager zou zijn dan de gemiddelde verkeersgroei op het niveau van de Unie. Daardoor is het voor Tsjechië een grotere uitdaging om te voldoen aan de Uniewijde tendens van de bepaalde eenheidskosten. (36) Wat betreft het criterium dat is vastgesteld in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat de basiswaarde van Tsjechië voor de bepaalde eenheidskosten van 41,95 EUR in reële termen in prijzen van 2017 (EUR2017) 8,0 % hoger ligt dan de gemiddelde basiswaarde van de vergelijkingsgroep (38,85 EUR in EUR2017). De Commissie merkt op dat het verschil nog groter wordt tijdens RP3, aangezien de bepaalde en-route-eenheidskosten van Tsjechië voor 2024 12,4 % hoger zijn dan het gemiddelde van de vergelijkingsgroep. (37) De Commissie heeft verder onderzocht of de in overwegingen 33, 34 en 36 vastgestelde afwijkingen noodzakelijk en evenredig kunnen worden geacht overeenkomstig punt 1.4, d), van bijlage IV bij Uitvoeringsverordening (EU) 2019/317; dit is het geval indien de waargenomen afwijkingen van de Uniewijde tendens van de bepaalde eenheidskosten en van de Uniewijde langetermijntendens van de bepaalde eenheidskosten uitsluitend te wijten zijn aan extra bepaalde kosten in verband met maatregelen om de prestatiedoelstellingen te bereiken op het prestatiekerngebied capaciteit of aan herstructureringsmaatregelen in de zin van artikel 2, lid 18, van Uitvoeringsverordening (EU) 2019/317. (38) Met betrekking tot het in punt 1.4, d), i), van bijlage IV bij Uitvoeringsverordening (EU) 2019/317 gespecificeerde criterium merkt de Commissie op dat Tsjechië in zijn ontwerpprestatieplan een breed gamma aan maatregelen uiteenzet die door de verlener van luchtvaartnavigatiediensten (ANS CR) worden genomen om de lokale capaciteitsdoelstellingen te bereiken. Tsjechië beweert dat ANS CR, zonder grote investeringen in systemen, procedures en operationeel personeel tijdens RP3, niet in staat zou zijn het vóór COVID, in 2019, opgetekende verkeersniveau af te handelen, temeer daar de complexiteit van het verkeer blijft toenemen. (39) De in het ontwerpprestatieplan uiteengezette capaciteitsverbeterende maatregelen hebben inderdaad tot doel een structurele toename van de capaciteit en productiviteit tot stand te brengen met betrekking tot en-routediensten, met name door luchtverkeersleiders die vroeger verantwoordelijk waren voor plaatselijke verkeersleiding op regionale luchthavens de mogelijkheid te geven nieuwe verantwoordelijkheden op te nemen met betrekking tot verkeersleiding in het lagere en-routeluchtruim. De onderliggende maatregelen omvatten een gerichte opleiding voor de betrokken luchtverkeersleiders, een reorganisatie van het werk in de organisatie en een nieuwe sectorindeling van het luchtruim. Mede dankzij dit initiatief en de indienstname van nieuwe luchtverkeersleiders is er een aanzienlijke toename van het aantal luchtverkeersleiders tijdens RP3, in vergelijking met het niveau van 2019. Voorts wordt ook verwacht dat het nieuwe luchtverkeersleidingssysteem, dat volgens de planning in 2022 in gebruik zal worden genomen, een positieve bijdrage zal leveren tot de capaciteit. (40) Op basis van de gedetailleerde analyse van het prestatiebeoordelingsorgaan is de Commissie van mening dat de door Tsjechië in het ontwerpprestatieplan uiteengezette relevante maatregelen inderdaad noodzakelijk zijn om de lokale capaciteitsdoelstellingen te bereiken. Gezien de beoordeling van het prestatiebeoordelingsorgaan kan worden geconcludeerd dat de extra kosten van die maatregelen groter zijn dan de afwijkingen van de in overwegingen 33 en 34 bedoelde Uniewijde tendens van de bepaalde eenheidskosten en Uniewijde langetermijntendens van de bepaalde eenheidskosten. (41) Gezien overwegingen 38 tot en met 40 is de Commissie van oordeel dat het in punt 1.4, d), i), uiteengezette criterium is vervuld met betrekking tot Tsjechië. (42) Uit het voorgaande volgt dat het niet nodig is verder te onderzoeken of het in punt 1.4, d), ii), uiteengezette criterium is vervuld met betrekking tot Tsjechië. (43) Op basis van de bevindingen die zijn uiteengezet in overwegingen 33 tot en met 42, moeten de ontwerpdoelstellingen in het ontwerpprestatieplan van Tsjechië worden beoordeeld als verenigbaar met de Uniewijde prestatiedoelstellingen op het prestatiekerngebied kostenefficiëntie. Beoordeling van de ontwerpdoelstellingen voor de kostenefficiëntie van terminalluchtvaartnavigatiediensten (44) Wat betreft luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van de ontwerp-en-routekostenefficiëntiedoelstellingen aangevuld met de toetsing van de ontwerpkostenefficiëntiedoelstellingen voor terminalluchtvaartnavigatiediensten, overeenkomstig punt 2.1, c), van bijlage IV bij Uitvoeringsverordening (EU) 2019/317. Die ontwerpdoelstellingen gaven aanleiding tot bezorgdheid met betrekking tot Tsjechië. (45) Door de bepaalde terminaleenheidskosten te vergelijken met de prestaties van soortgelijke luchthavens gedurende RP3, stelt de Commissie vast dat de bepaalde eenheidskosten voor de luchthaven van Praag, aanzienlijk hoger worden geraamd dan de mediaan van de bepaalde eenheidskosten van de relevante luchthavens. (46) De Commissie is dan ook van mening dat Tsjechië, in verband met de vaststelling van zijn definitieve prestatieplan overeenkomstig artikel 16, punt a), van Uitvoeringsverordening (EU) 2019/317, de terminalkostenefficiëntiedoelstellingen voor RP3 verder moet rechtvaardigen in het licht van de opmerkingen in overweging 45, of deze doelstellingen naar beneden moet bijstellen. Beoordeling van de in artikel 11 van Uitvoeringsverordening (EU) 2019/317 bedoelde stimuleringsregelingen, ter aanvulling van de beoordeling door de Commissie van de ontwerpcapaciteitsdoelstellingen (47) Met betrekking tot de ontwerpcapaciteitsdoelstellingen heeft de Commissie haar beoordeling, overeenkomstig punt 2.1, f), van bijlage IV van Uitvoeringsverordening (EU) 2019/317, aangevuld met een toetsing van de in artikel 11 van Uitvoeringsverordening (EU) 2019/317 bedoelde ontwerpstimuleringsregelingen. In dit opzicht heeft de Commissie onderzocht of de ontwerpstimuleringsregelingen voldoen aan de inhoudelijke eisen van artikel 11, leden 1 en 3, van Uitvoeringsverordening (EU) 2019/317. De ontwerpstimuleringsregelingen in het ontwerpprestatieplan van Tsjechië bleken aanleiding te geven tot bezorgdheid. (48) De Commissie merkt op dat de in het ontwerpprestatieplan van Tsjechië voorgestelde stimuleringsregeling voor en-routecapaciteit en de voorgestelde stimuleringsregeling voor terminalcapaciteit een maximaal financieel nadeel omvatten van 0,50 % van de bepaalde kosten en een maximaal financieel voordeel van 0,50 % van de bepaalde kosten. (49) Op basis van deskundigenadvies van het prestatiebeoordelingsorgaan betwijfelt de Commissie sterk of het voorgestelde maximale financiële nadeel, dat 0,50 % van de bepaalde kosten bedraagt, tastbare gevolgen zou hebben voor de aan risico’s onderhevige inkomsten, zoals vereist uit hoofde van artikel 11, lid 3, punt a), van Uitvoeringsverordening (EU) 2019/317. (50) Daarom moet Tsjechië, voor wat betreft de vaststelling van zijn definitieve prestatieplan overeenkomstig artikel 16, punt a), van Uitvoeringsverordening (EU) 2019/317, zijn stimuleringsregelingen voor het bereiken van de en-route- en terminalcapaciteitsdoelstellingen herzien, zodat het maximale financiële nadeel ten gevolge van die stimuleringsregelingen wordt vastgesteld op een niveau dat tastbare gevolgen heeft voor de aan risico’s onderhevige inkomsten, zoals uitdrukkelijk vereist uit hoofde van artikel 11, lid 3, punt a), van Uitvoeringsverordening (EU) 2019/317; de Commissie is van mening dat dit moet leiden tot een maximaal financieel nadeel van minstens 1 % van de bepaalde kosten. CONCLUSIES (51) Op basis van de beoordeling in de overwegingen 9 tot en met 50 is de Commissie van oordeel dat de prestatiedoelstellingen in het door Tsjechië ingediende ontwerpprestatieplan verenigbaar zijn met de Uniewijde prestatiedoelstellingen. (52) De Commissie merkt op dat sommige lidstaten hun voornemen hebben bekendgemaakt om kostenposten in verband met de detectie van drones op luchthavens op te nemen in hun RP3-kostenbasis. Het was niet mogelijk om op basis van de elementen in de ontwerpprestatieplannen nauwkeurig vast te stellen in welke mate lidstaten deze bepaalde kosten in hun RP3-kostenbasis hebben opgenomen en, indien zij dat hebben gedaan, in welke mate deze kosten zijn gemaakt in verband met de verlening van luchtvaartnavigatiediensten en dus in aanmerking kunnen komen voor de prestatie- en heffingsregeling. De diensten van de Commissie hebben een ad-hocverzoek om informatie naar alle lidstaten gestuurd om informatie hierover te verzamelen, en zullen de gerapporteerde kosten voor de detectie van drones verder onderzoeken in het kader van de controle op de verenigbaarheid van het eenheidstarief. Dit besluit laat de bevindingen en conclusies van de Commissie over de kosten voor de detectie van drones onverlet. (53) In antwoord op de militaire agressie van Rusland tegen Oekraïne, die op 24 februari 2022 begon, heeft de Unie beperkende maatregelen vastgesteld waarbij Russische luchtvaartmaatschappijen, alle in Rusland geregistreerde luchtvaartuigen en alle niet in Rusland geregistreerde luchtvaartuigen die eigendom zijn van, worden gecharterd door of anderszins onder zeggenschap staan van Russische natuurlijke of rechtspersonen, entiteiten of organen het verbod krijgen opgelegd om in de Unie te landen of op te stijgen of de Unie te overvliegen. Die maatregelen leiden tot een afname van het luchtverkeer boven het grondgebied van de Unie. De gevolgen op het niveau van de Unie zullen echter niet vergelijkbaar zijn met de afname van het luchtverkeer ten gevolge van de uitbraak van de COVID-19-pandemie in maart 2020. Het is dan ook passend de bestaande maatregelen en processen voor de toepassing van de prestatie- en heffingsregeling in RP3 te handhaven, HEEFT HET VOLGENDE BESLUIT VASTGESTELD: Artikel 1 De prestatiedoelstellingen in het krachtens Verordening (EG) nr. 549/2004 door Tsjechië ingediende ontwerpprestatieplan, dat in de bijlage bij dit besluit is opgenomen, zijn verenigbaar met de in Uitvoeringsbesluit (EU) 2021/891 uiteengezette Uniewijde prestatiedoelstellingen voor de derde referentieperiode. Artikel 2 Dit besluit is gericht tot Tsjechië. Gedaan te Brussel, 13 april 2022. Voor de Commissie Adina VĂLEAN Lid van de Commissie ( 1 ) PB L 96 van 31.3.2004, blz. 1 . ( 2 ) Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( PB L 56 van 25.2.2019, blz. 1 ). ( 3 ) Uitvoeringsbesluit (EU) 2019/903 van de Commissie van 29 mei 2019 tot vaststelling van de EU-wijde prestatiedoelen voor het netwerk voor luchtverkeersbeheer voor de derde referentieperiode van 1 januari 2020 tot en met 31 december 2024 ( PB L 144 van 3.6.2019, blz. 49 ). ( 4 ) Uitvoeringsverordening (EU) 2020/1627 van de Commissie van 3 november 2020 inzake uitzonderlijke maatregelen voor de derde referentieperiode (2020-2024) van de prestatie- en heffingsregeling voor het gemeenschappelijk Europees luchtruim ten gevolge van de COVID-19-pandemie ( PB L 366 van 4.11.2020, blz. 7 ). ( 5 ) Uitvoeringsbesluit (EU) 2021/891 van de Commissie van 2 juni 2021 tot vaststelling van herziene EU-wijde prestatiedoelstellingen voor het netwerk voor luchtverkeersbeheer voor de derde referentieperiode (2020-2024) en tot intrekking van Uitvoeringsbesluit (EU) 2019/903 ( PB L 195 van 3.6.2021, blz. 3 ). BIJLAGE Prestatiedoelstellingen die zijn opgenomen in het ontwerpprestatieplan dat door Tsjechië is ingediend overeenkomstig Verordening (EG) nr. 549/2004, en die verenigbaar zijn bevonden met de Uniewijde prestatiedoelstellingen voor de derde referentieperiode PRESTATIEKERNGEBIED VEILIGHEID Effectiviteit van het veiligheidsbeheer Tsjechië Doelstellingen inzake de doeltreffendheid van het veiligheidsbeheer, uitgedrukt als uitvoeringsniveau, variërend van EASA-niveau A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2021 2022 2023 2024 ANS CR Veiligheidsbeleid en -doelstellingen C C C C Beheer van veiligheidsrisico’s D D D D Veiligheidsborging C C C C Bevordering van de veiligheid C C C C Veiligheidscultuur C C C C PRESTATIEKERNGEBIED MILIEU Gemiddelde horizontale en-routevluchtefficiëntie van het werkelijke traject 2021 2022 2023 2024 Ontwerp-en-routemilieudoelstellingen van Tsjechië , uitgedrukt als de gemiddelde horizontale en-routevluchtefficiëntie van het werkelijke traject 2,05  % 2,05  % 2,05  % 2,05  % Referentiewaarden voor Tsjechië 2,05  % 2,05  % 2,05  % 2,05  % PRESTATIEKERNGEBIED CAPACITEIT Gemiddelde en-route-ATFM-vertraging in minuten per vlucht 2021 2022 2023 2024 Ontwerpdoelstellingen van Tsjechië voor en-routecapaciteit , in minuten ATFM-vertraging per vlucht 0,06 0,11 0,11 0,11 Referentiewaarden voor Tsjechië 0,06 0,11 0,11 0,11 PRESTATIEKERNGEBIED KOSTENEFFECTIVITEIT Bepaalde eenheidskost voor en-routeluchtvaartnavigatiediensten En-routeheffingszone van Tsjechië 2014 basiswaarde 2019 basiswaarde 2020-2021 2022 2023 2024 Ontwerpdoelstellingen inzake en-routekostenefficiëntie , uitgedrukt als bepaalde en-route-eenheidskosten (in reële termen in prijzen van 2017) 1 224,0  CZK 1 103,6  CZK 2 090,6  CZK 1 557,2  CZK 1 381,7  CZK 1 212,0  CZK 46,52  EUR 41,95  EUR 79,46  EUR 59,18  EUR 52,51  EUR 46,06  EUR",
  "source": "EUR LEX"
}