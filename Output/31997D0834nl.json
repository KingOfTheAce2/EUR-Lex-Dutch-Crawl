{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0834:NL:HTML\">",
  "content": "EUR-Lex - 31997D0834 - NL Avis juridique important | 31997D0834 97/834/EG: Beschikking van de Commissie van 3 december 1997 houdende goedkeuring van een wijziging van het door België op grond van Verordening (EEG) nr. 2997/87 van de Raad ingediende aanvullende programma voor de omschakeling op andere hoprassen (Alleen de teksten in de Franse en de Nederlandse taal zijn authentiek) Publicatieblad Nr. L 345 van 16/12/1997 blz. 0053 - 0055 BESCHIKKING VAN DE COMMISSIE van 3 december 1997 houdende goedkeuring van een wijziging van het door België op grond van Verordening (EEG) nr. 2997/87 van de Raad ingediende aanvullende programma voor de omschakeling op andere hoprassen (Alleen de teksten in de Franse en de Nederlandse taal zijn authentiek) (97/834/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2997/87 van de Raad van 22 september 1987 tot vaststelling van het bedrag van de steun aan de telers voor de oogst 1986 en van bijzondere maatregelen voor bepaalde productiegebieden in de sector hop (1), laatstelijk gewijzigd bij Verordening (EG) nr. 423/95 (2), en met name op artikel 2, lid 5, Gelet op Verordening (EEG) nr. 3889/87 van de Commissie van 22 december 1987 houdende uitvoeringsbepalingen van de bijzondere maatregelen voor bepaalde hopteeltgebieden (3), laatstelijk gewijzigd bij Verordening (EEG) nr. 718/93 (4), en met name op artikel 3, Overwegende dat België de Commissie op 10 maart 1988 overeenkomstig artikel 2, lid 5, van Verordening (EEG) nr. 2997/87 een programma voor de omschakeling op andere hoprassen heeft meegedeeld; dat dit programma, als gewijzigd op 26 juli 1988, is goedgekeurd bij Beschikking 88/606/EEG van de Commissie (5); dat dit programma, na driemaal te zijn gewijzigd, namelijk bij respectievelijk de Beschikkingen 89/480/EEG (6), 91/94/EEG (7) en 92/149/EEG (8), op 31 december 1992 is afgesloten; Overwegende dat België de Commissie op 29 december 1992, ter uitvoering van artikel 1, lid 2, van Verordening (EEG) nr. 3889/87, een aanvullend programma voor de omschakeling op andere rassen heeft toegezonden, dat van het vorige verschilt doordat er een nieuwe, pas erkende telersvereniging in is opgenomen en ook nieuwe percelen en doordat het nog meer wordt gericht op de teelt van super-alfarassen die beter aan de marktbehoeften zijn aangepast; dat dit aanvullend programma is goedgekeurd bij Beschikking 93/251/EEG van de Commissie (9); Overwegende dat België de Commissie op 21 december 1993 nieuwe wijzigingen in dit programma heeft meegedeeld; Overwegende dat de voorgestelde wijzigingen hoofdzakelijk betrekking hebben op de nog sterkere toename van het aandeel van de super-alfarassen in het spectrum van rassen waarop wordt omgeschakeld, en de vergroting van de totale oppervlakte waarvoor wordt omgeschakeld; dat dit gewijzigde programma is goedgekeurd bij Beschikking 94/144/EG van de Commissie (10); Overwegende dat België op 23 juli 1997 nieuwe wijzigingen in dit programma heeft aangebracht; Overwegende dat de voorgestelde wijzigingen betrekking hebben op de overdracht - tussen producentengroeperingen, die lid zijn van eenzelfde unie - van oppervlakten die in aanmerking komen voor de omschakeling op andere rassen, waarbij de voor België vastgestelde totale oppervlakte ongewijzigd blijft; Overwegende dat dit aanvullend programma, als gewijzigd, beantwoordt aan de doelstellingen die met de desbetreffende verordening worden nagestreefd, en de bij artikel 2 van Verordening (EEG) nr. 3889/87 vereiste gegevens bevat; Overwegende dat de bijzondere steun voor de omschakeling op andere rassen kan worden toegekend voor met andere rassen beteelde percelen voorzover die deel uitmaken van een hoofdzakelijk met bittere rassen beteeld areaal waarvoor een omschakelingsplan geldt; Overwegende dat ten aanzien van de financiële bijdrage ten laste van de nationale begroting het in artikel 2, lid 2, van Verordening (EEG) nr. 2997/87 aangegeven plafond in acht wordt genomen; dat de in artikel 2, lid 2, van Verordening (EEG) nr. 2997/87 bedoelde werkelijke kosten elementen kunnen omvatten die berusten op een raming van het nettoverlies aan inkomsten tengevolge van de uitvoering van het omschakelingsplan; dat bij de berekening van de werkelijke kosten evenwel alleen elementen in aanmerking mogen worden genomen die betrekking hebben op het nettoverlies aan inkomsten sinds de datum van goedkeuring van Verordening (EEG) nr. 2997/87; dat de financiële bijdrage van de lidstaat in het programma voor omschakeling op andere rassen dienovereenkomstig zal moeten worden aangepast; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor hop, HEEFT DE VOLGENDE BESCHIKKING VASTGESTELD: Artikel 1 Het programma voor de omschakeling op andere hoprassen dat uit hoofde van Verordening (EEG) nr. 2997/87 op 23 juli 1997 door België is ingediend, wordt goedgekeurd. De voornaamste elementen van dit programma zijn vermeld in de bijlage. Artikel 2 Deze beschikking is gericht tot het Koninkrijk België. Gedaan te Brussel, 3 december 1997. Voor de Commissie Franz FISCHLER Lid van de Commissie (1) PB L 284 van 7. 10. 1987, blz. 19. (2) PB L 45 van 1. 3. 1995, blz. 1. (3) PB L 365 van 24. 12. 1987, blz. 41. (4) PB L 74 van 27. 3. 1993, blz. 46. (5) PB L 334 van 6. 12. 1988, blz. 26. (6) PB L 234 van 11. 8. 1989, blz. 52. (7) PB L 50 van 23. 2. 1991, blz. 28. (8) PB L 61 van 6. 3. 1992, blz. 31. (9) PB L 115 van 11. 5. 1993, blz. 28. (10) PB L 62 van 5. 3. 1994, blz. 44. BIJLAGE 1. Lijst van de producentengroeperingen waarop het programma betrekking heeft - Pacohop SV; - De Poperingse Hopproducenten Vereniging; - De Nieuwe Hoptelersbelangengroep (NHBG). De eerste twee groeperingen worden vertegenwoordigd door Febelhop (Unie van producentengroeperingen). 2. Looptijd van het programma Van 1993 tot en met 1996. De laatste aanplantingen moeten vóór 31 december 1996 worden verricht. 3. Areaal waarop het programma betrekking heeft >RUIMTE VOOR DE TABEL> 4. Rassen waarop omgeschakeld wordt en betrokken oppervlakten >RUIMTE VOOR DE TABEL>",
  "source": "EUR LEX"
}