{
  "url": "http://www.w3.org/1999/xhtml\"><!--",
  "content": "L_202403157NL.000101.fmx.xml Publicatieblad van de Europese Unie NL L-serie 2024/3157 19.12.2024 UITVOERINGSBESLUIT (EU) 2024/3157 VAN DE COMMISSIE van 17 december 2024 tot wijziging van Uitvoeringsbesluit (EU) 2021/1067 van de Commissie betreffende het geharmoniseerde gebruik van het radiospectrum in de frequentieband 5 945-6 425 MHz voor de implementatie van draadloze toegangssystemen met inbegrip van radio local area networks (WAS/RLAN’s) (Kennisgeving geschied onder nummer C(2024) 8803) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking nr. 676/2002/EG van het Europees Parlement en de Raad van 7 maart 2002 inzake een regelgevingskader voor het radiospectrumbeleid in de Europese Gemeenschap (Radiospectrumbeschikking) ( 1 ) , en met name artikel 4, lid 3, Overwegende hetgeen volgt: (1) Uitvoeringsbesluit (EU) 2021/1067 van de Commissie ( 2 ) harmoniseert de frequentieband 5 945-6 425 MHz voor draadloze toegangssystemen met inbegrip van radio local area networks (WAS/RLAN’s). In tabel 2 van de bijlage bij dat besluit is tot en met 31 december 2024 de grenswaarde van de maximale gemiddelde dichtheid van het equivalent isotroop uitgestraald vermogen (e.i.r.p) voor emissies buiten de bandbreedte onder 5 935 MHz voor WAS/RLAN-apparatuur met zeer laag vermogen (VLP) vastgesteld op -45 dBm/MHz. In noot 3 van die tabel staat bovendien dat de geschiktheid van die grenswaarde uiterlijk 31 december 2024 moet worden geëvalueerd, en dat er zonder tegenbewijs met ingang van 1 januari 2025 een waarde van -37 dBm/MHz van toepassing is. (2) Op 21 april 2021 heeft de Commissie krachtens artikel 4, lid 2, van Beschikking nr. 676/2002/EG een mandaat verstrekt aan de Europese conferentie van post- en telecommunicatieadministraties (CEPT) om uiterlijk juli 2024 de emissies buiten de bandbreedte onder 5 935 MHz te evalueren die van toepassing zijn op VLP-WAS/RLAN-apparatuur die de band 5 945-6 425 MHz gebruikt, op basis van in het bijzonder het onderzoek naar mogelijke mitigatietechnieken ter bescherming van intelligente vervoerssystemen voor stedelijke spoorwegen (ITS), met als doel de grenswaarde te verlagen naar -37 dBm/MHz. Dit was gerechtvaardigd door de noodzaak om de vervoersveiligheid te waarborgen, alsook de co-existentie van dergelijke apparatuur met de ITS, waaronder communications-based train control (CBTC), die spectrum in delen van de frequentieband 5 905-5 935 MHz gebruiken. (3) De CEPT heeft de resultaten van het mandaat niet uiterlijk juli 2024 kunnen leveren, en dus is het van essentieel belang om rechtszekerheid voor de vervoersveiligheid te waarborgen ten aanzien van de geschikte maximale gemiddelde e.i.r.p.-dichtheidsgrenswaarde voor emissies buiten de bandbreedte die van toepassing moeten zijn onder 5 935 MHz voor VLP-WAS/RLAN-apparatuur. Tot de CEPT krachtens het mandaat een degelijke evaluatie heeft uitgevoerd, moet er dan ook voor worden gezorgd dat de huidige waarde van -45 dBm/MHz na 31 december 2024 van toepassing blijft. De CEPT moet ook voldoende tijd krijgen om de verwachte evaluatie af te ronden, en dus moet de termijn voor die evaluatie worden verlengd tot en met 31 december 2025. (4) De in dit besluit vastgestelde maatregelen zijn in overeenstemming met het advies van het Radiospectrumcomité, HEEFT HET VOLGENDE BESLUIT VASTGESTELD: Artikel 1 Uitvoeringsbesluit (EU) 2021/1067 wordt als volgt gewijzigd: 1) Artikel 4 wordt vervangen door: “Artikel 4 Dit besluit zal uiterlijk 31 december 2025 worden herzien, rekening houdend met aanvullende studies en metingen met betrekking tot de maximale gemiddelde e.i.r.p.-dichtheidsgrenswaarde voor emissies buiten de bandbreedte onder 5 935 MHz voor VLP-WAS/RLAN’s.”. 2) De bijlage wordt vervangen door de tekst in de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 17 december 2024. Voor de Commissie Henna VIRKKUNEN Uitvoerend vicevoorzitter ( 1 ) PB L 108 van 24.4.2002, blz. 1 . ( 2 ) Uitvoeringsbesluit (EU) 2021/1067 van de Commissie van 17 juni 2021 betreffende het geharmoniseerde gebruik van het radiospectrum in de frequentieband 5 945-6 425 MHz voor de implementatie van draadloze toegangssystemen met inbegrip van radio local area networks (WAS/RLAN’s) (Kennisgeving geschied onder nummer C(2021) 4240) ( PB L 232 van 30.6.2021, blz. 1 ). BIJLAGE “BIJLAGE Geharmoniseerde technische voorwaarden voor WAS/RLAN’s in de frequentieband 5 945- 6 425 MHz Tabel 1 WAS/RLAN-apparatuur binnenshuis met laag vermogen (LPI) Parameter Technische voorwaarden Toegestane werking Beperkt tot gebruik binnenshuis, inclusief aan boord van treinen met metaalgecoate ramen (noot 1) en vliegtuigen. Gebruik buitenshuis, ook aan boord van wegvoertuigen, is niet toegestaan. Categorie apparaat Een door een draadverbinding gevoed(e) LPI-toegangspunt of -brug heeft een geïntegreerde antenne en werkt niet op batterijen. Een LPI-clientapparaat dat met een LPI-toegangspunt of een ander LPI-clientapparaat is verbonden en al dan niet op batterijen kan werken. Frequentieband 5 945 -6 425  MHz Maximaal gemiddeld equivalent isotropisch uitgestraald vermogen (e.i.r.p.) voor emissies binnen de bandbreedte (noot 2) 23 dBm Maximale gemiddelde e.i.r.p.-dichtheid voor emissies binnen de bandbreedte (noot 2) 10 dBm/MHz Maximale gemiddelde e.i.r.p.-dichtheid voor emissies buiten de bandbreedte onder 5 935  MHz (noot 2) -22 dBm/MHz Noot 1: Of soortgelijke structuren van materiaal met vergelijkbare dempende eigenschappen. Noot 2: Het gemiddelde e.i.r.p. verwijst naar het e.i.r.p. gedurende het zendsignaal dat, bij toepassing van vermogensregeling, overeenkomt met het hoogste vermogen. Technieken om toegang te krijgen tot spectrum en om interferentie te onderdrukken met een passend prestatieniveau om te voldoen aan de essentiële vereisten van Richtlijn 2014/53/EU van het Europees Parlement en de Raad ( 1 ) , zijn verplicht. Indien relevante technieken worden beschreven in geharmoniseerde normen of delen daarvan, waarvan de referenties in het Publicatieblad van de Europese Unie zijn bekendgemaakt overeenkomstig Richtlijn 2014/53/EU, moet ervoor worden gezorgd dat de prestaties ten minste gelijkwaardig zijn aan het prestatieniveau van deze technieken. Tabel 2 WAS/RLAN-apparatuur met zeer laag vermogen (VLP) Parameter Technische voorwaarden Toegestane werking Binnens- en buitenshuis. Gebruik in onbemande luchtvaartuigsystemen (UAS) is niet toegestaan. Categorie apparaat Het VLP-apparaat is een draagbaar apparaat. Frequentieband 5 945 -6 425  MHz Maximaal gemiddeld e.i.r.p. voor emissies binnen de bandbreedte (noot 1) 14 dBm Maximale gemiddelde e.i.r.p.-dichtheid voor emissies binnen de bandbreedte (noot 1) 1 dBm/MHz Smalbandgebruik maximale gemiddelde e.i.r.p.-dichtheid voor emissies binnen de bandbreedte (noot 1) (noot 2) 10 dBm/MHz Maximale gemiddelde e.i.r.p.-dichtheid voor emissies buiten de bandbreedte onder 5 935  MHz (noot 1) -45 dBm/MHz (noot 3) Noot 1: Het gemiddelde e.i.r.p. verwijst naar het e.i.r.p. gedurende het zendsignaal dat, bij toepassing van vermogensregeling, overeenkomt met het hoogste vermogen. Noot 2: Een smalbandapparaat is een apparaat dat werkt in kanaalbandbreedten onder 20 MHz. Smalbandapparaten vereisen ook een frequencyhoppingmechanisme op basis van ten minste 15 hopkanalen om te kunnen werken met een spectrale vermogensdichtheidswaarde binnen de band van meer dan 1 dBm/MHz. Noot 3: Over de vervanging van de grenswaarde -45 dBm/MHz door de grenswaarde -37 dBm/MHz wordt uiterlijk 31 december 2025 besloten, op basis van het antwoord van de CEPT op het mandaat van de Commissie van 21 april 2021. Technieken om toegang te krijgen tot spectrum en om interferentie te onderdrukken met een passend prestatieniveau om te voldoen aan de essentiële vereisten van Richtlijn 2014/53/EU, zijn verplicht. Indien relevante technieken worden beschreven in geharmoniseerde normen of delen daarvan, waarvan de referenties in het Publicatieblad van de Europese Unie zijn bekendgemaakt overeenkomstig Richtlijn 2014/53/EU, moet ervoor worden gezorgd dat de prestaties ten minste gelijkwaardig zijn aan het prestatieniveau van deze technieken. ” ( 1 ) Richtlijn 2014/53/EU van het Europees Parlement en de Raad van 16 april 2014 betreffende de harmonisatie van de wetgevingen van de lidstaten inzake het op de markt aanbieden van radioapparatuur en tot intrekking van Richtlijn 1999/5/EG ( PB L 153 van 22.5.2014, blz. 62 ). ELI: http://data.europa.eu/eli/dec_impl/2024/3157/oj ISSN 1977-0758 (electronic edition)",
  "source": "EUR LEX"
}