{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R2546:NL:HTML\">",
  "content": "EUR-Lex - 31995R2546 - NL Avis juridique important | 31995R2546 Verordening (EG) nr. 2546/95 van de Commissie van 30 oktober 1995 tot wijziging van Verordening (EG) nr. 3199/93 inzake de wederzijdse erkenning van procedures voor de volledige denaturering van alcohol in verband met de vrijstelling van accijns Publicatieblad Nr. L 260 van 31/10/1995 blz. 0045 - 0046 VERORDENING  (EG) Nr. 2546/95 VAN DE COMMISSIE van 30 oktober 1995 tot wijziging van Verordening (EG) nr.  3199/93 inzake de wederzijdse erkenning van procedures voor de volledige denaturering van alcohol  in verband met de vrijstelling van accijns DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 92/83/EEG van de Raad van 19 oktober 1992 betreffende de harmonisatie van de  structuur van de accijns op alcohol en alcoholhoudende dranken  (1), inzonderheid op artikel 27,  lid 4, Gelet op Richtlijn 92/12/EEG van de Raad van 25 februari 1992 betreffende de algemene regeling voor  accijnsprodukten, het voorhanden hebben en het verkeer daarvan en de controles daarop  (2),  laatstelijke gewijzigd bij Richtlijn 94/74/EG  (3), inzonderheid op artikel 24, Gelet op Verordening (EG) nr. 3199/93 van de Commissie van 22 november 1993 inzake de wederzijdse  erkenning van procedures voor de volledige denaturering van alcohol in verband met de vrijstelling  van accijns  (4), Gezien het advies van het Accijnscomité, Overwegende dat op grond van artikel 27, lid 1, onder a), van Richtlijn 92/83/EEG de Lid-Staten  vrijstelling van accijns dienen te verlenen voor alcohol die volledig gedenatureerd is  overeenkomstig de voorschriften van een Lid-Staat, waarbij deze voorschriften naar behoren zijn  gemeld en aanvaard overeenkomstig de leden 3 en 4 van dit artikel; Overwegende dat Portugal, Finland, Oostenrijk en Zweden hebben medegedeeld welke  denatureringsmiddelen zij voornemens zijn te gebruiken; Overwegende dat Italië een wijziging van de tekst van de formule van het denatureringsmiddel,  toegelaten bij Verordening (EG) nr. 3199/93, heeft medegedeeld, HEEFT DE VOLGENDE VERORDENING VASTGESTELD: Artikel 1 Verordening (EG) nr. 3199/93 wordt als volgt gewijzigd: a)  In de bijlage wordt het volgende ingevoegd: \"Portugal Onzuivere ethylalcohol die minimaal 5 liter methanol en hogere gehalten aan alcohol per hectoliter  bevat, met een alcoholgehalte hoger dan of gelijk aan 90  % vol en lager dan 96  % vol, waaraan per  hectoliter is toegevoegd: -  2 liter terpentijnolie of aardolie; -  2 gram malachietgroen of methyleenblauw.\" \"Finland Per hectoliter ethylalcohol: 1.  2 liter methylethylketon en 3 liter methylisobutylketon 2.  2 liter aceton en 3 liter methylisobutylketon 3.  3 liter aceton en 2 gram denatoniumbenzoaat.\" \"Oostenrijk Per hectoliter ethylalcohol: 1.  0,5 kg foezelolie (bijprodukt van de rectificatie van alcohol), 0,05 kg gasolie (GN-code 2710)  en 1 kg methylethylketon, of 2.  in de vorm van distillatieresidu ontstaan bij het begin en het eind van de distillatie als  bijprodukt van de rectificatie van uit landbouwprodukten bereide alcohol: 1 kg foezelolie  (bijprodukt van de rectificatie van alcohol), 0,01 kg gasolie (GN-code 2710) en 0,2 kg  methylethylketon.\" \"Zweden Per hectoliter ethylalcohol: 1.  2 liter methylethylketon en 3 liter methylisobutylketon.\". b)  De paragraaf betreffende het Italiaanse denatureringsmiddel wordt gewijzigd als volgt: \"Italië Per hectoliter 90  % vol ethylalcohol toevoegen: -  125 gram thiofeen, -  0,8 gram denatoniumbenzoaat, -  0,4 gram C.I. acid red 51 (rode kleurstof), -  2 liter methylethylketon.\". Artikel 2 Deze verordening treedt in werking op de dag van haar bekendmaking in het  Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 30 oktober 1995. Voor de Commissie Mario MONTI Lid van de Commissie",
  "source": "EUR LEX"
}