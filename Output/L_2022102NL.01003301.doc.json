{
  "url": "http://www.w3.org/1999/xhtml\"><!--",
  "content": "L_2022102NL.01003301.xml 30.3.2022 NL Publicatieblad van de Europese Unie L 102/33 BESLUIT (EU) 2022/507 VAN DE COMMISSIE van 29 maart 2022 tot bevestiging van de deelname van Ierland aan Verordening (EU) 2021/1147 van het Europees Parlement en de Raad tot oprichting van het Fonds voor asiel, migratie en integratie DE EUROPESE COMMISSIE, Gezien het Verdrag betreffende de werking van de Europese Unie, Gezien Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, dat is gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 4, Gezien de kennisgeving door Ierland van zijn wens Verordening (EU) 2021/1147 van het Europees Parlement en de Raad van 7 juli 2021 tot oprichting van het Fonds voor asiel, migratie en integratie ( 1 ) te aanvaarden en eraan gebonden te zijn, Overwegende hetgeen volgt: (1) Bij brief van 7 februari 2022 heeft Ierland, overeenkomstig artikel 4 van Protocol nr. 21, formeel kennisgegeven van zijn wens Verordening (EU) 2021/1147 te aanvaarden en erdoor gebonden te zijn. (2) Er zijn geen voorwaarden verbonden aan de deelname van Ierland aan Verordening (EU) 2021/1147. (3) Overeenkomstig de procedure van artikel 331, lid 1, van het Verdrag betreffende de werking van de Europese Unie moet Commissie de deelname van Ierland aan Verordening (EU) 2021/1147 bevestigen, HEEFT HET VOLGENDE BESLUIT VASTGESTELD: Artikel 1 1.   De deelname van Ierland aan Verordening (EU) 2021/1147 wordt bevestigd. 2.   Verordening (EU) 2021/1147 is van toepassing op Ierland overeenkomstig dit besluit, met ingang van 7 februari 2022. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 29 maart 2022. Voor de Commissie De voorzitter Ursula VON DER LEYEN ( 1 ) PB L 251 van 15.7.2021, blz. 1 .",
  "source": "EUR LEX"
}