{
  "url": "http://www.w3.org/1999/xhtml\">",
  "content": "L_2010243NL.01000101.xml 16.9.2010 NL Publicatieblad van de Europese Unie L 243/1 BESLUIT VAN DE RAAD van 12 juli 2010 inzake de ondertekening van een Overeenkomst tussen de Europese Unie en de regering van de Federale Republiek Brazilië betreffende de veiligheid van de burgerluchtvaart (2010/489/EU) DE RAAD VAN DE EUROPESE UNIE, Gelet op het Verdrag betreffende de werking van de Europese Unie, en met name op artikel 100, lid 2, en artikel 207, lid 4, in samenhang met artikel 218, lid 5, en artikel 218, lid 8, eerste alinea, Gezien het voorstel van de Europese Commissie, Overwegende hetgeen volgt: (1) De Commissie heeft namens de Europese Unie onderhandeld over een overeenkomst inzake de veiligheid van de burgerluchtvaart met de regering van de Federale Republiek Brazilië, overeenkomstig het besluit van de Raad van 9 oktober 2009 waarbij de Commissie wordt gemachtigd om de onderhandelingen te openen. (2) De overeenkomst waarover de Commissie onderhandelingen heeft gevoerd, moet worden ondertekend, onder voorbehoud van de sluiting ervan op een later tijdstip. (3) De lidstaten moeten de nodige maatregelen treffen om te garanderen dat hun bilaterale overeenkomsten met Brazilië over hetzelfde onderwerp worden beëindigd op de datum van inwerkingtreding van de overeenkomst, HEEFT HET VOLGENDE BESLUIT VASTGESTELD: Artikel 1 De ondertekening van de Overeenkomst tussen de Europese Unie en de regering van de Federale Republiek Brazilië inzake de veiligheid van de burgerluchtvaart (hierna „de overeenkomst” genoemd) wordt hierbij goedgekeurd namens de Unie, onder voorbehoud van de sluiting van de overeenkomst ( 1 ) . Artikel 2 De voorzitter van de Raad wordt hierbij gemachtigd de persoon/personen aan te wijzen die bevoegd is/zijn om de overeenkomst namens de Unie te ondertekenen, onder voorbehoud van de sluiting ervan. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 12 juli 2010. Voor de Raad De voorzitster S. LARUELLE ( 1 ) De tekst van de overeenkomst zal samen met het besluit inzake de sluiting ervan worden bekendgemaakt.",
  "source": "EUR LEX"
}