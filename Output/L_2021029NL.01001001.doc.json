{
  "url": "http://www.w3.org/1999/xhtml\">",
  "content": "L_2021029NL.01001001.xml 28.1.2021 NL Publicatieblad van de Europese Unie L 29/10 UITVOERINGSVERORDENING (EU) 2021/80 VAN DE COMMISSIE van 27 januari 2021 tot niet-goedkeuring van koolstofdioxide als basisstof overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 23, lid 5, in samenhang met artikel 13, lid 2, Overwegende hetgeen volgt: (1) Op 27 februari 2018 heeft de Commissie van Dr. Knoell Consult GmbH een aanvraag ontvangen voor de goedkeuring van koolstofdioxide van levensmiddelenkwaliteit (E 290) als basisstof (CAS-nr. 124-38-9). In de aanvraag werd verwezen naar een gebruik als fumigatiemiddel na de oogst tegen insecten en mijten. (2) Koolstofdioxide is sinds 1 september 2009 ( 2 ) al goedgekeurd als werkzame stof voor gebruik in gewasbeschermingsmiddelen en is opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 3 ) . (3) Koolstofdioxide is momenteel in verschillende lidstaten als gewasbeschermingsmiddel toegelaten en op de markt gebracht. De gespecificeerde identiteit van de stof in de aanvraag tot goedkeuring als basisstof is identiek aan die van de goedgekeurde werkzame stof. (4) Hoewel overeenkomstig de derde alinea voedingsmiddelen als basisstof moeten worden beschouwd, is op grond van artikel 23, lid 1, punt d), van Verordening (EG) nr. 1107/2009 de goedkeuring van koolstofdioxide van levensmiddelenkwaliteit uitgesloten, omdat een stof, naast andere criteria, alleen als basisstof kan worden goedgekeurd als de stof niet als gewasbeschermingsmiddel op de markt wordt gebracht. Dit is momenteel echter het geval voor koolstofdioxide van levensmiddelenkwaliteit. (5) Deze verordening laat de indiening van een nieuwe aanvraag voor de goedkeuring van koolstofdioxide als basisstof overeenkomstig artikel 23, lid 3, van Verordening (EG) nr. 1107/2009 onverlet zodra de bestaande goedkeuring van koolstofdioxide als werkzame stof is verstreken en alle toelatingen voor gewasbeschermingsmiddelen die uit koolstofdioxide bestaan, zijn ingetrokken of zijn vervallen. (6) De in deze verordening vervatte maatregelen zijn in overeenstemming met het advies van het Permanent Comit√© voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De stof koolstofdioxide (E 290) wordt niet goedgekeurd als basisstof. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 januari 2021. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Richtlijn 2008/127/EG van de Commissie van 18 december 2008 tot wijziging van Richtlijn 91/414/EEG van de Raad teneinde verscheidene werkzame stoffen op te nemen ( PB L 344 van 20.12.2008, blz. 89 ). ( 3 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ).",
  "source": "EUR LEX"
}