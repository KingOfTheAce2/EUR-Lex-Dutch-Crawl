{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976R1474:NL:HTML\">",
  "content": "EUR-Lex - 31976R1474 - NL Belangrijke juridische mededeling | 31976R1474 Verordening (EEG) nr. 1474/76 van de Commissie van 24 juni 1976 houdende aanpassing van de krachtens Verordening (EEG) nr. 3062/74 toegekende subsidies Publicatieblad Nr. L 165 van 25/06/1976 blz. 0024 - 0025 Verordening (EEG) Nr. 1474/76 Van de Commissie van 24 juni 1976 houdende aanpassing van de krachtens Verordening (EEG) nr. 3062/74 toegekende subsidies DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3330/74 van de Raad van 19 december 1974 houdende een gemeenschappelijke ordening der markten in de sector suiker [1], laatstelijk gewijzigd bij Verordening (EEG) nr. 832/76 [2], en met name op artikel 17, lid 5, en artikel 19, lid 4, Overwegende dat overeenkomstig artikel 16, leden 2 en 3, van Verordening (EEG) nr. 3062/74 van de Commissie van 3 december 1974 inzake een permanente inschrijving voor de bepaling van invoersubsi-dies voor witte en ruwe suiker [3], laatstelijk gewijzigd bij Verordening (EEG) nr. 363/75 [4], aan degenen die bij een vóór 8 februari 1975 gehouden deelinschrij-ving de toewijzing hebben ontvangen, op hun verzoek het verschil wordt betaald tussen de richtprijs geldend op de dag waarop de termijn voor het indienen van de offertes voor de betrokken deelinschrijving afliep en de richtprijs geldend op de dag waarop de douaneformaliteiten bij uitvoer worden vervuld; dat voor de berekening van het bedrag van dit verschil de richtprijs van die dag met het in artikel 8, lid 3, tweede alinea, van Verordening (EEG) nr. 3062/74 genoemde forfaitaire bedrag van 1,59 rekeneenheid moet worden verhoogd; dat de aldus berekende bedragen moeten worden omgerekend met behulp van de in het kader van het gemeenschappelijk landbouwbeleid voor de munteenheden van de betrokken Lid-Staten gebruikte representatieve koersen. Overwegende dat de subsidies een eerste keer werden aangepast bij Verordening (EEG) nr. 2865/75 [5]; dat voor de uitvoer die vanaf 1 juli 1976 plaatsvindt een nieuwe aanpassing nodig is, waarbij rekening moet worden gehouden met de bij Verordening (EEG) nr. 833/76 [6] voor het verkoopseizoen voor suiker 1976/1977 vastgestelde richtprijs; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD : Artikel 1 Het in artikel 16, lid 2, van Verordening (EEG) nr. 3062/74 bedoelde verschil wordt voor deelinschrijvingen die vóór 8 februari 1975 hebben plaatsgevonden en voor de hoeveelheden suiker waarvoor de douaneformaliteiten bij uitvoer op of na 1 juli 1976 worden vervuld, vastgesteld zoals is aangegeven in de bijlage. Artikel 2 Deze verordening treedt in werking op 1 juli 1976. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 24 juni 1976. Voor de Commissie P.J. Lardinois Lid van de Commissie [1] PB nr. L 359 van 31. 12. 1974, blz. 1. [2] PB nr. L 100 van 14. 4. 1976, blz. 1. [3] PB nr. L 324 van 4. 12. 1974, blz. 7. [4] PB nr. L 40 van 14. 2. 1975, blz. 46 [5] PB nr. L 285 van 4. 11. 1975, blz. 8. [6] PB nr. L 100 van 14. 4. 1976, blz. 12. -------------------------------------------------- BIJLAGE Lid-Staat | Verschil per 100 kg witte suiker, uit te keren door de invoerende Lid-Staat | Duitsland | 19,05 | DM | Frankrijk | 41,71 | FF | Ierland | 6,367 | £ | B.L.E.U. | 325,7 | Bfr./Lfr. | Verenigd Koninkrijk | 6,072 | £ | --------------------------------------------------",
  "source": "EUR LEX"
}