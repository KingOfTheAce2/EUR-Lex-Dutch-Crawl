{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0131:NL:HTML\">",
  "content": "EUR-Lex - 31997D0131 - NL Avis juridique important | 31997D0131 97/131/EG: Besluit van de Raad van 17 december 1996 betreffende de sluiting van een overeenkomst in de vorm van een briefwisseling betreffende de voorlopige toepassing van de Overeenkomst tussen de Europese Gemeenschap en Nieuw- Zeeland inzake sanitaire maatregelen voor de handel in levende dieren en dierlijke produkten Publicatieblad Nr. L 057 van 26/02/1997 blz. 0001 - 0001 BESLUIT VAN DE RAAD van 17 december 1996 betreffende de sluiting van een overeenkomst in de vorm van een briefwisseling betreffende de voorlopige toepassing van de Overeenkomst tussen de Europese Gemeenschap en Nieuw-Zeeland inzake sanitaire maatregelen voor de handel in levende dieren en dierlijke produkten (97/131/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gezien het voorstel van de Commissie, Overwegende dat de Gemeenschap en Nieuw-Zeeland onderhandelingen hebben gevoerd om de sanitaire maatregelen voor de handel in levende dieren en dierlijke produkten vast te stellen; Overwegende dat deze onderhandelingen hebben geleid tot een overeenkomst die op 17 december 1996 is ondertekend; Overwegende dat de twee partijen zijn overeengekomen de Overeenkomst met ingang van 1 januari 1997 voorlopig toe te passen overeenkomstig de overeenkomst in de vorm van een briefwisseling, teneinde te voorkomen dat de handel wordt onderbroken, en dit tot de beide partijen elkaar ervan in kennis stellen dat hun onderscheiden procedures van bekrachtiging van deze overeenkomst zijn afgesloten, zoals bepaald in artikel 18, lid 1, tweede alinea; Overwegende dat de overeenkomst moet worden goedgekeurd, BESLUIT: Artikel 1 De overeenkomst in de vorm van een briefwisseling betreffende de voorlopige toepassing van de Overeenkomst tussen de Europese Gemeenschap en Nieuw-Zeeland inzake sanitaire maatregelen voor de handel in levende dieren en dierlijke produkten wordt hierbij namens de Gemeenschap goedgekeurd. De tekst van de overeenkomst in de vorm van een briefwisseling is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de overeenkomst in de vorm van een briefwisseling te ondertekenen teneinde daardoor de Gemeenschap te binden. Artikel 3 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 17 december 1996. Voor de Raad De Voorzitter I. YATES",
  "source": "EUR LEX"
}