{
  "url": "http://www.w3.org/1999/xhtml\"><!--",
  "content": "L_202500607NL.000101.fmx.xml Publicatieblad van de Europese Unie NL L-serie 2025/607 31.3.2025 UITVOERINGSBESLUIT (EU) 2025/607 VAN DE RAAD van 27 maart 2025 houdende de benoeming van de vicevoorzitter en twee voltijdse leden van de Gemeenschappelijke Afwikkelingsraad DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 806/2014 van het Europees Parlement en de Raad van 15 juli 2014 tot vaststelling van eenvormige regels en een eenvormige procedure voor de afwikkeling van kredietinstellingen en bepaalde beleggingsondernemingen in het kader van een gemeenschappelijk afwikkelingsmechanisme en een gemeenschappelijk afwikkelingsfonds en tot wijziging van Verordening (EU) nr. 1093/2010 ( 1 ) , en met name artikel 56, lid 6, Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Op 15 januari 2025 heeft de Commissie, na de Gemeenschappelijke Afwikkelingsraad (de “afwikkelingsraad”) op zijn plenaire vergadering te hebben gehoord, shortlists van kandidaten voor de benoeming van de vicevoorzitter en van twee voltijdse leden van de afwikkelingsraad vastgesteld en aan het Europees Parlement toegezonden. De Raad werd diezelfde dag van de shortlist in kennis gesteld. (2) Op grond van artikel 56, lid 5, van Verordening (EU) nr. 806/2014 bedraagt de ambtstermijn van de vicevoorzitter en de voltijdse leden van de afwikkelingsraad vijf jaar. (3) Op 19 februari 2025 heeft de Commissie een voorstel voor de benoeming van de heer Miguel CARCAÑO SAENZ CENZANO tot vicevoorzitter van de afwikkelingsraad, en van mevrouw Slavka ELEY en de heer Radek Urban tot voltijdse leden van de afwikkelingsraad (het “voorstel”) aangenomen en heeft het voorstel ter goedkeuring aan het Europees Parlement voorgelegd. (4) Op 11 maart 2025 heeft het Europees Parlement het voorstel goedgekeurd, HEEFT HET VOLGENDE BESLUIT VASTGESTELD: Artikel 1 1.   De heer Miguel CARCAÑO SAENZ CENZANO wordt benoemd tot vicevoorzitter van de Gemeenschappelijke Afwikkelingsraad voor een ambtstermijn van vijf jaar met ingang van 1 april 2025. 2.   De volgende personen worden benoemd tot voltijdse leden van de Gemeenschappelijke Afwikkelingsraad voor een ambtstermijn van vijf jaar met ingang van 1 april 2025: — mevrouw Slavka ELEY, — de heer Radek Urban. Artikel 2 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 27 maart 2025. Voor de Raad De voorzitter P. HENNIG-KLOSKA ( 1 ) PB L 225 van 30.7.2014, blz. 1 , ELI: http://data.europa.eu/eli/reg/2014/806/oj . ELI: http://data.europa.eu/eli/dec_impl/2025/607/oj ISSN 1977-0758 (electronic edition)",
  "source": "EUR LEX"
}