{
  "url": "http://www.w3.org/1999/xhtml\"><!--",
  "content": "L_202500471NL.000101.fmx.xml Publicatieblad van de Europese Unie NL L-serie 2025/471 11.3.2025 GEDELEGEERDE VERORDENING (EU) 2025/471 VAN DE COMMISSIE van 2 september 2024 tot wijziging van Gedelegeerde Verordening (EU) 2023/137 wat betreft de toepassing van bepaalde vereisten voor de indiening van gegevens (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev. 2 en tot wijziging van Verordening (EEG) nr. 3037/90 en enkele EG-verordeningen op specifieke statistische gebieden ( 1 ) , en met name artikel 6, lid 2, Overwegende hetgeen volgt: (1) Met Verordening (EG) nr. 1893/2006 is een gemeenschappelijke statistische nomenclatuur van de economische activiteiten in de Unie (“NACE Rev. 2”) vastgesteld, die op 1 januari 2008 in werking is getreden. (2) Sinds de inwerkingtreding van NACE Rev. 2 is door globalisering en digitalisering geleidelijk een verandering gekomen in de wijze waarop veel economische sectoren wereldwijd goederen en diensten leveren. (3) Als gevolg van deze veranderingen moest de NACE Rev. 2 worden bijgewerkt om de vergelijkbaarheid en consistentie ervan met de normen voor de indeling van economische activiteiten op internationaal niveau te handhaven. Dienovereenkomstig is Verordening (EG) nr. 1893/2006 gewijzigd bij Gedelegeerde Verordening (EU) 2023/137 van de Commissie ( 2 ) en is de geactualiseerde classificatie (“NACE Rev. 2.1”) vastgesteld. (4) Om de gebruikers in staat te stellen de gedetailleerde wijzigingen in de NACE te beoordelen en de vorige versie van de classificatie te vergelijken met de geactualiseerde versie, is de gebruikers van de classificatie op 1 augustus 2023 een concordantietabel ( 3 ) met toelichtingen ( 4 ) ter beschikking gesteld. (5) Een groot deel van de wetgeving bevat vereisten voor de indiening van gegevens die betrekking hebben op specifieke secties, afdelingen, groepen of klassen van de NACE. Om gegevensverstrekkers in staat te stellen zich aan de gewijzigde regelgevingsvereisten aan te passen, is de toepassing van de geactualiseerde classificatie (NACE Rev. 2.1) uitgesteld ten aanzien van bepaalde vereisten voor gegevensoverdracht die in verschillende rechtshandelingen van de Unie zijn vastgesteld. Om de vereisten voor de indiening van gegevens beter uitvoerbaar in de praktijk te maken, moet het tijdstip van toepassing van de NACE Rev. 2.1 voor bepaalde statistische gebieden verder worden gewijzigd. (6) Omdat de granulariteit van de geactualiseerde indeling vergelijkbaar is met die van de oorspronkelijke versie van de classificatie, zou de wijziging van Gedelegeerde Verordening (EU) 2023/137 die in deze verordening is vastgesteld, de lidstaten of de respondenten geen aanzienlijke extra lasten opleggen. (7) Gedelegeerde Verordening (EU) 2023/137 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 2 van Gedelegeerde Verordening (EU) 2023/137 wordt lid 2 vervangen door: “2.   In afwijking van lid 1 is deze verordening als volgt van toepassing: a) voor Verordening (EG) nr. 530/1999 van de Raad ( *1 ) , wat betreft: — statistieken over de structuur en de spreiding van de lonen, vanaf 1 januari 2026 wat betreft de gegevensverstrekking voor elke referentieperiode die op of na die datum begint; — statistieken over het peil en de samenstelling van de loonkosten, vanaf 1 januari 2028, wat betreft de gegevensverstrekking voor elke referentieperiode die op of na die datum begint; b) voor Verordening (EG) nr. 2150/2002 van het Europees Parlement en de Raad ( *2 ) , vanaf 1 januari 2026 wat betreft de gegevensverstrekking voor elke referentieperiode die op of na die datum begint; c) voor Verordening (EG) nr. 450/2003 van het Europees Parlement en de Raad ( *3 ) , vanaf 1 januari 2027 wat betreft de gegevensverstrekking voor elke referentieperiode die op of na die datum begint; d) voor Verordening (EG) nr. 138/2004 van het Europees Parlement en de Raad ( *4 ) , vanaf 1 januari 2028 wat betreft de gegevensverstrekking voor elke referentieperiode die op of na die datum begint; e) voor Verordening (EG) nr. 1552/2005 van het Europees Parlement en de Raad ( *5 ) , vanaf 1 januari 2030 wat betreft de gegevensverstrekking voor elke referentieperiode die op of na die datum begint; f) voor Verordening (EG) nr. 453/2008 van het Europees Parlement en de Raad ( *6 ) , vanaf 1 januari 2026 wat betreft de gegevensverstrekking voor elke referentieperiode die op of na die datum begint; g) voor Verordening (EG) nr. 1099/2008 van het Europees Parlement en de Raad ( *7 ) , vanaf 1 januari 2027 wat betreft de gegevensverstrekking voor elke referentieperiode die op of na die datum begint; h) voor Verordening (EG) nr. 1338/2008 van het Europees Parlement en de Raad ( *8 ) , wat betreft: — bijlage II — Domein: Gezondheidszorg, onderwerp: “uitgaven voor gezondheidszorg en de financiering”, vanaf 1 januari 2027 wat betreft de gegevensverstrekking voor elke referentieperiode die op of na die datum begint; — bijlage IV — Domein: Arbeidsongevallen, vanaf 1 januari 2027 wat betreft de gegevensverstrekking voor elke referentieperiode die op of na die datum begint; i) voor Verordening (EU) nr. 691/2011 van het Europees Parlement en de Raad ( *9 ) , wat betreft: — bijlage I — MODULE VOOR LUCHTEMISSIEREKENINGEN, met ingang van 1 januari 2026 wat betreft de gegevensverstrekking voor elke referentieperiode die op of na die datum begint; — bijlage II — MODULE VOOR MILIEUBELASTINGEN NAAR ECONOMISCHE ACTIVITEIT, met ingang van 1 januari 2026 wat betreft de gegevensverstrekking voor elke referentieperiode die op of na die datum begint; — bijlage IV — MODULE VOOR UITGAVENREKENINGEN VOOR MILIEUBESCHERMING, met ingang van 1 januari 2026 wat betreft de gegevensverstrekking voor elke referentieperiode die op of na die datum begint; — bijlage V — MODULE VOOR REKENINGEN VOOR DE MILIEUGOEDEREN- EN -DIENSTENSECTOR, met ingang van 1 januari 2026 wat betreft de gegevensverstrekking voor elke referentieperiode die op of na die datum begint; — bijlage VI — MODULE VOOR FYSIEKE-ENERGIESTROOMREKENINGEN, met ingang van 1 januari 2026 wat betreft de gegevensverstrekking voor elke referentieperiode die op of na die datum begint; j) voor Verordening (EU) nr. 70/2012 van het Europees Parlement en de Raad ( *10 ) , vanaf 1 januari 2026 wat betreft de gegevensverstrekking voor elke referentieperiode die op of na die datum begint; k) voor Verordening (EU) nr. 549/2013 van het Europees Parlement en de Raad ( *11 ) , wat bijlage B betreft, is deze verordening van toepassing op de gegevensverstrekking vanaf 1 september 2029; l) voor artikel 2 van Verordening (EU) 2018/1091 van het Europees Parlement en de Raad ( *12 ) , vanaf 1 januari 2030 wat betreft de gegevensverstrekking voor elke referentieperiode die op of na die datum begint; m) voor Verordening (EU) 2019/1700 van het Europees Parlement en de Raad ( *13 ) , wat betreft: — de domeinen “beroepsbevolking” en “inkomen en levensomstandigheden”, vanaf 1 januari 2026 wat betreft de gegevensverstrekking voor elke referentieperiode die op of na die datum begint; — het domein “onderwijs en opleiding”, vanaf 1 januari 2028 wat betreft de gegevensverstrekking voor elke referentieperiode die op of na die datum begint; — de domeinen “consumptie” en “tijdsbesteding”, vanaf 1 januari 2030 wat betreft de gegevensverstrekking voor elke referentieperiode die op of na die datum begint; — het domein “gezondheid”, vanaf 1 januari 2031 wat betreft de gegevensverstrekking voor elke referentieperiode die op of na die datum begint; n) voor Verordening (EU) 2019/2152 van het Europees Parlement en de Raad ( *14 ) , wat betreft: — artikel 6, lid 1, punt a), met ingang van 1 januari 2025 wat betreft de verstrekking van gegevens met als aangepaste basis het jaar 2025; — artikel 6, lid 2, punt c), met ingang van 1 januari 2026 wat betreft de gegevensverstrekking voor elke referentieperiode die op of na die datum begint; — artikel 6, lid 2, punten b) en d), met ingang van 31 december 2026 wat betreft de gegevensverstrekking voor elke referentieperiode die op of na die datum eindigt; o) voor artikel 2 van Verordening (EU) 2022/2379 van het Europees Parlement en de Raad ( *15 ) , vanaf 1 januari 2030 wat betreft de gegevensverstrekking voor elke referentieperiode die op of na die datum begint. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 september 2024. Voor de Commissie De voorzitter Ursula VON DER LEYEN ( 1 ) PB L 393 van 30.12.2006, blz. 1 , ELI: http://data.europa.eu/eli/reg/2006/1893/oj . ( 2 ) Gedelegeerde Verordening (EU) 2023/137 van de Commissie van 10 oktober 2022 tot wijziging van Verordening (EG) nr. 1893/2006 van het Europees Parlement en de Raad tot vaststelling van de statistische classificatie van economische activiteiten NACE Rev. 2 ( PB L 19 van 20.1.2023, blz. 5 , ELI: http://data.europa.eu/eli/reg_del/2023/137/oj ). ( 3 ) https://europa.eu/!f6H9nX . ( 4 ) https://europa.eu/!FNRFFB . ELI: http://data.europa.eu/eli/reg_del/2025/471/oj ISSN 1977-0758 (electronic edition)",
  "source": "EUR LEX"
}