{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0852:NL:HTML\">",
  "content": "EUR-Lex - 32001D0852 - NL Avis juridique important | 32001D0852 2001/852/EG: Besluit van de Commissie van 19 november 2001 tot vaststelling van invoerbesluiten van de Gemeenschap krachtens Verordening (EEG) nr. 2455/92 van de Raad betreffende de in- en uitvoer van bepaalde gevaarlĳke chemische stoffen en tot wĳziging van Besluit 2000/657/EG (Voor de EER relevante tekst) (kennisgeving geschied onder nummer C(2001) 3376) Publicatieblad Nr. L 318 van 04/12/2001 blz. 0028 - 0045 Besluit van de Commissie van 19 november 2001 tot vaststelling van invoerbesluiten van de Gemeenschap krachtens Verordening (EEG) nr. 2455/92 van de Raad betreffende de in- en uitvoer van bepaalde gevaarlijke chemische stoffen en tot wijziging van Besluit 2000/657/EG (kennisgeving geschied onder nummer C(2001) 3376) (Voor de EER relevante tekst) (2001/852/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2455/92 van de Raad van 23 juli 1992 betreffende de in- en uitvoer van bepaalde gevaarlijke chemische stoffen(1), laatstelijk gewijzigd bij Verordening (EG) nr. 2247/98 van de Commissie(2), en met name op artikel 5, lid 2, Overwegende hetgeen volgt: (1) In Verordening (EEG) nr. 2455/92 wordt bepaald dat de Commissie voor elke aan de PIC-procedure (procedure van voorafgaande geïnformeerde toestemming) onderworpen chemische stof besluit of de Gemeenschap, eventueel met inachtneming van bepaalde voorwaarden, al dan niet toestemming geeft voor de invoer van die stof. (2) Het Milieuprogramma van de Verenigde Naties (UNEP) en de Voedsel- en Landbouworganisatie (FAO) zijn aangewezen om secretariaatsdiensten beschikbaar te stellen voor het functioneren van de voorlopige PIC-procedure die is vastgesteld in de slotverklaring van de conferentie van gevolmachtigden over het Verdrag van Rotterdam inzake de procedure van voorafgaande geïnformeerde toestemming (PIC) voor bepaalde gevaarlijke chemische stoffen en pesticiden in de internationale handel, ondertekend op 10 september 1998, met name in de resolutie inzake interim-voorzieningen. (3) Er zijn twee nieuwe chemische stoffen (ethyleendichloride en ethyleenoxide) als pesticide in de voorlopige PIC-procedure opgenomen, waarvoor de Commissie van het interim-secretariaat informatie heeft ontvangen in de vorm van beslissingsondersteunende documenten. (4) De Commissie, die als gemeenschappelijke aangewezen autoriteit optreedt, dient de besluiten over chemische stoffen namens de Gemeenschap en haar lidstaten toe te zenden aan het secretariaat van de voorlopige PIC-procedure. (5) Het interim-secretariaat heeft de deelnemers aan de PIC-procedure verzocht het specifieke formulier voor het antwoord van het land van invoer te gebruiken om hun invoerbesluiten te melden. (6) De Commissie dient waar mogelijk gebruik te maken van bestaande communautaire procedures en dient ervoor te zorgen dat de antwoorden niet strijdig zijn met de bestaande communautaire wetgeving. De Commissie dient echter waar nodig tevens rekening te houden met verboden of strenge beperkingen die lidstaten in afwachting van een besluit van de Gemeenschap hebben ingevoerd. (7) De stoffen ethyleendichloride en ethyleenoxide zijn op communautair niveau verboden of aan strenge beperkingen onderworpen, met name bij Richtlijn 79/117/EEG van de Raad van 21 december 1978 houdende verbod van het op de markt brengen en het gebruik van bestrijdingsmiddelen bevattende bepaalde actieve stoffen(3), laatstelijk gewijzigd bij de Akte van Toetreding van Oostenrijk, Finland en Zweden. Daarom dient voor deze stoffen een definitief invoerbesluit te worden genomen. (8) De stoffen lindaan en parathion (ethylparathion) vallen onder de communautaire wetgeving, met name Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(4), laatstelijk gewijzigd bij Richtlijn 2001/49/EG van de Commissie(5), en Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biociden(6), die beide voorzien in een overgangsperiode gedurende welke de lidstaten in afwachting van een communautair besluit nationale besluiten mogen nemen over stoffen en producten die binnen hun werkingssfeer vallen. (9) Bij Beschikking 2000/801/EG van de Commissie van 20 december 2000 betreffende de niet-opneming van lindaan in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten(7) en Beschikking 2001/520/EG van de Commissie van 9 juli 2001 betreffende de niet-opneming van parathion in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten(8) zijn deze stoffen thans uitgesloten van bijlage I bij Richtlijn 91/414/EEG en de vergunningen voor gewasbeschermingsmiddelen die deze stoffen bevatten, zijn derhalve ingetrokken. Zij zijn echter tevens opgenomen in het communautair programma voor de beoordeling van bestaande stoffen krachtens Richtlijn 98/8/EG en een definitief besluit kan bij benadering pas in 2008 worden genomen, wanneer de beoordeling voor het gebruik als biocide zal zijn voltooid. (10) De invoerbesluiten voor de pesticideformuleringen lindaan en parathion (ethylparathion) in Besluit 2000/657/EG van de Commissie(9), die in afwachting van een besluit van de Gemeenschap als voorlopig besluit zijn ingediend, dienen derhalve te worden gewijzigd. (11) De in dit besluit vervatte maatregelen zijn in overeenstemming met het advies van het bij artikel 29 van Richtlijn 67/548/EEG van de Raad(10) ingestelde comité, BESLUIT: Artikel 1 De definitieve invoerbesluiten betreffende de chemische stoffen ethyleendichloride en ethyleenoxide als vervat in de formulieren voor het antwoord van het land van invoer in bijlage I, worden vastgesteld. Artikel 2 De bijlage bij Besluit 2000/657/EG, wordt gewijzigd overeenkomstig bijlage II bij het onderhavige besluit. Gedaan te Brussel, 19 november 2001. Voor de Commissie Margot Wallström Lid van de Commissie (1) PB L 251 van 29.8.1992, blz. 13. (2) PB L 282 van 20.10.1998, blz. 12. (3) PB L 33 van 8.2.1979, blz. 36. (4) PB L 230 van 19.8.1991, blz. 1. (5) PB L 176 van 29.6.2001, blz. 61. (6) PB L 123 van 24.4.1998, blz. 1. (7) PB L 324 van 21.12.2000, blz. 42. (8) PB L 187 van 10.7.2001, blz. 47. (9) PB L 257 van 27.10.2000, blz. 44. (10) PB 196 van 16.8.1967,blz. 1. BIJLAGE I Definitieve invoerbesluiten betreffende de chemische stoffen ethyleendichloride en ethyleenoxide >PIC FILE= \"L_2001318NL.003101.TIF\"> >PIC FILE= \"L_2001318NL.003201.TIF\"> >PIC FILE= \"L_2001318NL.003301.TIF\"> >PIC FILE= \"L_2001318NL.003501.TIF\"> >PIC FILE= \"L_2001318NL.003601.TIF\"> >PIC FILE= \"L_2001318NL.003701.TIF\"> BIJLAGE II Herziene voorlopige invoerbesluiten betreffende de chemische stoffen lindaan en parathion (ethylparathion) ter vervanging van de eerdere voorlopige invoerbesluiten in Besluit 2000/657/EG van de Commissie In de bijlage bij Besluit 2000/657/EG worden de voorlopige invoerbesluiten betreffende de chemische stoffen lindaan en parathion (ethylparathion) vervangen door de herziene voorlopige besluiten als vervat in de volgende formulieren voor het antwoord van het land van invoer. >PIC FILE= \"L_2001318NL.003901.TIF\"> >PIC FILE= \"L_2001318NL.004001.TIF\"> >PIC FILE= \"L_2001318NL.004101.TIF\"> >PIC FILE= \"L_2001318NL.004301.TIF\"> >PIC FILE= \"L_2001318NL.004401.TIF\"> >PIC FILE= \"L_2001318NL.004501.TIF\">",
  "source": "EUR LEX"
}