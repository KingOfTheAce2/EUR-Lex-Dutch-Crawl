{
  "url": "http://www.w3.org/1999/xhtml\"><!--",
  "content": "L_202500687NL.000101.fmx.xml Publicatieblad van de Europese Unie NL L-serie 2025/687 7.4.2025 GEDELEGEERDE VERORDENING (EU) 2025/687 VAN DE COMMISSIE van 30 januari 2025 tot wijziging van Gedelegeerde Verordening (EU) 2019/624 wat betreft ante-mortemkeuringen in slachthuizen, ante-mortemkeuringen op het bedrijf van herkomst en post-mortemkeuringen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 18, lid 7, punten a), d) en e), Overwegende hetgeen volgt: (1) In Gedelegeerde Verordening (EU) 2019/624 van de Commissie ( 2 ) zijn specifieke voorschriften vastgelegd voor de uitvoering van officiële controles van de productie van voor menselijke consumptie bestemde producten van dierlijke oorsprong overeenkomstig Verordening (EU) 2017/625, met inbegrip van ante-mortemkeuringen in slachthuizen, ante-mortemkeuringen op het bedrijf van herkomst en post-mortemkeuringen. (2) Artikel 3, lid 3, punten c) en d), en artikel 8, punten c) en d), van Gedelegeerde Verordening (EU) 2019/624 hebben betrekking op tuberculose en brucellose. De wetenschappelijke namen van die ziekten zijn bij Verordening (EU) 2016/429 van het Europees Parlement en de Raad ( 3 ) gewijzigd in respectievelijk infectie met het Mycobacterium tuberculosis -complex ( M. bovis , M. caprae en M. tuberculosis ) en infectie met Brucella abortus , B. melitensis en B. suis . Derhalve moeten de namen van die ziekten in de artikelen 3 en 8 van Gedelegeerde Verordening (EU) 2019/624 worden gewijzigd. (3) In Gedelegeerde Verordening (EU) 2020/689 van de Commissie ( 4 ) zijn de criteria vastgelegd voor de verlening van de ziektevrije status wat betreft infectie het Mycobacterium tuberculosis -complex en infectie met Brucella abortus , B. melitensis en B. suis . Krachtens die gedelegeerde verordening moet die status eerder worden verleend op het niveau van de inrichting waar de dieren worden gehouden, dan op het niveau van het beslag. De artikelen 3 en 8 van Gedelegeerde Verordening (EU) 2019/624 hebben betrekking op dieren die niet officieel vrij van tuberculose en brucellose zijn verklaard. Met het oog op de consistentie moeten die artikelen worden gewijzigd zodat zij verwijzen naar de specifieke bepalingen van Verordening (EU) 2020/689 betreffende de ziektevrije status. (4) In artikel 4, punt 41), van Verordening (EU) 2016/429 wordt een beperkingszone omschreven als een zone waarin beperkende maatregelen voor verplaatsingen van bepaalde dieren gelden. Overeenkomstig artikel 126, lid 1, punt b), iii), van Verordening (EU) 2016/429 kunnen in een beperkingszone echter afwijkingen van verplaatsingsbeperkingen gelden voor gehouden landdieren. Derhalve moeten de verwijzingen naar veterinairrechtelijke beperkingen in de artikelen 3 en 8 van Gedelegeerde Verordening (EU) 2019/624 in overeenstemming worden gebracht met die bepalingen van Verordening (EU) 2016/429. (5) In artikel 6 van Gedelegeerde Verordening (EU) 2019/624 zijn specifieke criteria en voorwaarden vastgesteld om te bepalen wanneer ante-mortemkeuringen op het bedrijf van herkomst mogen worden uitgevoerd. Verordening (EG) nr. 853/2004 van het Europees Parlement en de Raad ( 5 ) is gewijzigd bij Gedelegeerde Verordening (EU) 2024/1141 van de Commissie ( 6 ) . Uit hoofde van gewijzigde Verordening (EG) nr. 853/2004 is de slacht van schapen en geiten op het bedrijf van herkomst onder bepaalde voorwaarden toegestaan. Tevens is toegestaan dat gekweekt wild dat op het bedrijf van herkomst is geslacht, naar een wildbewerkingsinrichting wordt vervoerd. De in artikel 6 van Gedelegeerde Verordening (EU) 2019/624 vastgelegde specifieke criteria en voorwaarden waarin wordt bepaald wanneer ante-mortemkeuringen op het bedrijf van herkomst mogen worden uitgevoerd, moeten in overeenstemming worden gebracht met de voorwaarden van Verordening (EG) nr. 853/2004. (6) In artikel 6, lid 2, en artikel 6, lid 4, punt a), van Gedelegeerde Verordening (EU) 2019/624 wordt verwezen naar Uitvoeringsverordening (EU) 2019/628 van de Commissie ( 7 ) . Uitvoeringsverordening (EU) 2019/628 is vervangen door Uitvoeringsverordening (EU) 2020/2235 van de Commissie ( 8 ) . Voor de consistentie en om dubbelzinnigheid te vermijden moeten de verwijzingen en terminologie van artikel 6, lid 2, en artikel 6, lid 4, punt a), van Gedelegeerde Verordening (EU) 2019/624 dienovereenkomstig worden aangepast. (7) Gedelegeerde Verordening (EU) 2019/624 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) 2019/624 wordt als volgt gewijzigd: 1) In artikel 3 wordt lid 3 vervangen door: “3.   De in de leden 1 en 2 vastgestelde afwijkingen gelden niet: a) voor dieren die een noodslachting ondergaan als bedoeld in sectie I, hoofdstuk VI, van bijlage III bij Verordening (EG) nr. 853/2004; b) voor dieren waarbij de verdenking bestaat dat zij een ziekte of aandoening hebben die schadelijke gevolgen kan hebben voor de menselijke gezondheid; c) voor runderen afkomstig van inrichtingen zoals omschreven in artikel 4, punt 27), van Verordening (EU) 2016/429 van het Europees Parlement en de Raad ( *1 ) waaraan niet de status “vrij van infectie met het Mycobacterium tuberculosis -complex” ( M. bovis , M. caprae en M. tuberculosis ) is verleend zoals vastgelegd in deel II, hoofdstuk 1, afdelingen 1 en 2, van bijlage IV bij Gedelegeerde Verordening (EU) 2020/689 van de Commissie ( *2 ) ; d) voor runderen, schapen of geiten afkomstig van inrichtingen zoals omschreven in artikel 4, punt 27), van Verordening (EU) 2016/429 waaraan niet de status “vrij van infectie met Brucella abortus , M. melitensis en B. suis zonder vaccinatie” is verleend zoals vastgelegd in deel I, hoofdstuk 1, afdelingen 1 en 2, van bijlage IV bij Gedelegeerde Verordening (EU) 2020/689; e) voor dieren afkomstig uit een beperkingszone zoals bedoeld in artikel 126, lid 1, punt b), iii), van Verordening (EU) 2016/429 waaraan binnen die zone beperkingen zijn opgelegd; f) voor dieren die aan strengere controles worden onderworpen vanwege de verspreiding van nieuwe ziekten of speciale ziekten op de lijst van de Wereldorganisatie voor diergezondheid. ( *1 ) Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( PB L 84 van 31.3.2016, blz. 1 , ELI: http://data.europa.eu/eli/reg/2016/429/oj ).\" ( *2 ) Gedelegeerde Verordening (EU) 2020/689 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat betreft regels voor bewaking, uitroeiingsprogramma’s en de ziektevrije status voor bepaalde in de lijst opgenomen ziekten en nieuwe ziekten ( PB L 174 van 3.6.2020, blz. 211 , ELI: http://data.europa.eu/eli/reg_del/2020/689/oj) .”.\" 2) Artikel 6 wordt vervangen door: “ Artikel 6 Soortspecifieke criteria en voorwaarden om te bepalen wanneer ante-mortemkeuringen op het bedrijf van herkomst mogen worden uitgevoerd 1.   De bevoegde autoriteiten passen de in dit artikel vastgestelde specifieke criteria en voorwaarden in de relevante gevallen toe op pluimvee, gekweekt wild, als landbouwhuisdier gehouden runderen, schapen, geiten en varkens, en als landbouwhuisdier gehouden eenhoevigen. 2.   In geval van pluimvee voor de productie van “foie gras” en pluimvee dat later van de ingewanden is ontdaan, dat op het bedrijf van herkomst is geslacht, wordt het gezondheidscertificaat, dat is opgesteld overeenkomstig het in hoofdstuk 2 van bijlage IV bij Uitvoeringsverordening (EU) 2020/2235 van de Commissie ( *3 ) vastgestelde model van gezondheidscertificaat, samen met de niet van de ingewanden ontdane karkassen naar het slachthuis of de uitsnijderij gebracht of van tevoren verzonden in welke vorm dan ook, in plaats van het in artikel 5, lid 2, punt f), van deze verordening genoemde certificaat. 3.   In geval van als landbouwhuisdier gehouden runderen, schapen, geiten en varkens, als landbouwhuisdier gehouden eenhoevigen en gekweekt wild die/dat overeenkomstig sectie I, hoofdstuk VI bis, of sectie III, punt 3, van bijlage III bij Verordening (EG) nr. 853/2004 op het bedrijf van herkomst zijn/is geslacht, wordt het gezondheidscertificaat, dat is opgesteld overeenkomstig het in hoofdstuk 3 van bijlage IV bij Uitvoeringsverordening (EU) 2020/2235 vastgestelde model van gezondheidscertificaat, samen met de dieren naar het slachthuis gebracht of, in het geval van gekweekt wild, hetzij naar het slachthuis, hetzij naar de wildbewerkingsinrichting gebracht of van tevoren verzonden in welke vorm dan ook, in plaats van het in artikel 5, lid 2, punt f), van deze verordening bedoelde gezondheidscertificaat. 4.   In geval van gekweekt wild dat overeenkomstig sectie III, punt 3, a), van bijlage III bij Verordening (EG) nr. 853/2004 is geslacht op het bedrijf van herkomst: a) wordt het gezondheidscertificaat, dat is opgesteld overeenkomstig het in hoofdstuk 4 van bijlage IV bij Uitvoeringsverordening (EU) 2020/2235 vastgestelde model van gezondheidscertificaat, samen met de dieren naar het slachthuis of naar de wildbewerkingsinrichting gebracht of van tevoren verzonden in welke vorm dan ook, in plaats van het in artikel 5, lid 2, punt f), van deze verordening vermelde gezondheidscertificaat; b) controleert de officiële dierenarts regelmatig of de personen die de slachting en bloeding verrichten hun taken naar behoren uitvoeren. 5.   In afwijking van artikel 5, lid 4, mogen de lidstaten slachting van gekweekt wild toestaan tot en met 28 dagen vanaf de datum waarop het in artikel 5, lid 2, punt f), vermelde gezondheidscertificaat is afgegeven indien: a) slechts kleine hoeveelheden van het vlees van het gekweekte wild rechtstreeks door de producent aan de eindverbruiker worden geleverd of aan de plaatselijke detailhandel die rechtstreeks aan de eindverbruiker levert, en b) er per jaar en per bedrijf van herkomst niet meer dan vijftig dieren worden geslacht. ( *3 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 , ELI: http://data.europa.eu/eli/reg_impl/2020/2235/oj) .”.\" 3) Artikel 8 wordt vervangen door: “ Artikel 8 De uitvoering van post-mortemkeuringen door de officiële dierenarts Post-mortemkeuringen worden in de volgende gevallen door de officiële dierenarts uitgevoerd: a) bij dieren die een noodslachting ondergaan als bedoeld in sectie I, hoofdstuk VI, van bijlage III bij Verordening (EG) nr. 853/2004; b) bij dieren waarbij de verdenking bestaat dat zij een ziekte of aandoening hebben die schadelijke gevolgen kan hebben voor de menselijke gezondheid; c) bij dieren afkomstig van inrichtingen zoals omschreven in artikel 4, punt 27), van Verordening (EU) 2016/429 waaraan niet de status vrij van infectie met het Mycobacterium tuberculosis -complex ( M. bovis , M. caprae en M. tuberculosis ) is verleend zoals vastgelegd in deel II, hoofdstuk 1, afdelingen 1 en 2, van bijlage IV bij Gedelegeerde Verordening (EU) 2020/689; d) bij runderen, schapen of geiten afkomstig van inrichtingen zoals omschreven in artikel 4, punt 27), van Verordening (EU) 2016/429 waaraan niet de status vrij van infectie met Brucella abortus , B. melitensis en B. suis zonder vaccinatie is verleend zoals vastgelegd in deel I, hoofdstuk 1, afdelingen 1 en 2, van bijlage IV bij Gedelegeerde Verordening (EU) 2020/689; e) bij dieren afkomstig uit een beperkingszone zoals bedoeld in artikel 126, lid 1, punt b), iii), van Verordening (EU) 2016/429 waaraan binnen die zone beperkingen zijn opgelegd; f) wanneer strengere controles noodzakelijk zijn om rekening te houden met nieuwe ziekten of speciale ziekten op de lijst van de Wereldorganisatie voor diergezondheid; g) in het geval van afwijking van het tijdstip van de post-mortemkeuring overeenkomstig artikel 13 van Uitvoeringsverordening (EU) 2019/627.” . Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 januari 2025. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/oj . ( 2 ) Gedelegeerde Verordening (EU) 2019/624 van de Commissie van 8 februari 2019 betreffende specifieke voorschriften voor de uitvoering van officiële controles van de productie van vlees en voor de productie- en de heruitzettingsgebieden van levende tweekleppige weekdieren overeenkomstig Verordening (EU) 2017/625 van het Europees Parlement en de Raad ( PB L 131 van 17.5.2019, blz. 1 , ELI: http://data.europa.eu/eli/reg_del/2019/624/oj ). ( 3 ) Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( PB L 84 van 31.3.2016, blz. 1 , ELI: http://data.europa.eu/eli/reg/2016/429/oj ). ( 4 ) Gedelegeerde Verordening (EU) 2020/689 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat betreft regels voor bewaking, uitroeiingsprogramma’s en de ziektevrije status voor bepaalde in de lijst opgenomen ziekten en nieuwe ziekten ( PB L 174 van 3.6.2020, blz. 211 , ELI: http://data.europa.eu/eli/reg_del/2020/689/oj ). ( 5 ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 , ELI: http://data.europa.eu/eli/reg/2004/853/oj ). ( 6 ) Gedelegeerde Verordening (EU) 2024/1141 van de Commissie van 14 december 2023 tot wijziging van de bijlagen II en III bij Verordening (EG) nr. 853/2004 van het Europees Parlement en de Raad wat betreft specifieke hygiënevoorschriften voor bepaald vlees, voor visserijproducten, voor zuivelproducten en voor eieren ( PB L, 2024/1141, 19.4.2024, ELI: http://data.europa.eu/eli/reg_del/2024/1141/oj ). ( 7 ) Uitvoeringsverordening (EU) 2019/628 van de Commissie van 8 april 2019 betreffende modellen van officiële certificaten voor bepaalde dieren en goederen en tot wijziging van Verordening (EG) nr. 2074/2005 en Uitvoeringsverordening (EU) 2016/759 wat deze modelcertificaten betreft ( PB L 131 van 17.5.2019, blz. 101 , ELI: http://data.europa.eu/eli/reg_impl/2019/628/oj ). ( 8 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 , ELI: http://data.europa.eu/eli/reg_impl/2020/2235/oj ). ELI: http://data.europa.eu/eli/reg_del/2025/687/oj ISSN 1977-0758 (electronic edition)",
  "source": "EUR LEX"
}