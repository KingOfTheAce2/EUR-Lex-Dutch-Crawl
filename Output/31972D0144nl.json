{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0144:NL:HTML\">",
  "content": "EUR-Lex - 31972D0144 - NL Avis juridique important | 31972D0144 72/144/EEG: Besluit van de Commissie van 22 maart 1972 tot aanvulling van het besluit van de Commissie van 3 april 1968 houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten Publicatieblad Nr. L 072 van 25/03/1972 blz. 0022 - 0022 Bijzondere uitgave in het Fins: Hoofdstuk 3 Deel 4 blz. 0093 Bijzondere uitgave in het Deens: Serie II Deel II blz. 0038 Bijzondere uitgave in het Zweeds: Hoofdstuk 3 Deel 4 blz. 0093 Bijzondere uitgave in het Engels: Serie II Deel II blz. 0037 BESLUIT VAN DE COMMISSIE  van 22 maart 1972  tot aanvulling van het besluit van de Commissie van 3 april 1968 houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten  (72/144/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot instelling van één Raad en één Commissie van de Europese Gemeenschappen, Gelet op het voorlopig reglement van orde van de Commissie van 6 juli 1967 (1), gewijzigd bij besluit van 2 juli 1970 (2), Overwegende dat de Commissie bij haar besluit van 3 april 1968 (3), laatstelijk aangevuld bij haar besluit van 26 mei 1971 (4), een machtigingsregeling voor het treffen van bepaalde beheersmaatregelen in het kader van de gemeenschappelijke ordening der landbouwmarkten heeft ingesteld; Overwegende dat de motieven die voor de Commissie aanleiding zijn geweest om deze regeling in te stellen ook gelden voor de vaststelling van de heffingen bij uitvoer bedoeld in artikel 16 van Verordening nr. 1009/67/EEG van de Raad van 18 december 1967 houdende een gemeenschappelijke ordening der markten in de sector suiker (5); Overwegende dat krachtens artikel 2 van Verordening (EEG) nr. 2049/69 van de Raad van 17 oktober 1969 houdende de algemene voorschriften betreffende denaturering van suiker voor voederdoeleinden (6) de denatureringspremies op uniforme wijze voor de gehele Gemeenschap of als gevolg van een openbare inschrijving worden vastgesteld ; dat in het laatste geval de openbare inschrijving op het bedrag van de denatureringspremie betrekking moet hebben ; dat daartoe in artikel 4, lid 3, van Verordening (EEG) nr. 2049/69 is bepaald dat een maximumbedrag moet worden vastgesteld of dat moet worden besloten aan de openbare inschrijving geen gevolg te geven; Overwegende dat het maximumbedrag van de denatureringspremie voor suiker of de uniforme denatureringspremie zoals bedoeld in de artikelen 3 en 4 van Verordening (EEG) nr. 2049/69 in verband met de eisen van de handel moeten worden vastgesteld zeer kort na afloop van de termijn voor de indiening van de aanbiedingen of zeer kort na het onderzoek van de gegevens betreffende de marktsituatie welke aanleiding geven tot vaststelling of wijziging van de uniforme denatureringspremie ; dat in deze gevallen de machtigingsregeling dient te worden toegepast en dat derhalve bovengenoemd besluit van 3 april 1968 dient te worden aangevuld, BESLUIT: Artikel 1 1. Artikel 1, lid 1, sub d), van het besluit van de Commissie van 3 april 1968 houdende machtiging ter zake van bepaalde maatregelen van beheer in het kader van de gemeenschappelijke ordening der landbouwmarkten wordt met de onderstaande alinea's aangevuld: \"  - de uniforme denatureringspremie, de maximumbedragen van de denatureringspremie of het besluit aan de openbare inschrijving geen gevolg te geven, bedoeld in artikel 2, lid 1, en artikel 4, lid 3, van Verordening (EEG) nr. 2049/69 van de Raad van 17 oktober 1969 houdende de algemene voorschriften betreffende denaturering van suiker voor voederdoeleinden, - de heffingen bij uitvoer bedoeld in artikel 16, lid 5, van Verordening nr. 1009/67/EEG. \" 2. In artikel 1, lid 1, onder d), derde streepje, van bovengenoemd besluit wordt de verwijzing naar artikel 7 van Verordening (EEG) nr. 1987/69 vervangen door die naar artikel 9 van Verordening (EEG) nr. 258/72. Artikel 2 Dit besluit treedt in werking op 27 maart 1972. Het wordt bekendgemaakt in het Publikatieblad van de Europese Gemeenschappen. Gedaan te Brussel, 22 maart 1972. Voor de Commissie De Voorzitter S. L. MANSHOLT (1)PB nr. 147 van 11.7.1967, blz. 1. (2)PB nr. L 145 van 3.7.1970, blz. 28. (3)PB nr. L 89 van 10.4.1968, blz. 13. (4)PB nr. L 115 van 27.5.1971, blz. 44. (5)PB nr. 308 van 18.12.1967, blz. 1. (6)PB nr. L 263 van 21.10.1969, blz. 1.",
  "source": "EUR LEX"
}