{
  "url": "http://www.w3.org/1999/xhtml\">",
  "content": "L_2007219NL.01003601.xml 24.8.2007 NL Publicatieblad van de Europese Unie L 219/36 BESCHIKKING VAN DE COMMISSIE van 21 juni 2007 betreffende steunmaatregel C 17/2006 (ex N 3/2006) — opleidingssteun ten behoeve van Autoeuropa — Automóveis Lda., Portugal (Kennisgeving geschied onder nummer C(2007) 3130) (Slechts de tekst in de Portugese taal is authentiek) (Voor de EER relevante tekst) (2007/583/EG) DE COMMISSIE VAN DE euroPESE GEMEENSCHAPPEN, Gelet op het Verdrag tot oprichting van de europese Gemeenschap, en met name op artikel 88, lid 2, eerste alinea, Gelet op de Overeenkomst betreffende de europese Economische Ruimte, en met name op artikel 62, lid 1, onder a), Na de belanghebbenden overeenkomstig de genoemde artikelen te hebben aangemaand hun opmerkingen te maken ( 1 ) en gezien deze opmerkingen, Overwegende hetgeen volgt: I.   PROCEDURE (1) Bij brief van 27 december 2005 (die op 4 januari 2006 werd ingeschreven) deed Portugal bij de Commissie aanmelding van zijn voornemen om steun ten belope van 3 552 423 EUR aan Autoeuropa — Automóveis Lda („Autoeuropa”) in verband met een door de onderneming gepland opleidingsproject te verlenen. Bij brief van 31 januari 2006 verzocht de Commissie om aanvullende gegevens, die Portugal bij brief van 9 maart 2006 (welke op 23 maart 2006 werd ingeschreven) verstrekte. (2) De Commissie stelde Portugal bij brief van 16 mei 2006 in kennis van haar besluit om ten aanzien van deze steunmaatregel de procedure van artikel 88, lid 2, van het Verdrag in te leiden. De Portugese autoriteiten maakten bij brief van 31 augustus 2006 hun opmerkingen in het kader van deze procedure. (3) Het besluit van de Commissie tot inleiding van de procedure is in het Publicatieblad van de europese Unie bekendgemaakt ( 2 ) . De Commissie heeft de belanghebbenden verzocht hun opmerkingen kenbaar te maken. (4) De Commissie ontving opmerkingen van belanghebbenden; zij deed deze toekomen aan de Portugese autoriteiten, die de gelegenheid kregen hun opmerkingen hierover te maken. Portugal deelde zijn opmerkingen bij brief van 13 november 2006 aan de Commissie mee. De Commissie verzocht Portugal bij brief van 2 februari 2007 om aanvullende gegevens. II.   INTREKKING VAN DE AANMELDING (5) Bij brief van 4 mei 2007 deelde Portugal de Commissie mede dat de aangemelde steun niet meer zou worden verleend aangezien Autoeuropa zijn opleidingsproject had gewijzigd zodat de aanmelding overbodig was geworden. (6) De Commissie merkt op dat, overeenkomstig artikel 8 van Verordening (EG) nr. 659/1999 van de Raad ( 3 ) , de betrokken lidstaat de aanmelding ten gepaste tijde kan intrekken zolang de Commissie geen beschikking over de steun heeft gegeven. Overeenkomstig artikel 8, lid 2, wordt, in gevallen waarin de Commissie de formele onderzoeksprocedure heeft ingeleid, deze door de Commissie beëindigd. (7) De Commissie heeft derhalve besloten de formele onderzoeksprocedure uit hoofde van artikel 88, lid 2, van het EG-Verdrag ten aanzien van de steun in kwestie af te sluiten gelet op het feit dat Portugal de aanmelding heeft ingetrokken. HEEFT DE VOLGENDE BESCHIKKING GEGEVEN: Artikel 1 Overeenkomstig artikel 88, lid 2, van het EG-Verdrag en gelet op het feit dat Portugal zijn aanmelding heeft ingetrokken sluit de Commissie bij dezen de formele onderzoeksprocedure ten aanzien van de opleidingssteun die Portugal voornemens was aan Autoeuropa — Automóveis Lda te verlenen, af. Artikel 2 Deze beschikking is gericht tot de Portugese Republiek. Gedaan te Brussel, 21 juni 2007. Voor de Commissie Neelie KROES Lid van de Commissie ( 1 ) PB C 177 van 29.7.2006, blz. 25 . ( 2 ) Zie noot 1. ( 3 ) Verordening (EG) nr. 659/1999 van de Raad van 22 maart 1999 tot vaststelling van nadere bepalingen voor de toepassing van artikel 93 van het EG-Verdrag ( PB L 83 van 27.3.1999, blz. 1 ).",
  "source": "EUR LEX"
}