{
  "url": "http://www.w3.org/1999/xhtml\"><!--",
  "content": "L_2023203NL.01000101.xml 16.8.2023 NL Publicatieblad van de Europese Unie L 203/1 GEDELEGEERDE VERORDENING (EU) 2023/1634 VAN DE COMMISSIE van 5 juni 2023 tot wijziging van Verordening (EU) 2019/631 van het Europees Parlement en de Raad tot vaststelling van CO 2 -emissienormen voor nieuwe personenauto’s en nieuwe lichte bedrijfsvoertuigen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/631 van het Europees Parlement en de Raad van 17 april 2019 tot vaststelling van CO 2 -emissienormen voor nieuwe personenauto’s en nieuwe lichte bedrijfsvoertuigen, en tot intrekking van Verordeningen (EG) nr. 443/2009 en (EU) nr. 510/2011 ( 1 ) , en met name artikel 7, lid 8, artikel 10, lid 8, tweede alinea, en artikel 15, lid 8, Overwegende hetgeen volgt: (1) Bijlage I bij Verordening (EU) 2019/631 bevat gedetailleerde methoden voor de berekening van de specifieke emissiedoelstellingen voor fabrikanten van personenauto’s en lichte bedrijfsvoertuigen. (2) Zoals vastgesteld bij Verordening (EU) 2017/1151 van de Commissie ( 2 ) moeten de CO 2 -emissienormen sinds 1 januari 2021 worden gebaseerd op volgens de wereldwijd geharmoniseerde testprocedure voor lichte voertuigen (WLTP) bepaalde CO 2 -emissiegegevens. Bijlage I bij Verordening (EU) 2019/631 is gewijzigd bij Gedelegeerde Verordening (EU) 2020/2173 van de Commissie ( 3 ) om rekening te houden met de invoering van de WLTP, door te verduidelijken hoe de specifieke emissiedoelstellingen van bepaalde typen fabrikanten moeten worden vastgesteld. Er is echter verdere verduidelijking nodig voor fabrikanten die lid zijn van een groep om te voorzien in de berekeningsmethode voor de specifieke emissiedoelstellingen voor de kalenderjaren 2021 tot en met 2024. (3) Deel A van bijlage I bij Verordening (EU) 2019/631 specificeert de berekeningsmethode voor de afwijkende streefcijfers die van toepassing zijn in de kalenderjaren 2021 tot en met 2024. Met het oog op de rechtszekerheid moet de berekeningsmethode ook worden gespecificeerd voor de in artikel 10, lid 4, tweede alinea, punt c), van die verordening bedoelde afwijkende streefcijfers die van toepassing zijn in de kalenderjaren 2025 tot en met 2028. (4) Om een onderscheid te maken tussen complete en incomplete basisvoertuigen moet de definitie van testmassa (TM) voor de gemiddelde testmassa in kilogram van alle nieuwe lichte bedrijfsvoertuigen in deel B, punt 6.2.1, van bijlage I bij Verordening (EU) 2019/631 worden aangepast. (5) In de bijlagen II en III bij Verordening (EU) 2019/631 worden het soort en het formaat gespecificeerd van de gegevens die door de lidstaten of fabrikanten moeten worden verzameld en jaarlijks aan de Commissie moeten worden doorgegeven met betrekking tot nieuwe personenauto’s en nieuwe lichte bedrijfsvoertuigen. Uit de opgedane ervaring is gebleken dat bepaalde monitoringparameters kunnen worden verwijderd om het monitoringproces te vergemakkelijken, aangezien die parameters niet worden gebruikt voor de berekening van de specifieke emissiestreefcijfers of gemiddelde specifieke emissies, en daarom moeten worden geschrapt zonder dat de robuuste beoordeling van de naleving door de fabrikanten van hun specifieke emissiestreefcijfers wordt belemmerd. Daarnaast moeten bepaalde nieuwe parameters worden toegevoegd, met name met het oog op de verificatie van de CO 2 -emissies van voertuigen tijdens het gebruik. Die wijzigingen van de parameters moeten worden weerspiegeld wat betreft het soort gegevens dat moet worden verzameld in deel A van bijlage II en deel A van bijlage III bij Verordening (EU) 2019/631, alsook wat betreft de formaten voor de gegevensverzameling in deel B van bijlage II en deel B van bijlage III bij die verordening. (6) Bijlage III bij Verordening (EU) 2019/631 bevat een procedure voor fabrikanten om de CO 2 -emissie- en massa-waarden te berekenen in het geval van lichte bedrijfsvoertuigen waarvoor in meerdere fasen typegoedkeuring is verleend. In het geval van een individueel incompleet basisvoertuig moet de voertuigmassa worden berekend overeenkomstig deel A, punt 1.2.4, van bijlage III bij Verordening (EU) 2019/631, rekening houdend met de waarde voor de massa van de carrosserie (B 0 ), die voor de berekeningen met betrekking tot het kalenderjaar 2021 is vastgesteld op 1,375. Voor de kalenderjaren 2022 tot en met 2024 moet die waarde worden herzien en worden gebaseerd op het gemiddelde van de massa in rijklare toestand van nieuwe incomplete basisvoertuigen die in de kalenderjaren 2018, 2019 en 2020 in de Unie zijn geregistreerd. (7) Wegens het ontbreken van de definitieve CO 2 -monitoringgegevens voor nieuwe lichte bedrijfsvoertuigen voor het kalenderjaar 2020 kon de herziening van de waarde voor B 0 niet worden afgerond tegen 31 oktober 2021, zoals bepaald in deel A, punt 1.2.4, van bijlage III bij Verordening (EU) 2019/631. Aangezien een herziening van de waarde voor B 0 op basis van de gegevens voor alleen de kalenderjaren 2018 en 2019 zou leiden tot een waarde die weinig verschilt van de huidige waarde voor B 0 , om de uitvoering voor fabrikanten te vergemakkelijken en ter wille van de rechtszekerheid voor fabrikanten, is het passend om de momenteel geldende waarde voor B 0 te handhaven voor het kalenderjaar 2022. Voor de kalenderjaren 2023 en 2024 is de herziene B 0 -waarde berekend op basis van de definitieve monitoringgegevens voor lichte bedrijfsvoertuigen voor de kalenderjaren 2018, 2019 en 2020. Om fabrikanten na 2024 rechtszekerheid te bieden, moet bovendien worden verduidelijkt dat de herziene B 0 -waarde ook na 2024 van toepassing blijft. (8) Teneinde beter rekening te kunnen houden met de verschillende manieren waarop de aerodynamische invloed van een incompleet basisvoertuig van categorie N 1 kan worden bepaald als onderdeel van de berekening van de monitoring van CO 2 -emissies, is een verduidelijking noodzakelijk. (9) Deel B van bijlage III bij Verordening (EU) 2019/631 bevat bepaalde informatie over met name de regelgevende NEDC-testprocedure die achterhaald is en daarom moet worden geschrapt. (10) Verordening (EU) 2019/631 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) 2019/631 wordt als volgt gewijzigd: 1. Bijlage I wordt gewijzigd overeenkomstig bijlage I bij deze verordening. 2. Bijlage II wordt gewijzigd overeenkomstig bijlage II bij deze verordening. 3. Bijlage III wordt gewijzigd overeenkomstig bijlage III bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . De volgende punten zijn van toepassing met ingang van 1 januari 2024: a) punt 1), a), ii) en iii), en punt 2), b) en c), van bijlage II; b) punt 1), a), iii) en v), en punt 3), c) en e), van bijlage III. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 juni 2023. Voor de Commissie De voorzitter Ursula VON DER LEYEN ( 1 ) PB L 111 van 25.4.2019, blz. 13 . ( 2 ) Verordening (EU) 2017/1151 van de Commissie van 1 juni 2017 tot aanvulling van Verordening (EG) nr. 715/2007 van het Europees Parlement en de Raad betreffende de typegoedkeuring van motorvoertuigen met betrekking tot emissies van lichte personen- en bedrijfsvoertuigen (Euro 5 en Euro 6) en de toegang tot reparatie- en onderhoudsinformatie, tot wijziging van Richtlijn 2007/46/EG van het Europees Parlement en de Raad, Verordening (EG) nr. 692/2008 van de Commissie en Verordening (EU) nr. 1230/2012 van de Commissie en tot intrekking van Verordening (EG) nr. 692/2008 van de Commissie ( PB L 175 van 7.7.2017, blz. 1 ). ( 3 ) Gedelegeerde Verordening (EU) 2020/2173 van de Commissie van 16 oktober 2020 tot wijziging van de bijlagen I, II en III bij Verordening (EU) 2019/631 van het Europees Parlement en de Raad tot bijwerking van de monitoringparameters en verduidelijking van bepaalde aspecten in verband met de wijziging van de regelgevende testprocedure ( PB L 433 van 22.12.2020, blz. 1 ). BIJLAGE I Bijlage I bij Verordening (EU) 2019/631 wordt als volgt gewijzigd: 1) Deel A wordt als volgt gewijzigd: a) het volgende punt 3 quinquies wordt ingevoegd: “3 quinquies. Voor een overeenkomstig artikel 6 gevormde groep wordt het specifieke WLTP-emissiereferentiestreefcijfer bepaald op basis van de waarden voor WLTP CO2 , NEDC CO2 en NEDC 2020target die zijn berekend voor de groep als geheel. In geval van een nieuwe groep die in de kalenderjaren 2021 tot en met 2024 is gevormd of in geval van een wijziging van het lidmaatschap van een groep die in 2020 bestond, wordt het specifieke WLTP-emissiereferentiestreefcijfer berekend op basis van de waarden voor WLTP CO2 , NEDC CO2 en NEDC 2020target die zijn berekend voor de nieuwe groep als geheel.”; b) aan punt 5 wordt het volgende punt c) toegevoegd: “c) Voor een fabrikant aan wie overeenkomstig artikel 10, lid 4, voor een van de kalenderjaren 2025 tot en met 2028 een afwijking is toegestaan, wordt het specifieke emissiestreefcijfer (Afwijkend streefcijfer 2025-2028 ) als volgt berekend: Afwijkend streefcijfer 2025-2028 = Streefcijfer 2021 ·(1 — reductiefactor 2025 ) Voor een dergelijke fabrikant die niet verantwoordelijk was voor de registratie van nieuwe personenauto’s in 2020 of voor wie WLTP CO2 zoals gedefinieerd in punt 3 of NEDC CO2 zoals gedefinieerd in punt 3 gelijk is aan nul, wordt het specifieke emissiestreefcijfer (Afwijkend streefcijfer 2025-2028 ) als volgt berekend:) Afwijkend streefcijfer 2025-2028 = Streefcijfer 2021 (1 — reductiefactor 2025 ) waarbij: WLTP CO2,measured = de gemiddelde waarde van WLTP CO2,measured zoals gedefinieerd in punt 6.0, van alle individuele fabrikanten waarop overeenkomstig punt 4 een specifiek emissiestreefcijfer van toepassing is, gewogen naar het aantal nieuwe in 2020 geregistreerde personenauto’s; WLTP CO2 = de gemiddelde waarde van WLTP CO2 zoals gedefinieerd in punt 3, van alle individuele fabrikanten waarop overeenkomstig punt 4 een specifiek emissiestreefcijfer van toepassing is, gewogen naar het aantal nieuwe in 2020 geregistreerde personenauto’s; NEDC CO2 = de gemiddelde waarde van NEDC CO2 zoals gedefinieerd in punt 3, van alle individuele fabrikanten waarop overeenkomstig punt 4 een specifiek emissiestreefcijfer van toepassing is, gewogen naar het aantal nieuwe in 2020 geregistreerde personenauto’s; WLTP CO2,ind = WLTP CO2 zoals gedefinieerd in punt 3; NEDC CO2,ind = NEDC CO2 zoals gedefinieerd in punt 3; reductiefactor 2025 = de vermindering zoals bedoeld in artikel 1, lid 4, punt a); Streefcijfer 2021 = een vermindering van 45 % van de gemiddelde specifieke CO 2 -emissies van die fabrikant in 2007.”. 2) Deel B wordt als volgt gewijzigd: a) het volgende punt 3 quinquies wordt ingevoegd: “3 quinquies. Voor een overeenkomstig artikel 6 gevormde groep wordt het specifieke WLTP-emissiereferentiestreefcijfer bepaald op basis van de waarden voor WLTP CO2 , NEDC CO2 en NEDC 2020target die zijn berekend voor de groep als geheel. In geval van een nieuwe groep die in de kalenderjaren 2021 tot en met 2024 is gevormd of in geval van een wijziging van het lidmaatschap van een groep die in 2020 bestond, wordt het specifieke WLTP-emissiereferentiestreefcijfer berekend op basis van de waarden voor WLTP CO2 , NEDC CO2 en NEDC 2020target die zijn berekend voor de nieuwe groep als geheel.”; b) in punt 6.2.1 wordt de tekst: “TM = de gemiddelde testmassa in kilogram (kg) van alle nieuwe lichte bedrijfsvoertuigen van de fabrikant die geregistreerd zijn in het relevante kalenderjaar;” vervangen door: “TM = de gemiddelde testmassa in kilogram (kg) van alle nieuwe lichte bedrijfsvoertuigen van de fabrikant die geregistreerd zijn in het relevante kalenderjaar. In het geval van een compleet basisvoertuig waarop een voltooid voertuig wordt gebaseerd, is de waarde voor de testmassa de testmassa van dat basisvoertuig. In het geval van een incompleet basisvoertuig waarop een voltooid voertuig wordt gebaseerd, is de waarde voor de testmassa de overeenkomstig deel A, punt 1.2.4, a), van bijlage III bepaalde waarde DM base ;”. BIJLAGE II Bijlage II bij Verordening (EU) 2019/631 wordt als volgt gewijzigd: 1) Deel A wordt als volgt gewijzigd: a) punt 1 bis wordt als volgt gewijzigd: i) de inleidende tekst wordt vervangen door: “De lidstaten vermelden voor elk kalenderjaar de volgende gedetailleerde gegevens voor elke nieuwe personenauto die op hun grondgebied als een M 1 -voertuig wordt geregistreerd, en geven die gegevens overeenkomstig artikel 7, lid 2, aan de Commissie door volgens het model in deel B, sectie 2 BIS:”; ii) het volgende punt 5 bis wordt ingevoegd: “5 bis) identificatiekenmerk van de wegbelastingfamilie of identificatiekenmerk van de wegbelastingmatrixfamilie;”; iii) het volgende punt 9 bis wordt ingevoegd: “9 bis) de code van de voor de typegoedkeuring toegepaste bepalingen;”; iv) de punten 19, 22, 23 en 24 worden geschrapt; v) de tweede alinea wordt geschrapt; b) punt 2 wordt vervangen door: “2. De in punt 1 bis bedoelde gedetailleerde gegevens worden overgenomen uit het conformiteitscertificaat van de betrokken personenauto, tenzij anders aangegeven in deel B, sectie 2 BIS, van deze bijlage.”. 2) In deel B, sectie 2 BIS, wordt de tabel als volgt gewijzigd: a) in de eerste kolom, eerste vermelding, wordt het kopje “Verwijzing naar deel A, punten 1 en 1 bis” vervangen door: “Verwijzing naar deel A, punt 1 bis”; b) de volgende vermelding 5 bis) wordt ingevoegd: “5 bis) Identificatiekenmerk van de wegbelastingfamilie of identificatiekenmerk van de wegbelastingmatrixfamilie 0.2.3.4 0.2.3.5” c) de volgende vermelding 9 bis) wordt ingevoegd: “9 bis) de code van de voor de typegoedkeuring toegepaste bepalingen 47” d) vermelding 14 wordt vervangen door: “14) Brandstoftype 26 Brandstofmodus 26.1 23 (bij elektrische voertuigen op accu’s) 23.1 (bij extern oplaadbare hybride elektrische voertuigen)” e) de vermeldingen 19, 22, 23 en 24 worden geschrapt; f) opmerking 4 wordt geschrapt. BIJLAGE III Bijlage III bij Verordening (EU) 2019/631 wordt als volgt gewijzigd: 1) Deel A wordt als volgt gewijzigd: a) punt 1.1 bis wordt als volgt gewijzigd: i) de titel en de inleidende tekst worden vervangen door: “1.1 bis. Rapportering door de lidstaten van voertuigen die zijn geregistreerd als voertuigen van categorie N 1 De lidstaten vermelden voor elk kalenderjaar de volgende gedetailleerde gegevens voor elk nieuw compleet of voltooid licht bedrijfsvoertuig dat op hun grondgebied als een N 1 -voertuig wordt geregistreerd, en geven die gegevens overeenkomstig artikel 7, lid 2, aan de Commissie door volgens het model in deel C, sectie 2 bis:”; ii) punt 1 wordt vervangen door: “1) de fabrikant (bij voltooide voertuigen: de fabrikant van het basisvoertuig);”; iii) het volgende punt 5 bis wordt ingevoegd: “5 bis) identificatiekenmerk van de wegbelastingfamilie of identificatiekenmerk van de wegbelastingmatrixfamilie;”; iv) het volgende punt 7 bis wordt ingevoegd: “7 bis) compleet of voltooid voertuig;”; v) het volgende punt 9 bis wordt ingevoegd: “9 bis) de code van de voor de typegoedkeuring toegepaste bepalingen;”; vi) punt 12 wordt vervangen door: “12) massa in rijklare toestand van het complete of voltooide voertuig:”; vii) het volgende punt 12 bis wordt ingevoegd: “12 bis) bij voltooide voertuigen, de massa in rijklare toestand van het basisvoertuig;”; viii) de punten 19, 23, 24 en 25 worden geschrapt; ix) de tweede alinea wordt geschrapt; b) de punten 1.2.1 en 1.2.1.2 bis worden geschrapt; c) punt 1.2.2 wordt als volgt gewijzigd: i) de inleidende tekst wordt vervangen door: “Voor elk nieuw voltooid voertuig dat door de lidstaten overeenkomstig punt 1.1 bis wordt gerapporteerd, rapporteert de fabrikant van het basisvoertuig de in de punten a) en b) van dit punt vermelde gegevens voor elk basisvoertuig met hetzelfde voertuigidentificatienummer als het voltooide voertuig aan de Commissie. De fabrikant verstrekt de gegevens uiterlijk drie maanden nadat hij overeenkomstig artikel 7, lid 4, tweede alinea, van de voorlopige gegevens in kennis is gesteld.”; ii) punt a) wordt als volgt gewijzigd: — punt ii) wordt vervangen door: “het identificatiekenmerk van de interpolatiefamile van het voertuig zoals bedoeld in punt 6.2.6 van VN-Reglement nr. 154;”; — de punten iv), v) en viii) worden geschrapt; — punt vii) wordt vervangen door: “vii) de massa in rijklare toestand van het incomplete basisvoertuig.”; iii) punt b), iv), wordt vervangen door: “iv) de massa in rijklare toestand van het complete basisvoertuig.”; d) in punt 1.2.3 wordt de tweede alinea vervangen door: “Als de fabrikant van het basisvoertuig de in punt 1.2.2 bedoelde gegevens niet rapporteert, worden de door de lidstaten overeenkomstig punt 1.1 bis gerapporteerde specifieke CO 2 -emissies en de massa in rijklare toestand van het op dat basisvoertuig gebaseerde voltooide voertuig gebruikt om te bepalen of het voertuig binnen het toepassingsgebied van deze verordening valt, en voor de berekening van de gemiddelde specifieke CO 2 -emissies en de specifieke emissiedoelstelling van de betrokken fabrikant.”; e) punt 1.2.4 wordt als volgt gewijzigd: i) de inleidende tekst wordt vervangen door: “Vanaf het kalenderjaar 2020 berekent de fabrikant de CO 2 -emissies afzonderlijk voor elk van zijn incomplete basisvoertuigen in overeenstemming met de in punt 3.2.3.2 of 3.2.4 van bijlage B7 bij VN-Reglement nr. 154 bedoelde interpolatiemethode, volgens de methode die ook bij de EG-typegoedkeuring van het basisvoertuig voor de emissies is gebruikt, waarbij de termen diegene zijn die in die punten worden gedefinieerd, met de volgende uitzonderingen:”; ii) punt a) wordt vervangen door: “a) massa van het individuele voertuig De term “TM ind ” als bedoeld in punt 3.2.3.2.2.1 of 3.2.4.1.1.1 van bijlage B7 bij VN-Reglement nr. 154 wordt vervangen door de standaardmassa van het basisvoertuig, DM base . Indien DM base lager is dan de testmassa van voertuig Low van de interpolatiefamilie (TM L ), wordt TM ind vervangen door TM L . Indien DM base hoger is dan de testmassa van voertuig High van de interpolatiefamilie (TM H ), wordt TM ind vervangen door TM H . DM base wordt berekend met de volgende formule: DM base = MRO base × B 0 + 25 kg + 0,28 × (TPMLM — MRO base × B 0 — 25 kg) waarbij: MRO base = de massa van het basisvoertuig in rijklare toestand zoals gedefinieerd in punt 3.2.5 van VN-Reglement nr. 154; B 0 = de waarde van de massa van de carrosserie van 1,375 tot en met het kalenderjaar 2022 en van 1,351 voor de kalenderjaren 2023 tot en met 2034; TPMLM = de technisch toelaatbare maximummassa in beladen toestand zoals gedefinieerd in punt 3.2.23 van VN-Reglement nr. 154.”; iii) punt b) wordt vervangen door: “b) rolweerstand van het individuele voertuig De rolweerstand van het basisvoertuig wordt gebruikt voor de toepassing van punt 3.2.3.2.2.2 of 3.2.4.1.1.2 van bijlage B7 bij VN-Reglement nr. 154.”; iv) punt c) wordt vervangen door: “c) aerodynamische invloed op het individuele voertuig Voor een incompleet basisvoertuig dat tot een wegbelastingmatrixfamilie behoort, bepaalt de fabrikant de in punt 3.2.4.1.1.3 van bijlage B7 bij VN-Reglement nr. 154 bedoelde term “A f,ind ” overeenkomstig een van de volgende opties: i) het frontale oppervlak van het representatieve voertuig van de wegbelastingmatrixfamilie, in m 2 ; ii) de gemiddelde waarde van het frontale oppervlak van voertuig High en voertuig Low van de interpolatiefamilie, in m 2 ; iii) het frontale oppervlak van voertuig High van de interpolatiefamilie indien de interpolatiemethode niet wordt gebruikt, in m 2 . Voor een incompleet basisvoertuig dat niet tot een wegbelastingmatrixfamilie behoort, is de waarde van de term “f 2,ind ” zoals bedoeld in punt 3.2.3.2.2.4 van bijlage B7 bij VN-Reglement nr. 154 gelijk aan: i) de gemiddelde waarde van de termen f 2,L en f 2,H zoals bedoeld in dat punt, of ii) de term f 2,H zoals bedoeld in dat punt.”; f) punt 2 wordt vervangen door: “2. De in punt 1.1 bis bedoelde gedetailleerde gegevens worden overgenomen uit het conformiteitscertificaat van het lichte bedrijfsvoertuig in kwestie, tenzij anders aangegeven in deel C, sectie 2 bis.”. 2) Deel B wordt geschrapt. 3) Deel C, sectie 2 bis, wordt als volgt gewijzigd: a) in de eerste kolom wordt het kopje “Verwijzing naar deel A, punten 1.1 en 1.1 bis” vervangen door: “Verwijzing naar deel A, punt 1.1 bis”; b) vermelding 1 wordt vervangen door: “1) Naam fabrikant (volgens EU-standaardaanduiding) (1) Naam toegekend door de Commissie Naam van de fabrikant (2) 0.5, of, in het geval van voertuigen die zijn onderworpen aan meerfasentypegoedkeuring, 0.5.1 (naam van de fabrikant van het basisvoertuig)” c) de volgende vermelding 5 bis) wordt ingevoegd: “5 bis) Identificatiekenmerk van de wegbelastingfamilie of identificatiekenmerk van de wegbelastingmatrixfamilie 0.2.3.4 0.2.3.5” d) de volgende vermelding 7 bis) wordt ingevoegd: “7 bis) Compleet of voltooid voertuig 0.4” e) de volgende vermelding 9 bis) wordt ingevoegd: “9 bis) De code van de voor de typegoedkeuring toegepaste bepalingen 47” f) vermelding 12 wordt vervangen door: “12) Massa in rijklare toestand van het complete of voltooide voertuig 13” g) de volgende vermelding 12 bis) wordt ingevoegd: “12 bis) Massa in rijklare toestand van het basisvoertuig (in het geval van voltooid voertuig) 14” h) vermelding 14 wordt vervangen door: “14) Brandstoftype 26 Brandstofmodus 26.1 23 (bij elektrische voertuigen op accu’s) 23.1 (bij extern oplaadbare hybride elektrische voertuigen)” i) vermelding 22 wordt vervangen door: “22) Technisch toelaatbare maximummassa in beladen toestand (TPMLM) 16.1” j) de vermeldingen 19, 23, 24 en 25 worden geschrapt; k) opmerking 4 wordt geschrapt.",
  "source": "EUR LEX"
}