{
  "url": "http://www.w3.org/1999/xhtml\"><!--",
  "content": "L_2022232NL.01000801.xml 7.9.2022 NL Publicatieblad van de Europese Unie L 232/8 UITVOERINGSVERORDENING (EU) 2022/1475 VAN DE COMMISSIE van 6 september 2022 tot vaststelling van uitvoeringsbepalingen van Verordening (EU) 2021/2115 van het Europees Parlement en de Raad wat betreft de evaluatie van de strategische GLB-plannen en wat betreft de verstrekking van informatie voor monitoring- en evaluatiedoeleinden DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2115 van het Europees Parlement en de Raad van 2 december 2021 tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( 1 ) , en met name artikel 133 en artikel 143, lid 4, Overwegende hetgeen volgt: (1) Verordening (EU) 2021/2115 bevat een nieuw rechtskader voor het gemeenschappelijk landbouwbeleid (GLB) dat ervoor moet zorgen dat het GLB beter presteert ten aanzien van de in het Verdrag vastgelegde doelstellingen van de Unie. Die verordening werkt deze met het GLB te bereiken doelstellingen van de Unie verder uit en omschrijft de interventietypen en de voor de lidstaten geldende gemeenschappelijke vereisten van de Unie, maar laat de lidstaten ruimte bij het ontwerpen van de in hun strategisch GLB-plan op te nemen interventies. (2) In artikel 128 van Verordening (EU) 2021/2115 is bepaald dat een prestatiekader moet worden opgezet op basis waarvan de strategische GLB-plannen kunnen worden gerapporteerd, gemonitord en geëvalueerd. (3) Als onderdeel van het prestatiekader moeten de lidstaten op grond van artikel 140 van Verordening (EU) 2021/2115 hun strategisch GLB-plan tijdens en na de uitvoering ervan beoordelen en een evaluatieplan opstellen. Daarvoor zijn duidelijke, gemeenschappelijke regels voor de beoordeling van de strategische GLB-plannen en voor de inhoud van de evaluatieplannen nodig. Daarnaast moet de lidstaten en de relevante belanghebbenden technische ondersteuning worden geboden. (4) Op grond van artikel 124, lid 3, punt d), en artikel 124, lid 4, punt c), van Verordening (EU) 2021/2115 moet het monitoringcomité de vorderingen met de uitvoering van de evaluaties, de samenvattingen van evaluaties en het vervolg dat aan de bevindingen is gegeven, onderzoeken en advies uitbrengen over het evaluatieplan en eventuele wijzigingen daarin. Er moet worden bepaald dat de lidstaten de informatie over evaluatieactiviteiten en -bevindingen, met inbegrip van de resultaten van het onderzoek van het monitoringcomité, met de Commissie moeten delen aangezien de Commissie deze informatie nodig heeft om de in artikel 141 van die verordening bedoelde monitoring en evaluatie van het GLB te kunnen verrichten. (5) Op grond van artikel 131 en artikel 140, lid 3, van Verordening (EU) 2021/2115 moeten de lidstaten ervoor zorgen dat gegevens beschikbaar zijn voor monitoring- en evaluatiedoeleinden. Daarvoor zijn een aantal gemeenschappelijke regels nodig. (6) Op grond van artikel 143 van Verordening (EU) 2021/2115 moeten de lidstaten de Commissie de beschikbare informatie verstrekken die nodig is om de monitoring en evaluatie van het GLB te kunnen verrichten. Aan de hand van die informatie zal de Commissie met name kunnen toezien op de uitvoering van de normen voor een goede landbouw- en milieuconditie van het land (GLMC-normen) zoals vastgelegd in bijlage III bij die verordening, van de interventies in bepaalde sectoren als bedoeld in titel III, hoofdstuk III, van die verordening, alsmede van plaatselijke actiegroepen (LAG’s) en hun activiteiten voor Leader zoals gedefinieerd in artikel 3, punt 15), van die verordening. Aan de hand van die informatie zal de Commissie ook evaluaties van de strategische GLB-plannen kunnen verrichten. Wat betreft gegevens over de in artikel 127, lid 3, van die verordening bedoelde operationele groepen van het Europees innovatiepartnerschap voor productiviteit en duurzaamheid in de landbouw (EIP), zal de verzamelde informatie leiden tot versterkte netwerkvorming tussen projectpromotoren en tot een betere verspreiding van bevindingen. Daartoe moet worden voorzien in duidelijke, gemeenschappelijke regels voor de door de lidstaten in te dienen informatie. (7) Uitvoeringsverordening (EU) 2021/2290 van de Commissie ( 2 ) bevat regels voor de wijze waarop de in bijlage I bij Verordening (EU) 2021/2115 vermelde gemeenschappelijke output- en resultaatindicatoren moeten worden berekend. Met deze regels moet rekening worden gehouden bij de rapportage van de naar interventie uitgesplitste gegevens als bedoeld in de onderhavige verordening. (8) Aangezien de lidstaten voorschriften voor de aan de Commissie toe te zenden informatie nodig hebben op basis waarvan zij de juiste IT-tools kunnen ontwikkelen en de gegevensverzamelingssystemen kunnen opzetten voordat de uitvoering van hun strategisch GLB-plan op 1 januari 2023 van start gaat, moet deze verordening in werking treden op de dag na die van de bekendmaking ervan in het Publicatieblad van de Europese Unie . (9) De in deze verordening vervatte maatregelen zijn in overeenstemming met het advies van het Comité voor het gemeenschappelijk landbouwbeleid, HEEFT DE VOLGENDE VERORDENING VASTGESTELD: TITEL I EVALUATIE VAN DE STRATEGISCHE GLB-PLANNEN Artikel 1 Beoordeling van de evaluatiecriteria 1.   Bij de evaluatie van hun strategisch GLB-plan worden door de lidstaten evaluatievragen geformuleerd en succesfactoren bepaald ter beoordeling van de evaluatiecriteria doeltreffendheid, efficiëntie, relevantie, samenhang en EU-meerwaarde als bedoeld in artikel 140, lid 1, van Verordening (EU) 2021/2115. 2.   Bij de beoordeling van de doeltreffendheid van hun strategisch GLB-plan gebruiken de lidstaten de in bijlage I bij deze verordening vermelde essentiële evaluatie-elementen overeenkomstig de interventielogica van het strategisch GLB-plan en, waar relevant voor hun strategisch GLB-plan, de in die bijlage vermelde aanbevolen succesfactoren. 3.   Bij de beoordeling van de efficiëntie van hun strategisch GLB-plan analyseren de lidstaten of de effecten of voordelen van het strategisch GLB-plan tegen redelijke kosten zijn bereikt, en beoordelen zij voor zowel de begunstigden als de overheid het vereenvoudigingsaspect, waarbij bijzondere aandacht moet uitgaan naar de administratieve kosten en de inzet van digitale tools en satellieten. Artikel 2 Evaluatie van het strategisch GLB-plan tijdens de uitvoeringsperiode De lidstaten verrichten de in artikel 140, lid 1, van Verordening (EU) 2021/2115 bedoelde evaluatie van hun strategisch GLB-plan tijdens de uitvoeringsperiode als volgt: a) de lidstaten plannen de evaluatie van de in artikel 6, leden 1 en 2, van Verordening (EU) 2021/2115 genoemde specifieke doelstellingen waarop het strategisch GLB-plan zich richt, overeenkomstig de interventielogica van het strategisch GLB-plan per doelstelling of door middel van een brede evaluatie van meerdere doelstellingen, of leggen uit waarom een specifieke doelstelling tijdens de uitvoeringsperiode niet is geëvalueerd; b) de lidstaten beoordelen hun strategisch GLB-plan aan de hand van de relevante evaluatiecriteria en beoordelen de effecten van hun strategisch GLB-plan op basis van de reikwijdte, het type en de benutting van de interventies van het strategisch GLB-plan; c) waar relevant houden de lidstaten rekening met de territoriale reikwijdte van interventies, en met name interventies die niet op nationaal, maar op regionaal of lokaal niveau worden uitgevoerd; d) waar relevant beoordelen de lidstaten op basis van hun evaluatiebehoeften en rekening houdend met de interventielogica en uitvoering van het strategisch GLB-plan ook specifieke interventies of topics van het strategisch GLB-plan, zoals de milieu- en klimaatarchitectuur als bedoeld in artikel 109, lid 2, punt a), van Verordening (EU) 2021/2115, de meerwaarde van Leader als gedefinieerd in artikel 3, punt 15), van die verordening, het GLB-netwerk als bedoeld in artikel 126 van die verordening, en het kennis- en innovatiesysteem voor de landbouw (AKIS) als gedefinieerd in artikel 3, punt 9), van die verordening; e) met het oog op de voorbereiding van de eerstvolgende periode van het strategisch GLB-plan voeren de lidstaten een evaluatie tijdig uit. Waar relevant gebruiken de lidstaten ook gegevens van de voorgaande programmeringsperiode. Artikel 3 Ex-postevaluatie van het strategisch GLB-plan 1.   Een in artikel 140, lid 6, van Verordening (EU) 2021/2115 bedoelde ex-postevaluatie bevat een brede beoordeling van het strategisch GLB-plan en de uitvoering ervan. 2.   Een ex-postevaluatie omvat ook de beoordeling van het strategisch GLB-plan en de uitvoering ervan op basis van de evaluatiecriteria doeltreffendheid, efficiëntie, relevantie, samenhang en EU-meerwaarde en impact als bedoeld in artikel 140, lid 1, van Verordening (EU) 2021/2115, in het licht van de bijdrage van het strategisch GLB-plan aan het bereiken van de in artikel 5 van die verordening beschreven algemene doelstellingen en de in artikel 6, leden 1 en 2, van die verordening beschreven specifieke doelstellingen waarop het strategisch GLB-plan zich richt. 3.   Na voltooiing van de ex-postevaluatie melden de lidstaten de evaluatiebevindingen aan de Commissie. Artikel 4 Evaluatieplan 1.   De lidstaten stellen een in artikel 140, lid 4, van Verordening (EU) 2021/2115 bedoeld evaluatieplan op overeenkomstig de interventielogica van het strategisch GLB-plan. Het evaluatieplan voldoet aan de minimumeisen van bijlage II bij de onderhavige verordening. 2.   De lidstaten geven in het evaluatieplan aan welke belanghebbenden moeten worden betrokken in de planning van activiteiten op het gebied van evaluatie en capaciteitsopbouw. Waar relevant geven de lidstaten aan om welke andere belanghebbenden dan de leden van het monitoringcomité het in dit verband gaat. Artikel 5 Rapportage van evaluatieactiviteiten en -bevindingen Uiterlijk één maand vóór de in artikel 136 van die verordening bedoelde jaarlijkse evaluatievergadering delen de lidstaten de in artikel 124, lid 3, punt d), en artikel 124, lid 4, punt c), van Verordening (EU) 2021/2115 bedoelde informatie over evaluatieactiviteiten en -bevindingen met de Commissie na het onderzoek door het monitoringcomité, met inbegrip van het resultaat van dat onderzoek. Artikel 6 Beoordeling van de bijdrage van het strategisch GLB-plan 1.   Een evaluatie van een strategisch GLB-plan is gebaseerd op de relevante gemeenschappelijke output-, resultaat-, impact- en contextindicatoren van bijlage I bij Verordening (EU) 2021/2115. De lidstaten analyseren de effecten van het strategisch GLB-plan op de in artikel 6, leden 1 en 2, van die verordening genoemde specifieke doelstellingen. 2.   Daarnaast kunnen de lidstaten in hun evaluatie andere dan de in bijlage I bij Verordening (EU) 2021/2115 vermelde specifieke indicatoren of andere relevante kwantitatieve en kwalitatieve informatie gebruiken om relevante conclusies te trekken over de impact van het strategisch GLB-plan. 3.   Wanneer gemeenschappelijke resultaatindicatoren worden uitgedrukt in een aandeel of een aantal relevante eenheden waarop bepaalde interventies van toepassing zijn, ramen de lidstaten de resultaten van het strategisch GLB-plan aan de hand van de potentiële effecten van deze interventies. 4.   Bij de beoordeling van een interventie die op grond van artikel 111, tweede alinea, van Verordening (EU) 2021/2115 niet gekoppeld is aan een resultaatindicator, verstrekken de lidstaten een gedegen beoordeling van deze interventie op basis van relevante informatie over de interventieresultaten en de effecten ervan met betrekking tot de in artikel 6, leden 1 en 2, van die verordening genoemde specifieke doelstellingen. 5.   De lidstaten baseren hun beoordeling van de bijdrage van het strategisch GLB-plan op de evolutie van de in bijlage I bij Verordening (EU) 2021/2115 vermelde impactindicatoren. De lidstaten kwantificeren de bijdrage van het strategisch GLB-plan aan de evolutie van in elk geval de in bijlage III bij de onderhavige verordening vermelde gemeenschappelijke impactindicatoren. Artikel 7 Gegevens en technische ondersteuning voor evaluaties 1.   De lidstaten zorgen ervoor dat voor de evaluatoren gegevens beschikbaar zijn op basis waarvan zij hun monitoring- en evaluatieverplichtingen kunnen vervullen. 2.   De lidstaten treffen met nationale en, in voorkomend geval, regionale statistische eenheden, onderzoekscentra, ondernemingen en gegevensverstrekkers de nodige regelingen om de beschikbaarheid van gegevens te waarborgen. Dergelijke regelingen houden rekening met de territoriale reikwijdte die voor de evaluaties van belang is, en omvatten het statistisch gebruik van gegevens uit administratieve registers als bedoeld in artikel 143, lid 3, van Verordening (EU) 2021/2115. 3.   De lidstaten inventariseren de behoeften aan steun van de belanghebbenden en overheden die bij de uitvoering en evaluatie van het strategisch GLB-plan op nationaal, regionaal en lokaal niveau betrokken zijn, met inbegrip van de in artikel 33 van Verordening (EU) 2021/1060 van het Europees Parlement en de Raad ( 3 ) bedoelde LAG’s, en houden daarbij rekening met de uiteenlopende monitoring- en evaluatiecapaciteit van de instellingen en belanghebbenden. 4.   Op basis van de geconstateerde behoeften zetten de lidstaten ondersteunende activiteiten op, zoals het geven van opleiding, richtsnoeren en andere relevante activiteiten op het gebied van capaciteitsopbouw, die moeten worden uitgevoerd door of in samenwerking met het (de) nationale GLB-netwerk(en) als bedoeld in artikel 126, lid 1, van Verordening (EU) 2021/2115. 5.   De Commissie stelt met de bevoegde autoriteiten van de lidstaten, met evaluatoren en met andere belanghebbenden op basis van hun behoeften aan steun een jaarlijks werkprogramma op, dat moet worden uitgevoerd door of in samenwerking met het Europees GLB-netwerk als bedoeld in artikel 126, lid 2, van Verordening (EU) 2021/2115. TITEL II GEGEVENS VOOR DE MONITORING EN EVALUATIE VAN DE STRATEGISCHE GLB-PLANNEN Artikel 8 Door de lidstaten te verstrekken gegevens Om de Commissie in staat te stellen het GLB te monitoren en te evalueren, rapporteren de lidstaten haar overeenkomstig de artikelen 9 tot en met 18 de volgende informatie: a) uitgesplitste gegevens over interventies en begunstigden; b) het aandeel blijvend grasland dat jaarlijks op grond van artikel 48, lid 2, van Gedelegeerde Verordening (EU) 2022/126 van de Commissie ( 4 ) is bepaald; c) gegevens over interventies in bepaalde, in titel III, hoofdstuk III, van Verordening (EU) 2021/2115 genoemde sectoren; d) gegevens over in artikel 127, lid 3, van Verordening (EU) 2021/2115 bedoelde operationele groepen in het kader van het EIP; e) gegevens over LAG’s en hun activiteiten voor Leader zoals gedefinieerd in artikel 3, punt 15), van Verordening (EU) 2021/2115. Artikel 9 Uitgesplitste gegevens over interventies 1.   De in artikel 8, punt a), van deze verordening bedoelde uitgesplitste gegevens over interventies hebben betrekking op alle interventies in de vorm van rechtstreekse betalingen als bedoeld in titel III, hoofdstuk II, van Verordening (EU) 2021/2115, met inbegrip van de gewasspecifieke betaling voor katoen als bedoeld in afdeling 3, onderafdeling 2, van dat hoofdstuk, en alle interventies voor plattelandsontwikkeling als bedoeld in titel III, hoofdstuk IV, van die verordening, met uitzondering van interventies voor Leader als bedoeld in artikel 8, punt e), van de onderhavige verordening. 2.   De lidstaten rapporteren de in lid 1 bedoelde uitgesplitste gegevens per landbouwbegrotingsjaar naar eenheidsbedrag voor elke steunaanvraag of betalingsclaim van elke begunstigde. Alle in het gehele landbouwbegrotingsjaar verrichte transacties worden bij elkaar opgeteld. 3.   Nadere regels voor de inhoud van uitgesplitste gegevens over interventies zijn opgenomen in bijlage IV, punten 1, 2 en 3. Artikel 10 Uitgesplitste gegevens over begunstigden 1.   De in artikel 8, punt a), van deze verordening bedoelde uitgesplitste gegevens over begunstigden omvatten informatie over landbouwers in de zin van artikel 3, punt 1), van Verordening (EU) 2021/2115 en over begunstigden in de zin van artikel 3, punt 13), van die verordening die steun ontvangen in het kader van interventies die vallen onder het geïntegreerd beheers- en controlesysteem als bedoeld in artikel 65, lid 1, van Verordening (EU) 2021/2116 van het Europees Parlement en de Raad ( 5 ) (“het geïntegreerd systeem”). 2.   De lidstaten rapporteren de uitgesplitste gegevens over begunstigden per landbouwbegrotingsjaar. 3.   Nadere regels voor de inhoud van uitgesplitste gegevens over begunstigden zijn opgenomen in bijlage IV, punt 4. Artikel 11 Aandeel blijvend grasland Het in artikel 8, punt b), van deze verordening bedoelde aandeel blijvend grasland wordt gemeld op het niveau dat door de lidstaten is bepaald overeenkomstig artikel 48, lid 2, tweede alinea, van Gedelegeerde Verordening (EU) 2022/126. Artikel 12 Gegevens over interventies in bepaalde sectoren 1.   De in artikel 8, punt c), van deze verordening bedoelde gegevens over interventies in bepaalde sectoren omvatten gegevens over interventies in de in artikel 42 van Verordening (EU) 2021/2115 vermelde sectoren. 2.   Nadere regels voor de inhoud van de gegevens over interventies in die sectoren zijn opgenomen in bijlage V. Artikel 13 Gegevens over operationele groepen in het kader van het EIP 1.   De in artikel 8, punt d), van deze verordening bedoelde gegevens over operationele groepen in het kader van het EIP omvatten informatie over projecten van operationele groepen in het kader van het EIP als bedoeld in artikel 127, lid 3, van Verordening (EU) 2021/2115. 2.   Nadere regels voor de inhoud van de gegevens over operationele groepen in het kader van het EIP zijn opgenomen in bijlage VI. Artikel 14 Gegevens over LAG’s en hun activiteiten voor Leader 1.   De in artikel 8, punt e), van deze verordening bedoelde gegevens over LAG’s en hun activiteiten voor Leader omvatten informatie over interventies die zijn uitgevoerd op basis van artikel 77, lid 1, punt b), van Verordening (EU) 2021/2115. 2.   Nadere regels voor de inhoud van de gegevens over LAG’s en hun activiteiten voor Leader zijn opgenomen in bijlage VII. Artikel 15 Datum en frequentie van de verzending van gegevens 1.   Vanaf verslagjaar 2025 rapporteren de lidstaten jaarlijks uiterlijk op 30 april van jaar N de in artikel 8, punt a), bedoelde uitgesplitste gegevens over interventies en begunstigden voor interventies waarvoor in landbouwbegrotingsjaar N-1 betalingen zijn gedaan. In 2024 kunnen de lidstaten uiterlijk op 30 november 2024 de uitgesplitste gegevens over interventies rapporteren voor interventies waarvoor in landbouwbegrotingsjaar 2023 betalingen zijn gedaan. Indien de lidstaten de uitgesplitste gegevens over interventies niet in 2024 rapporteren, rapporteren zij deze in 2025 overeenkomstig de eerste alinea. In afwijking van de eerste alinea worden de op het aangegeven areaal en op land in goede landbouw- en milieuconditie betrekking hebbende gegevens over begunstigden in jaar N gerapporteerd voor interventies waarvoor in kalenderjaar N-2 betalingen zijn geclaimd. 2.   De lidstaten rapporteren jaarlijks uiterlijk op 15 maart van jaar N het in artikel 8, punt b), bedoelde aandeel blijvend grasland in het in kalenderjaar N-1 aangegeven areaal. Het eerste rapportagejaar is 2024. 3.   De lidstaten rapporteren de in artikel 8, punt c), bedoelde gegevens over interventies in bepaalde sectoren elk jaar uiterlijk op: a) 15 juni van jaar N wat betreft de gegevens van kalenderjaar N-1 als bedoeld in bijlage V, punt 1, punt 2, a) en c), en de punten 3 tot en met 7; b) 31 januari van jaar N wat betreft de gegevens van kalenderjaar N als bedoeld in bijlage V, punt 2, b); c) 15 juni van jaar N wat betreft de gegevens van landbouwbegrotingsjaar N-1 als bedoeld in bijlage V, punten 8, 9 en 10. Het eerste rapportagejaar is 2023 voor de in punt 1 en punt 2, b) van bijlage V bedoelde gegevens, 2024 voor de in punt 2, a) en c), en de punten 3 tot en met 7 van die bijlage bedoelde gegevens en 2025 voor de in de punten 8, 9 en 10 van die bijlage bedoelde gegevens. In afwijking van de eerste en de tweede alinea geldt voor de bijenteeltsector het volgende: a) de lidstaten rapporteren de in bijlage V, punten 5 en 6, bedoelde gegevens om de twee jaar; b) de in bijlage V, punt 5, bedoelde gegevens hebben betrekking op het kalenderjaar voorafgaand aan het rapportagejaar; c) de in bijlage V, punt 6, bedoelde gegevens hebben betrekking op de twee kalenderjaren voorafgaand aan het rapportagejaar; d) het eerste rapportagejaar is 2023 voor de in de punten 4, 5 en 6 van bijlage V bedoelde gegevens en 2024 voor punt 9 van die bijlage. In 2023 kunnen de in de punten 5 en 6 van bijlage V bedoelde gegevens uiterlijk op 15 september worden gerapporteerd. 4.   Met ingang van 2023 rapporteren de lidstaten de in artikel 8, punt d), bedoelde gegevens over operationele groepen in het kader van het EIP zodra het project van de operationele groep is goedgekeurd. 5.   De lidstaten rapporteren de in artikel 8, punt e), bedoelde gegevens over LAG’s en hun activiteiten voor Leader als volgt: a) uiterlijk op 30 april 2026 cumulatief voor verrichtingen waarvoor in de landbouwbegrotingsjaren 2023, 2024 en 2025 betalingen zijn gedaan, en b) uiterlijk op 30 april 2030 cumulatief voor verrichtingen waarvoor in de landbouwbegrotingsjaren 2023 tot en met 2029 betalingen zijn gedaan. In afwijking van de eerste alinea worden de gegevens van de in bijlage VII, punt 1, vermelde LAG-variabelen uiterlijk op 30 april van jaar N gerapporteerd voor de LAG’s die tot en met 31 december van jaar N-1 zijn geselecteerd. Artikel 16 Overdracht van gegevens 1.   De in artikel 8, punten a), b), d) en e), bedoelde gegevens worden aan de Commissie verstrekt met het elektronische systeem voor de veilige uitwisseling van informatie, “SFC2021” genoemd, waarvoor de verantwoordelijkheden van de Commissie en de lidstaten zijn vermeld in bijlage II bij Uitvoeringsverordening (EU) 2021/2289 van de Commissie ( 6 ) . De in artikel 8, punt c), bedoelde gegevens worden aan de Commissie verstrekt met het IT-systeem dat de Commissie op grond van Uitvoeringsverordening (EU) 2017/1185 van de Commissie ( 7 ) ter beschikking heeft gesteld. 2.   De op grond van artikel 8, punt a), van de onderhavige verordening mee te delen uitgesplitste gegevens over interventies en begunstigden worden aan de Commissie verstrekt door het in artikel 9 van Verordening (EU) 2021/2116 bedoelde betaalorgaan of, ingeval meer dan één betaalorgaan in een lidstaat is geaccrediteerd, de in artikel 10 van die verordening bedoelde coördinerende instantie. 3.   De op grond van artikel 8, punt b), mee te delen gegevens over het aandeel blijvend grasland worden door het betaalorgaan of de coördinerende instantie verstrekt. 4.   De op grond van artikel 8, punt c), van de onderhavige verordening mee te delen gegevens over interventies in bepaalde sectoren, de op grond van artikel 8, punt d), mee te delen gegevens over operationele groepen in het kader van het EIP en de op grond van artikel 8, punt e), mee te delen gegevens over LAG’s en hun activiteiten voor Leader kunnen worden verstrekt door de lidstaten of elke door de lidstaten gemachtigde entiteit. Artikel 17 Naar behoren ingevulde gegevens De lidstaten zorgen ervoor dat de in artikel 8 bedoelde monitoring- en evaluatiegegevens volledig en intern consistent zijn en dat de inhoud ervan wordt geregistreerd en gepresenteerd overeenkomstig de eisen van de bijlagen IV tot en met VII. Daartoe voeren de lidstaten computercontroles uit. Artikel 18 Gegevenscontroles en gegevenscorrectie 1.   De lidstaten zijn verantwoordelijk voor correcties van tikfouten of kennelijke fouten of van fouten van louter redactionele aard in de in artikel 8 bedoelde gegevens. 2.   Bij indiening van foutieve gegevens of bij een probleem met de gegevensoverdracht stellen de lidstaten de Commissie daar onmiddellijk van in kennis en corrigeren zij de gegevens. 3.   Onverminderd de door de lidstaten verrichte controles kan de Commissie controles verrichten waarbij wordt nagegaan of de lidstaten naar behoren ingevulde en intern consistente gegevens hebben verstrekt. Bij indiening van foutieve gegevens kan de Commissie de lidstaten verzoeken de verstrekte gegevens te corrigeren. Artikel 19 Gebruik van gegevens De Commissie mag de op grond van deze verordening verkregen persoonsgegevens niet verspreiden of gebruiken voor andere doeleinden dan het vervullen van haar verantwoordelijkheden in de context van het prestatiekader uit hoofde van titel VII, hoofdstuk I, van Verordening (EU) 2021/2115 en het monitoren en evalueren van het GLB uit hoofde van artikel 143 van die verordening. TITEL III SLOTBEPALINGEN Artikel 20 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 september 2022. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 1 . ( 2 ) Uitvoeringsverordening (EU) 2021/2290 van de Commissie van 21 december 2021 tot vaststelling van regels voor de berekeningsmethoden voor de gemeenschappelijke output- en resultaatindicatoren die zijn opgenomen in bijlage I bij Verordening (EU) 2021/2115 van het Europees Parlement en de Raad ( PB L 458 van 22.12.2021, blz. 486 ). ( 3 ) Verordening (EU) 2021/1060 van het Europees Parlement en de Raad van 24 juni 2021 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds Plus, het Cohesiefonds, het Fonds voor een rechtvaardige transitie en het Europees Fonds voor maritieme zaken, visserij en aquacultuur en de financiële regels voor die fondsen en voor het Fonds voor asiel, migratie en integratie, het Fonds voor interne veiligheid en het Instrument voor financiële steun voor grensbeheer en visumbeleid ( PB L 231 van 30.6.2021, blz. 159 ). ( 4 ) Gedelegeerde Verordening (EU) 2022/126 van de Commissie van 7 december 2021 tot aanvulling van Verordening (EU) 2021/2115 van het Europees Parlement en de Raad met aanvullende eisen voor bepaalde interventietypes die de lidstaten in het kader van die verordening in hun strategisch GLB-plan voor de periode 2023-2027 uitwerken, alsmede regels voor het aandeel in het kader van norm 1 inzake een goede landbouw- en milieuconditie (GLMC) ( PB L 20 van 31.1.2022, blz. 52 ). ( 5 ) Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( PB L 435 van 6.12.2021, blz. 187 ). ( 6 ) Uitvoeringsverordening (EU) 2021/2289 van de Commissie van 21 december 2021 tot vaststelling van voorschriften voor de toepassing van Verordening (EU) 2021/2115 van het Europees Parlement en de Raad wat betreft de presentatie van de inhoud van de strategische GLB-plannen en wat betreft het elektronische systeem voor de veilige uitwisseling van informatie ( PB L 458 van 22.12.2021, blz. 463 ). ( 7 ) Uitvoeringsverordening (EU) 2017/1185 van de Commissie van 20 april 2017 tot vaststelling van voorschriften voor de toepassing van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten en tot wijziging en intrekking van diverse verordeningen van de Commissie ( PB L 171 van 4.7.2017, blz. 113 ). BIJLAGE I ESSENTIËLE EVALUATIE-ELEMENTEN EN AANBEVOLEN SUCCESFACTOREN ALS BEDOELD IN ARTIKEL 1, LID 2 Doelstelling Te beoordelen essentiële elementen Aanbevolen succesfactoren Het bieden van steun met het oog op een leefbaar bedrijfsinkomen en veerkracht van de landbouwsector in de hele Unie, ten behoeve van een grotere voedselzekerheid voor de lange termijn, van een meer diverse landbouw, en van een economisch duurzame landbouwproductie in de Unie Leefbaar bedrijfsinkomen Met leefbare bedrijfsinkomens worden niet alleen stabiele, maar ook eerlijk verdeelde inkomens bedoeld. Het landbouwinkomensniveau van gesteunde landbouwbedrijven neemt toe of blijft ten minste stabiel en de verschillen tussen landbouwbedrijven en met andere economische sectoren nemen, rekening houdend met de algemene trends in de economie, af. Veerkracht Veerkracht omvat de verlening van steun aan landbouwers die geconfronteerd worden met potentiële risico’s en specifieke beperkingen op grond waarvan zij kunnen worden gedwongen om hun landbouwactiviteiten te beëindigen. De inkomenssteun wordt verdeeld over landbouwers die deze het meest nodig hebben. Vergroting van de marktgerichtheid en het concurrentievermogen van landbouwbedrijven voor zowel de korte als de lange termijn, onder meer door meer aandacht voor onderzoek, technologie en digitalisering Grotere marktgerichtheid Op basis van de handelsbalans voor agrovoedingsmiddelen (in- en uitvoer). De handel in agrovoedingsmiddelen neemt toe. Concurrentievermogen van landbouwbedrijven Op basis van een stijging van de productiviteit van kapitaal, arbeid en grond dankzij innovatie. De productiviteit van gesteunde landbouwbedrijven stijgt. Verbetering van de positie van de landbouwers in de waardeketen Positie van de landbouwers in de voedselketen Integratie van landbouwers in de voedselketen en deelname aan kwaliteitsregelingen en biologische productie om de toegevoegde waarde te verhogen. Het marktaandeel van de onder kwaliteitsregelingen vallende productie en van de biologische productie neemt toe. Het marktaandeel van de productie van producentenorganisaties (PO’s) en andere vormen van gesteunde landbouwersorganisaties neemt toe. De brutowaardetoevoeging bij landbouwers van PO’s en andere vormen van landbouwersorganisaties of landbouwers die aan kwaliteitsregelingen deelnemen en biologisch produceren, neemt toe. Bijdragen tot matiging van en aanpassing aan klimaatverandering, onder meer door de uitstoot van broeikasgassen terug te dringen en meer koolstof vast te leggen, en duurzame energie te bevorderen Matiging van klimaatverandering Op basis van broeikasgasemissies en koolstofvastlegging. De uitstoot van broeikasgassen in de landbouw neemt af. De in de bodem vastgelegde organische koolstof neemt toe of blijft op hetzelfde niveau. De productiecapaciteit voor hernieuwbare energie neemt toe. Aanpassing aan klimaatverandering Op basis van de bestendigheid van de landbouw tegen klimaatverandering. De landbouw wordt beter bestendig tegen klimaatverandering. Bevorderen van de duurzame ontwikkeling en efficiënt beheer van natuurlijke hulpbronnen zoals water, bodem en lucht, onder meer door de afhankelijkheid van chemische middelen te verkleinen Efficiënt beheer van natuurlijke hulpbronnen Op basis van het behoud of de verbetering van de kwaliteit en kwantiteit van natuurlijke hulpbronnen door terugdringing van verontreinigende stoffen en van overexploitatie. De ammoniakemissies in de landbouw, nutriëntenlekkages en bodemerosie nemen af. De nutriëntenbalans op landbouwgrond verbetert, waardoor nutriëntenverliezen worden teruggedrongen. De druk op natuurlijke waterreservoirs neemt af. Het gebruik en de risico’s van chemische pesticiden en het gebruik van gevaarlijkere pesticiden nemen af. Bijdragen tot het tot staan brengen en ombuigen van biodiversiteitsverlies, tot versterking van ecosysteemdiensten en tot de instandhouding van habitats en landschappen Ombuigen van biodiversiteitsverlies Op basis van de biodiversiteit en habitats op landbouwgrond en in andere gebieden waar land- of bosbouw wordt bedreven. De landbouwgrondgerelateerde biodiversiteit verbetert of het biodiversiteitsverlies wordt op zijn minst tot staan gebracht. De biodiversiteit in Natura-2000-gebieden met land- of bosbouw verbetert of het biodiversiteitsverlies wordt op zijn minst tot staan gebracht. De agrobiodiversiteit neemt toe. Ecosysteemdiensten Op basis van landschapselementen die bijdragen tot ecosysteemdiensten door soorten aan te trekken (bv. bestuiving, plaagbestrijding), door biofysische processen (bv. erosiebestrijding, behoud van de waterkwaliteit) of door culturele waarden (bv. esthetische waarde). De trends van bestuivers verbeteren of blijven ten minste stabiel. Het areaal met landschapselementen op landbouwgrond neemt toe of blijft op hetzelfde niveau. Het aantrekken en vasthouden van jonge landbouwers en andere nieuwe landbouwers en bevordering van duurzame bedrijfsontwikkeling in plattelandsgebieden Generatievernieuwing landbouwers Op basis van de verlening van steun voor de vestiging van jonge landbouwers en nieuwe landbouwers en voor de continuïteit van hun ondernemerschap. Het aantal jonge en nieuwe landbouwers neemt toe. Bedrijfsontwikkeling Op basis van de verlening van steun voor het opstarten van plattelandsbedrijven en voor de diversificatie van landbouwbedrijven. Het aantal plattelandsbedrijven neemt toe. Bevordering van de werkgelegenheid, groei, gendergelijkheid, waaronder deelname van vrouwen in het boerenbedrijf, sociale inclusie en lokale ontwikkeling in plattelandsgebieden, ook in de circulaire bio-economie en de duurzame bosbouw Duurzame plattelandseconomie Op basis van economische groei en de bevordering van de werkgelegenheid. De plattelandseconomie groeit of blijft op zijn minst stabiel en de kloof tussen stad en platteland neemt af. De werkgelegenheidsgraad op het platteland verbetert. De bio-economische activiteiten nemen toe. Duurzame bosbouw neemt toe. Lokale ontwikkeling Levering van lokale diensten en infrastructuur. De lokale dienstverlening en infrastructuur verbeteren. Gendergelijkheid en sociale inclusie Bevordering van de deelname van vrouwen in het boerenbedrijf en de economie, inkomensgelijkheid en armoedebestrijding. De werkgelegenheid en deelname van vrouwen in het boerenbedrijf verbeteren. De steun in het kader van het strategisch GLB-plan wordt eerlijker verdeeld. De armoede op het platteland neemt af. Het beter inspelen door de landbouw van de Unie op de maatschappelijke verwachtingen inzake voedsel en gezondheid, onder meer wat betreft hoogkwalitatief, veilig en voedzaam voedsel dat op duurzame wijze is geproduceerd, en voorts vermindering van de voedselverspilling, verbetering van het dierenwelzijn en bestrijding van antimicrobiële resistentie Kwaliteit en veiligheid van voedsel Op basis van de bevordering van kwaliteitsregelingen, van dierenwelzijn en de bestrijding van antimicrobiële resistentie. De waarde van de in het kader van kwaliteitsregelingen afgezette productie neemt toe. Het dierenwelzijn verbetert en het gebruik van antimicrobiële stoffen neemt af. Modernisering van de sector door de stimulering en deling van kennis, innovatie en digitalisering in de landbouw en de plattelandsgebieden en door bevordering van de benutting daarvan door landbouwers via betere toegang tot onderzoek, innovatie, kennisuitwisseling en scholing Kennis- en innovatiesysteem voor de landbouw (AKIS) en digitale strategie Op basis van de steun voor strategische acties van AKIS, de AKIS-gerelateerde interventies en de digitale strategie en het effect daarvan op de adoptie van innovatie door landbouwers. Een stijgend aantal landbouwers neemt deel aan een opleidingsprogramma en/of maakt gebruik van landbouwbedrijfsadvies. Landbouwers passen hun landbouwmethoden aan na deelname aan een opleidingsprogramma en/of na het ontvangen van landbouwbedrijfsadvies. Een stijgend aantal landbouwers krijgt via het strategisch GLB-plan steun voor digitale landbouwtechnologie. De in het kader van het strategisch GLB-plan gedane uitgaven ter bevordering van innovatie en kennisdeling nemen toe. BIJLAGE II MINIMUMEISEN VOOR DE STRUCTUUR EN INHOUD VAN HET EVALUATIEPLAN ALS BEDOELD IN ARTIKEL 4, LID 1 1.   Doelstellingen en behoeften Een uiteenzetting van de doelstellingen van het evaluatieplan en de evaluatiegerelateerde behoeften. Het doel ervan is dat voldoende passende evaluatieactiviteiten worden ondernomen, met name om informatie te verkrijgen die nodig is voor de programmasturing, om input te verkrijgen voor de volgende beleidsprogrammaperiode en om ervoor te zorgen dat de nodige gegevens beschikbaar zijn voor de evaluatie van het strategisch GLB-plan. 2.   Bestuur en coördinatie Korte beschrijving van de monitoring- en evaluatieregelingen voor het strategisch GLB-plan, waarin wordt aangegeven wie de belangrijkste betrokken instanties zijn en wat hun verantwoordelijkheden zijn. 3.   In kaart brengen van de belanghebbenden Korte beschrijving van de in artikel 4, lid 2, bedoelde relevante belanghebbenden en hun behoeften in verband met evaluatieactiviteiten en, in voorkomend geval, capaciteitsopbouw. 4.   Tijdlijn Indicatieve planning van tijdens de programmeringscyclus uit te voeren evaluaties en ondersteunende evaluatiestudies, alsmede motivering van de gemaakte keuzes, met inbegrip van: a) evaluaties van de bijdrage van het strategisch GLB-plan aan de GLB-doelstellingen, te verrichten tijdens de uitvoering van het strategisch GLB-plan; b) in voorkomend geval, de evaluaties van specifieke topics als bedoeld in artikel 2, punt e); c) ondersteunende studies en andere analytische en onderzoeksactiviteiten voor evaluaties. 5.   Gegevens en informatie Korte beschrijving van de in artikel 7, lid 2, bedoelde regelingen om de beschikbaarheid van gegevens voor monitoring- en evaluatiedoeleinden te waarborgen, met vermelding van de te gebruiken voornaamste gegevensbronnen, de institutionele regelingen voor de gegevensvoorziening en de controleregelingen voor de gegevenskwaliteit. Ook moet een beschrijving worden gegeven van gegevenshiaten en de maatregelen om deze aan te pakken, bijvoorbeeld maatregelen om ervoor te zorgen dat gegevenssystemen tijdig operationeel zijn. 6.   Communicatie en follow-up Beschrijving van de wijze waarop evaluatiebevindingen worden verspreid onder de doelgroep, met inbegrip van een beschrijving van de mechanismen voor de follow-up en het gebruik van evaluatieresultaten. 7.   Middelen, technische ondersteuning en capaciteitsopbouw Beschrijving van de middelen die nodig zijn en gepland zijn voor de uitvoering van het evaluatieplan, met vermelding van de administratieve capaciteit, gegevens, financiële middelen en IT-behoeften. Beschrijving van de uitvoering van de programmaondersteuning als bedoeld in artikel 7, leden 3 en 4, met inbegrip van activiteiten op het gebied van technische ondersteuning en capaciteitsopbouw die ervoor moeten zorgen dat het evaluatieplan onverkort kan worden uitgevoerd, alsmede de geplande ondersteuning van LAG’s voor de evaluatie van de strategieën voor lokale ontwikkeling. BIJLAGE III IMPACTINDICATOREN ALS BEDOELD IN ARTIKEL 6, LID 5 Code indicator ( 1 ) Naam indicator I.2 Vermindering van inkomensverschillen: ontwikkeling van het landbouwinkomen ten opzichte van de algemene economie I.3 Vermindering van de variabiliteit van de landbouwbedrijfsinkomens: ontwikkeling van het landbouwinkomen I.4 Ondersteunen van een leefbaar landbouwbedrijfsinkomen: ontwikkeling van het landbouwinkomensniveau per landbouwtype (ten opzichte van het gemiddelde in de landbouw) I.5 Bijdragen aan territoriaal evenwicht: ontwikkeling van het landbouwinkomen in gebieden met natuurlijke beperkingen (ten opzichte van het gemiddelde) I.10 Bijdragen aan de matiging van de klimaatverandering: broeikasgasemissies door de landbouw I.12 Meer duurzame energie in de landbouw: duurzame productie van hernieuwbare energie door land- en bosbouw I.14 Een betere luchtkwaliteit: ammoniakemissies door landbouw I.15 Verbeteren van de waterkwaliteit: brutonutriëntenbalans op landbouwgrond I.26 Een eerlijker GLB: verdeling van GLB-steun ( 1 ) Bijlage I bij Verordening (EU) 2021/2115. BIJLAGE IV REGELS VOOR UITGESPLITSTE GEGEVENS OVER INTERVENTIES EN BEGUNSTIGDEN ALS BEDOELD IN ARTIKEL 9, LID 3, EN ARTIKEL 10, LID 3 Rapportage van uitgesplitste gegevens over interventies 1. Bij de rapportage van gegevens voor monitoring- en evaluatiedoeleinden over interventies als bedoeld in artikel 8, punt a), van deze verordening, nemen de lidstaten de in Uitvoeringsverordening (EU) 2021/2290 vastgelegde berekeningsmethoden voor output- en resultaatindicatoren en de volgende regels in acht: a) de waarde van de output van een interventie wordt gerapporteerd onder de relevante monitoringvariabelen van punt 2 van deze bijlage; b) de waarde van de output van een interventie wordt ook gerapporteerd onder de in punt 3 van deze bijlage vermelde resultaatvariabelen voor de door de lidstaten in hun strategisch GLB-plan geselecteerde resultaatindicatoren van bijlage I bij Verordening (EU) 2021/2115 (“relevante resultaatindicatoren”); c) de waarde van de output die bijdraagt aan de berekening van de teller van de resultaatindicatoren, wordt volledig gerapporteerd vanaf de eerste betaling (met uitzondering van de in artikel 32, lid 4, punt a), artikel 32, lid 5, en artikel 44, lid 3, van Verordening (EU) 2021/2116 bedoelde voorschotten). 2. De lidstaten verstrekken de volgende monitoringvariabelen per interventie voor elke begunstigde overeenkomstig de specifieke opzet van de interventies en de interventielogica ervan: a) monitoringvariabelen voor administratieve informatie (M010 tot en met M040) i) M010: code betaalorgaan Dit veld bevat de unieke code van het betaalorgaan. Deze verwijst naar de speciale dienst of instantie van een lidstaat die verantwoordelijk is voor het beheer en de controle van de uitgaven uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo); ii) M020: unieke code van een steunaanvraag of betalingsclaim in het kader van een interventie Dit veld bevat een unieke code per steunaanvraag voor de onder het geïntegreerd systeem vallende interventies en per betalingsclaim voor de overige interventies; iii) M030: unieke identificatiecode van de begunstigde Dit veld bevat de unieke identificatiecode van elke GLB-begunstigde, die op lidstaatniveau aan elke aanvrager wordt toegewezen. De unieke identificatiecode van de begunstigde mag geen persoonsgegevens bevatten. De identificatiecode blijft door de jaren heen ongewijzigd; iv) M040: begrotingscode Dit veld bevat de eerste 25 cijfers van de begrotingscode, bestaande uit de begrotingsnomenclatuur, het interventietype, de sector en subsector, de outputindicator, de interventie, het eenheidsbedrag, de verlaging van de betaling of van het bijdragepercentage en het kalenderjaar; b) monitoringvariabelen voor uitgegeven bedragen (M050 tot en met M070) i) M050: totaal betaald bedrag (EU-middelen) Dit veld bevat het totale bedrag aan ELGF- of Elfpo-steun dat voor de claim in EUR is betaald, naar eenheidsbedrag; ii) M060: totale overheidsuitgaven Dit veld bevat het totale bedrag aan overheidssteun dat voor de claim in EUR is betaald, naar eenheidsbedrag, inclusief de nationale bijdrage en exclusief de in artikel 115, lid 5, van Verordening (EU) 2021/2115 bedoelde aanvullende nationale financiering (“aanvullende nationale financiering”); iii) M070: totale aanvullende nationale financiering Dit veld bevat het totale bedrag aan aanvullende nationale financiering dat voor de claim in EUR is betaald. De in punten i), ii) en iii) bedoelde uitgegeven bedragen worden gerapporteerd in EUR vóór de toepassing van sancties; c) monitoringvariabelen voor het subsidiabele en geconstateerde areaal (M080 tot en met M095) i) M080: aantal hectaren subsidiabel areaal dat is geconstateerd vóór toepassing van de limieten, met uitzondering van bosbouwareaal Dit veld bevat het volledige subsidiabele areaal (met uitzondering van bosbouwareaal) dat is geconstateerd na controles en vóór de toepassing van betalingsrechten of maximumdrempels; ii) M085: aantal hectaren subsidiabel bosbouwareaal dat is geconstateerd vóór toepassing van de limieten Dit veld bevat het volledige subsidiabele bosbouwareaal dat is geconstateerd na controles en vóór de toepassing van betalingsrechten of maximumdrempels; iii) M090: aantal hectaren subsidiabel areaal met uitzondering van bosbouwareaal Dit veld bevat voor op basis van hectaren betaalde interventies het volledige subsidiabele areaal (met uitzondering van bosbouwareaal) dat is geconstateerd na controles en na de toepassing van betalingsrechten of maximumdrempels. Hebben de interventies betrekking op grond en berusten de betalingen op andere eenheden dan hectaren, dan wordt het aantal hectaren (met uitzondering van bosbouwareaal) opgegeven dat met de interventies wordt ondersteund; iv) M095: aantal hectaren subsidiabel bosbouwareaal dat is geconstateerd na toepassing van de limieten Dit veld bevat het volledige subsidiabele bosbouwareaal dat is geconstateerd na controles en na de toepassing van betalingsrechten of maximumdrempels. Berusten de betalingen in het kader van de bosbouwinterventies op andere eenheden dan hectaren, dan wordt het aantal hectaren opgegeven dat met de interventies wordt ondersteund. De outputwaarden van i) tot en met iv) worden altijd volledig gerapporteerd. Bij de interventies die onder het geïntegreerd systeem vallen, worden de outputs in jaar N volledig gerapporteerd voor interventies waarvoor in jaar N-2 een claim is ingediend; d) monitoringvariabelen voor eenheden waarvoor betalingen zijn gedaan (M100 tot en met M160) i) M100: aantal hectaren subsidiabel areaal waarvoor betalingen zijn gedaan Dit veld bevat het areaal waarvoor betalingen zijn gedaan, ongeacht de aard van het areaal (d.w.z. al dan niet bosbouwareaal); ii) M110: aantal dieren, in stuks, waarvoor betalingen zijn gedaan iii) M120: aantal grootvee-eenheden waarvoor betalingen zijn gedaan iv) M130: aantal verrichtingen waarvoor betalingen zijn gedaan Dit veld bevat het aantal in het kader van het GLB gesteunde verrichtingen in de zin van artikel 3, punt 4), van Verordening (EU) 2021/2115. Het gaat om de per verrichting betaalde interventies; v) M140: aantal gesteunde landbouwbedrijven Dit veld bevat het aantal landbouwbedrijven dat de desbetreffende GLB-steun ontvangt in de vorm van een vast bedrag; vi) M150: aantal onderlinge fondsen waarvoor betalingen zijn gedaan Dit veld bevat informatie over het aantal onderlinge fondsen in de zin van artikel 3, punt 11), van Verordening (EU) 2021/2115 dat wordt gefinancierd met de in artikel 76 van die verordening bedoelde steun voor risicobeheer; vii) M160: aantal andere eenheden waarvoor betalingen zijn gedaan — meeteenheid viii) M161: aantal andere eenheden waarvoor betalingen zijn gedaan — gegenereerde output De velden in punten vii) en viii) bevatten informatie over de outputs van interventies die berusten op onder andere dan de in punten i) tot en met vi) vermelde meeteenheden. Voor elke andere eenheid waarvoor betalingen zijn gedaan, rapporteren de lidstaten in twee afzonderlijke velden de meeteenheid (M160) en de gegenereerde output (M161). De outputwaarden van de eenheden waarvoor betalingen zijn gedaan na controles en na toepassing van de maximumdrempels als bedoeld in de punten i) tot en met viii), worden gerapporteerd als aandeel van de daadwerkelijk betaalde uitgaven in de totale uitgaven die voor die output in het betrokken landbouwbegrotingsjaar zijn vastgelegd. In het landbouwbegrotingsjaar waarin de eindbetaling is gedaan, is de waarde van de output gelijk aan het saldo; e) monitoringvariabelen die aangeven of aan een voorwaarde is voldaan (M170 tot en met M210) i) M170: investeringen die leiden tot een nettotoename van het geïrrigeerd areaal Dit veld geeft aan of de interventie betrekking heeft op een investering die resulteert in een nettotoename van het geïrrigeerd areaal (met inbegrip van investeringen in nieuwe irrigatie-installaties of -infrastructuur en de aanleg of uitbreiding van een reservoir) uit hoofde van artikel 74, leden 6 en 7, van Verordening (EU) 2021/2115; ii) M180: investeringen die leiden tot een verbetering van bestaande irrigatie-installaties Dit veld geeft aan of de interventie betrekking heeft op de verbetering van bestaande irrigatie-installaties of irrigatie-infrastructuuronderdelen uit hoofde van artikel 74, lid 4, van Verordening (EU) 2021/2115; iii) M190: investeringen in het gebruik van teruggewonnen water Dit veld geeft aan of de interventie betrekking heeft op investeringen in het gebruik van teruggewonnen water als alternatieve watervoorziening uit hoofde van artikel 74, lid 5, van Verordening (EU) 2021/2115; iv) M200: investeringen in breedband Dit veld geeft aan of de interventie bedoeld was om de toegang tot breedband te verbeteren; v) M210: investeringen in biomethaan Dit veld geeft aan of de interventie betrekking heeft op geïnstalleerde productiecapaciteit voor biomethaan. 3. De lidstaten geven de bijdrage van de outputwaarden aan de teller van de relevante resultaatindicatoren van bijlage I bij Verordening (EU) 2021/2115 aan met de volgende resultaatvariabelen: a) de resultaatvariabelen R001, R002, R003, R004, R005, R009, R010, R012, R013, R014, R015, R016, R017, R018, R019, R020, R021, R022, R023, R024, R025, R026, R027, R028, R029, R030, R031, R032, R033, R034, R035, R036, R037, R038, R039, R040, R041, R042, R043 en R044, die corresponderen met respectievelijk de resultaatindicatoren R.1, R.2, R.3, R4, R.5, R.9, R.10, R.12, R.13, R.14, R.15, R.16, R.17, R.18, R.19, R.20, R.21, R.22, R.23, R.24, R.25, R.26, R.27, R.28, R.29, R.30, R.31, R.32, R.33, R.34, R.35, R.36, R.37, R.38, R.39, R.40, R.41, R.42, R.43 en R.44. Deze velden bevatten de waarde van de volledige outputs van een verrichting voor de berekening van de specifieke resultaatindicatoren; b) voor resultaatvariabele R017, die bijdraagt aan resultaatindicator R.17 (Bebost land), rapporteren de lidstaten de uitsplitsing voor de berekening van de resultaatindicator als volgt: i) R117: bebost gebied ii) R217: hersteld gebied iii) R317: agrobosbouwgebied iv) R417: beplante beboste landschapselementen De velden in punten i), ii) en iii) bevatten het gesubsidieerde areaal, terwijl veld R417 het geraamde areaal bevat dat daadwerkelijk met beboste landschapselementen is beplant; c) voor resultaatvariabele R043, die bijdraagt aan resultaatindicator R.43 (Beperking van het gebruik van antimicrobiële middelen), rapporteren de lidstaten de uitsplitsing voor de berekening van de resultaatindicator naar soort als volgt: i) R143: aantal grootvee-eenheden — varkens ii) R243: aantal grootvee-eenheden — runderen iii) R343: aantal grootvee-eenheden — pluimvee iv) R443: aantal grootvee-eenheden — schapen en geiten v) R543: aantal overige grootvee-eenheden d) voor resultaatvariabele R044, die bijdraagt aan resultaatindicator R.44 (Een beter dierenwelzijn), rapporteren de lidstaten de uitsplitsing voor de berekening van de resultaatindicator naar soort als volgt: i) R144: aantal grootvee-eenheden — varkens ii) R244: aantal grootvee-eenheden — runderen iii) R344: aantal grootvee-eenheden — pluimvee iv) R444: aantal grootvee-eenheden — schapen en geiten v) R544: aantal overige grootvee-eenheden Rapportage van gegevens over begunstigden 4. De lidstaten verstrekken de volgende begunstigdenvariabelen overeenkomstig de specifieke opzet van de interventies en de interventielogica ervan: a) B010: unieke ID van de begunstigde Dit veld bevat dezelfde unieke identificatiecode als die welke wordt gebruikt voor de gegevens over interventies in monitoringvariabele M030 als bedoeld in punt 2, a), iii), van deze bijlage; b) B020: geslacht Dit veld bevat informatie over het geslacht van de begunstigde. Indien de begunstigde een groep natuurlijke personen, een rechtspersoon of een groep rechtspersonen is, moet het geslacht van de hoofdbedrijfsleider(s) van het landbouwbedrijf worden opgegeven. Onder hoofdbedrijfsleider wordt verstaan de persoon die de beslissingsbevoegdheid uitoefent voor de landbouwactiviteiten van het landbouwbedrijf en die de voordelen geniet en financiële risico’s draagt voor die activiteiten. De lidstaten kunnen aanvullende toelichtende gegevens verstrekken over het aandeel van de managementverantwoordelijkheden naar gender; c) B030: jonge landbouwer Dit veld geeft aan of de begunstigde een jonge landbouwer is, d.w.z. een landbouwer die de leeftijdsgrens die de lidstaten op grond van artikel 4, lid 6, van Verordening (EU) 2021/2115 in hun strategisch GLB-plan hebben gesteld, nog niet is gepasseerd. De lidstaten verstrekken deze informatie voor alle begunstigden die een natuurlijke persoon zijn. Voor groepen natuurlijke personen of rechtspersonen wordt de informatie alleen verstrekt voor de begunstigden aan wie steun voor generatievernieuwing is verleend in het kader van artikel 30, artikel 75, lid 2, punt a), en artikel 77 van Verordening (EU) 2021/2115; d) B040: geografische locatie — gemeente Dit veld bevat de LBE-code (LBE: lokale bestuurlijke eenheid) van de gemeente waar het areaal van de begunstigde geheel of voor het grootste gedeelte is gelegen of waar het hoofdgebouw van het bedrijf is gelegen; e) B050: gebied met natuurlijke of andere specifieke beperkingen Dit veld geeft aan of het bedrijf gelegen is in een gebied met natuurlijke of andere specifieke beperkingen als bedoeld in artikel 71 van Verordening (EU) 2021/2115. Het bedrijf wordt aangemerkt als zijnde gelegen in een gebied met natuurlijke of andere specifieke beperkingen wanneer het areaal van de begunstigde geheel of voor het grootste gedeelte gelegen is in een gebied met natuurlijke of andere specifieke beperkingen of wanneer het hoofdgebouw van het bedrijf daar gelegen is. Wanneer aan een begunstigde steun wordt verleend in het kader van artikel 71 van die verordening, wordt het bedrijf van de persoon in kwestie aangemerkt als zijnde gelegen in een gebied met natuurlijke of andere specifieke beperkingen; f) B060: nitraatgevoelige zone Dit veld geeft aan of het bedrijf gelegen is in een zone die in het kader van Richtlijn 91/676/EEG van de Raad ( 1 ) is aangewezen als nitraatgevoelig. Een bedrijf wordt aangemerkt als zijnde gelegen in een nitraatgevoelige zone wanneer het areaal van de begunstigde geheel of voor het grootste gedeelte gelegen is in een nitraatgevoelige zone of wanneer het hoofdgebouw van het bedrijf daar gelegen is; g) B070: kenmerken van de ligging van een landbouwbedrijf in een stroomgebiedsbeheersplan Het veld geeft aan of het bedrijf gelegen is in een gebied dat is opgenomen in een stroomgebiedsbeheersplan als bedoeld in artikel 72, lid 3, punt c), van Verordening (EU) 2021/2115. Een bedrijf wordt aangemerkt als zijnde gelegen in een in een stroomgebiedsbeheersplan opgenomen gebied wanneer het areaal van de begunstigde geheel of voor het grootste gedeelte gelegen is in een in een stroomgebiedsbeheersplan opgenomen gebied of wanneer het hoofdgebouw van het bedrijf daar gelegen is; h) B080: Natura 2000-gebied Het veld geeft aan of het bedrijf gelegen is in een Natura 2000-gebied als bedoeld in artikel 72, lid 3, punt a), van Verordening (EU) 2021/2115. Een bedrijf wordt aangemerkt als zijnde gelegen in een Natura 2000-gebied wanneer het areaal van de begunstigde geheel of voor het grootste gedeelte gelegen is in een Natura 2000-gebied of wanneer het hoofdgebouw van het bedrijf daar gelegen is. De lidstaten kunnen aanvullende toelichtende gegevens verstrekken over het aandeel van het in een Natura 2000-gebied gelegen bedrijfsareaal; i) B090: biologisch landbouwbedrijf Het veld geeft aan of het bedrijf biologisch is in de zin van Verordening (EU) 2018/848 van het Europees Parlement en de Raad ( 2 ) , gedeeltelijk biologisch is of niet biologisch is. Het bedrijf wordt als biologisch aangemerkt wanneer het areaal van de begunstigde geheel of voor het grootste deel (> 50 % van het totale areaal) biologisch is, en wordt als gedeeltelijk biologisch aangemerkt wanneer slechts een kleiner gedeelte van het areaal van de begunstigde (< 50 % van het totale areaal) biologisch is; j) B100: aangegeven aantal hectaren bouwland Dit veld bevat het totale aantal hectaren bouwland zoals door de lidstaten in hun strategisch GLB-plan gedefinieerd op grond van artikel 4, lid 3, punt a), van Verordening (EU) 2021/2115; k) B110: aangegeven aantal hectaren blijvend grasland Dit veld bevat het totale aantal hectaren blijvend grasland zoals door de lidstaten in hun strategisch GLB-plan gedefinieerd op grond van artikel 4, lid 3, punt c), van Verordening (EU) 2021/2115; l) B120: aangegeven aantal hectaren blijvende teelten Dit veld bevat het totale aantal hectaren met blijvende teelten zoals door de lidstaten in hun strategisch GLB-plan gedefinieerd op grond van artikel 4, lid 3, punt b), van Verordening (EU) 2021/2115; m) B130: aantal hectaren andere arealen dat in aanmerking komt voor rechtstreekse betalingen Dit veld bevat het totale aantal hectaren waarop geen landbouw wordt bedreven, maar dat op grond van artikel 4, lid 4, punt c), van Verordening (EU) 2021/2115 toch in aanmerking komt voor rechtstreekse betalingen; n) B141: GLMC 2 — aantal hectaren wetland en veengebied — blijvend grasland Dit veld bevat het totale aantal hectaren blijvend grasland in wetlands en veengebieden die onder GLMC 2 van bijlage III bij Verordening (EU) 2021/2115 vallen; o) B142: GLMC 2 — aantal hectaren wetland en veengebied — bouwland Dit veld bevat het totale aantal hectaren bouwland in wetlands en veengebieden die onder GLMC 2 vallen; p) B143: GLMC 2 — aantal hectaren wetland en veengebied — blijvende teelten Dit veld bevat het totale aantal hectaren met blijvende teelten in wetlands en veengebieden die onder GLMC 2 vallen; q) B150: GLMC 8 — aantal hectaren waarmee wordt voldaan aan het minimumaandeel bouwland dat voor niet-productieve gebieden en elementen is bestemd Dit veld bevat het totale aantal hectaren — vóór mogelijke wegingsfactoren — waarmee wordt voldaan aan het minimumaandeel bouwland dat voor niet-productieve gebieden en elementen is bestemd in het kader van GLMC 8 van bijlage III bij Verordening (EU) 2021/2115. De lidstaten splitsen deze begunstigdenvariabele als volgt uit: i) B151: GLMC 8 — aantal hectaren braakliggend land ii) B152: GLMC 8 — aantal hectaren hagen, afzonderlijke bomen of groepen bomen, bomenrijen iii) B153: GLMC 8 — aantal hectaren akkerranden, stukjes grond of bufferstroken iv) B154: GLMC 8 — aantal hectaren sloten en waterlopen v) B155: GLMC 8 — aantal hectaren kleine plassen en kleine wetlands vi) B156: GLMC 8 — aantal hectaren stapelmuurtjes vii) B157: GLMC 8 — aantal hectaren steengraven viii) B158: GLMC 8 — aantal hectaren terrassen ix) B159: GLMC 8 — aantal hectaren cultuurelementen x) B160: GLMC 8 — aantal hectaren andere niet-productieve arealen en elementen xi) B161: GLMC 8 — aantal hectaren vanggewassen geteeld zonder gebruikmaking van gewasbeschermingsmiddelen xii) B162: GLMC 8 — aantal hectaren stikstofbindende gewassen geteeld zonder gebruikmaking van gewasbeschermingsmiddelen r) B170: GLMC 9 — aantal hectaren waarop het verbod op het omzetten en ploegen van toepassing is Dit veld bevat het aantal hectaren dat in het kader van GLMC 9 van bijlage III bij Verordening (EU) 2021/2115 is onderworpen aan het verbod op het omzetten of ploegen van blijvend grasland dat is aangewezen als ecologisch kwetsbaar blijvend grasland in Natura 2000-gebieden. De lidstaten verstrekken de volgende informatie: i) B171: GLMC 9 — aantal hectaren blijvend grasland in Natura 2000-gebieden ii) B172: GLMC 9 — door landbouwers aangegeven aantal hectaren dat is aangewezen als ecologisch kwetsbaar blijvend grasland in Natura 2000-gebieden dat in het kader van GLMC 9 wordt beschermd s) B180: door landbouwers aangegeven aantal hectaren dat is aangewezen als ecologisch kwetsbaar blijvend grasland buiten Natura 2000-gebieden dat in het kader van de GLMC’s wordt beschermd, indien van toepassing. ( 1 ) Richtlijn 91/676/EEG van de Raad van 12 december 1991 inzake de bescherming van water tegen verontreiniging door nitraten uit agrarische bronnen ( PB L 375 van 31.12.1991, blz. 1 ). ( 2 ) Verordening (EU) 2018/848 van het Europees Parlement en de Raad van 30 mei 2018 inzake de biologische productie en de etikettering van biologische producten en tot intrekking van Verordening (EG) nr. 834/2007 van de Raad ( PB L 150 van 14.6.2018, blz. 1 ). BIJLAGE V REGELS VOOR GEGEVENS OVER INTERVENTIES IN BEPAALDE SECTOREN ALS BEDOELD IN ARTIKEL 12, LID 2 Administratieve informatie en informatie per sector Voor interventies in bepaalde sectoren als bedoeld in titel III, hoofdstuk III, van Verordening (EU) 2021/2115, verstrekken de lidstaten administratieve informatie en informatie per sector via de volgende formulieren: 1. Formulier A.1. Dit formulier betreft de sector groenten en fruit, de bijenteeltsector, de wijnsector, de hopsector, de sector olijfolie en tafelolijven, en de overige sectoren als bedoeld in respectievelijk de punten a) tot en met f) van artikel 42 van Verordening (EU) 2021/2115, waarvoor de lidstaten jaarlijks de verwijzingen (hyperlinks) naar de nationale wetgeving moeten geven die zij in het voorgaande kalenderjaar hebben aangenomen in het kader van de uitvoering van sectorale interventies. 2. Formulier A.2. Dit formulier betreft de sector groenten en fruit, de hopsector, de sector olijfolie en tafelolijven, en de overige sectoren. De lidstaten verstrekken jaarlijks de volgende marktinformatie: a) lijst van transnationale producentenorganisaties (TPO’s) en transnationale unies van producentenorganisaties (TUPO’s) met hoofdkantoor in de lidstaat; b) bedrag van de goedgekeurde actiefondsen naar producentenorganisaties (PO’s), unies van producentenorganisaties (UPO’s), TPO’s en TUPO’s. Het bedrag wordt als volgt uitgesplitst: i) totaal bedrag; ii) bedrag van de financiële bijdrage van de organisatie; iii) bedrag van de financiële steun van de Unie; c) bedrag van het definitieve actiefonds naar PO’s, UPO’s, TPO’s en TUPO’s. Het bedrag wordt als volgt uitgesplitst: i) totaalbedrag; ii) bedrag van de financiële bijdrage van de organisatie; iii) bedrag van de financiële steun van de Unie. De in de punten a) en c) bedoelde informatie heeft betrekking op het voorgaande kalenderjaar. De in punt b) bedoelde informatie heeft betrekking op het lopende kalenderjaar. 3. Formulier A.3. Dit formulier betreft de sector groenten en fruit, waarvoor de lidstaten jaarlijks de marktinformatie over de nationale financiële steun aan PO’s voor het voorgaande kalenderjaar als volgt moeten verstrekken: a) daadwerkelijk betaald bedrag (in EUR of in de nationale valuta); b) lijst van de begunstigde regio’s. 4. Formulier A.4. Dit formulier betreft de informatie die de lidstaten jaarlijks over de bijenteeltsector moeten verstrekken: totaal aantal bijenkasten dat tussen 1 september en 31 december op het grondgebied van de lidstaten klaar is om te overwinteren, zoals bepaald volgens een gevestigde betrouwbare methode die in het strategisch GLB-plan is vastgelegd. 5. Formulier A.5. Dit formulier betreft overige marktinformatie die de lidstaten om de twee jaar over de bijenteeltsector moeten verstrekken voor het kalenderjaar dat voorafgaat aan het jaar waarin de informatie wordt verstrekt: a) het aantal bijenhouders; b) het aantal bijenhouders met meer dan 150 bijenkasten; c) het totale aantal bijenkasten van bijenhouders met meer dan 150 bijenkasten; d) het aantal bijenhouders dat lid is van een bijenhoudersvereniging; e) het prijsbereik in EUR voor multiflorale honing op de plaats van productie; f) het prijsbereik in EUR voor multiflorale honing in bulk in de groothandel; g) de geraamde gemiddelde productiekosten in EUR (vast en variabel) per kilogram geproduceerde honing. 6. Formulier A.6. Dit formulier betreft overige marktinformatie die de lidstaten om de twee jaar over de bijenteeltsector moeten verstrekken voor de twee kalenderjaren die voorafgaan aan het jaar waarin de informatie wordt verstrekt: a) de jaarlijkse nationale honingproductie in kilogram; b) de geraamde gemiddelde jaaropbrengst in kilogram honing per bijenkast. 7. Formulier A.7. Dit formulier betreft de overige sectoren waarvoor de lidstaten jaarlijks de volgende marktinformatie over het voorgaande kalenderjaar moeten verstrekken: a) voor akkerbouwsectoren: totaal areaal (in hectare) en/of volume (in ton) voor PO’s, UPO’s, TPO’s en TUPO’s; b) voor veehouderijsectoren: totaal aantal dieren en/of volume (in ton) voor PO’s, UPO’s, TPO’s en TUPO’s. Informatie over de uitgaven Voor interventies in bepaalde sectoren als bedoeld in titel III, hoofdstuk III, van Verordening (EU) 2021/2115, verstrekken de lidstaten informatie over de uitgaven via de volgende formulieren: 8. Formulier B.1. Dit formulier betreft de sector groenten en fruit, de hopsector, de sector olijfolie en tafelolijven, en de overige sectoren als bedoeld in artikel 42, punten a), d), e) en f), van Verordening (EU) 2021/2115, waarvoor de lidstaten jaarlijks de volgende informatie over het voorgaande landbouwbegrotingsjaar moeten verstrekken, uitgesplitst naar sector: a) uitgaven (in EUR of in de nationale valuta) van PO’s, UPO’s, TPO’s en TUPO’s per interventie en per doelstelling als genoemd in artikel 46, punten a) tot en met k), van die verordening; b) administratieve en personeelskosten (in EUR of in de nationale valuta) van PO’s, UPO’s, TPO’s en TUPO’s; c) voor het uit de markt nemen voor gratis verstrekking of andere bestemmingen, uitgesplitst naar product: i) totaal jaarlijks volume (in ton), als volgt uitgesplitst: 1) gratis verstrekking; 2) compostering; 3) verwerkende industrie; 4) andere bestemming; ii) totale uitgaven (in EUR of in de nationale valuta); iii) bedrag aan financiële steun van de Unie (in EUR of in de nationale valuta); d) totaal areaal (in hectare) per interventie, als volgt uitgesplitst: i) investeringen in irrigatie die leiden tot een nettotoename van het geïrrigeerd areaal; ii) herbeplanting van boomgaarden of olijfgaarden; iii) groen-oogsten; iv) niet-oogsten; v) biologische productie; vi) geïntegreerde productie; vii) verbeterd gebruik en goed beheer van water; viii) verbeterd bodembehoud; ix) aanleg en behoud van habitats die goed zijn voor de biodiversiteit; e) percentages met de investeringen minimaal te behalen waterbesparingen; f) aantal uitgevoerde energieprojecten; g) percentage en volume van het gebruik van teruggewonnen water; h) aantal afzetbevorderings-, communicatie- en marketinginterventies per doelstelling als bedoeld in artikel 46, punten h) en i), van die verordening. 9. Formulier B.2. Dit formulier betreft de bijenteeltsector, waarvoor de lidstaten jaarlijks de totale overheidsuitgaven (in EUR of in de nationale valuta) moeten rapporteren die in het landbouwbegrotingsjaar zijn gedaan, uitgesplitst naar interventie. 10. Formulier B.3. Dit formulier betreft de wijnsector, waarvoor de lidstaten jaarlijks de volgende informatie over het voorgaande landbouwbegrotingsjaar moeten verstrekken: a) voor herstructurering en omschakeling van wijngaarden en voor groen-oogsten: i) financiële steun van de Unie; ii) totale uitgaven van de begunstigden; iii) aantal begunstigden; iv) aantal verrichtingen; b) voor bedrijfsinvesteringen, bedrijfsinvesteringen in convergentieregio’s, bedrijfsinvesteringen in andere regio’s dan convergentieregio’s, bedrijfsinvesteringen in de ultraperifere gebieden en bedrijfsinvesteringen op de kleinere eilanden in de Egeïsche Zee: i) financiële steun van de Unie (in EUR of in de nationale valuta); ii) totale uitgaven (in EUR of in de nationale valuta) van de begunstigden; iii) aantal begunstigden; c) voor oogstverzekering: i) financiële steun van de Unie (in EUR of in de nationale valuta); ii) totale uitgaven (in EUR of in de nationale valuta) van de begunstigden; iii) aantal begunstigden; iv) aantal gefinancierde verzekeringspolissen; d) voor innovatie: i) financiële steun van de Unie (in EUR of in de nationale valuta); ii) totale uitgaven (in EUR of in de nationale valuta) van de begunstigden; iii) aantal begunstigden; e) voor distillatie van bijproducten: i) financiële steun van de Unie (in EUR of in de nationale valuta); ii) aantal begunstigden (distilleerderijen); iii) moer (maximaal steunpeil); iv) draf (maximaal steunpeil); v) hoeveelheid gedistilleerde moer; vi) hoeveelheid gedistilleerde draf; vii) miljoen hectoliter verkregen alcohol; f) voor acties in de wijnsector van unies van producentenorganisaties die door de lidstaten zijn erkend overeenkomstig Verordening (EU) nr. 1308/2013 van het Europees Parlement en de Raad ( 1 ) , met als doel de reputatie van wijngaarden in de Unie te verbeteren door het wijntoerisme in de productiegebieden te bevorderen: i) financiële steun van de Unie (in EUR of in de nationale valuta); ii) totale uitgaven (in EUR of in de nationale valuta) van de begunstigden; iii) aantal begunstigden; iv) aantal verrichtingen; g) voor acties in de wijnsector van unies van producentenorganisaties die door de lidstaten zijn erkend overeenkomstig Verordening (EU) nr. 1308/2013, met als doel de marktkennis te verbeteren: i) financiële steun van de Unie (in EUR of in de nationale valuta); ii) totale uitgaven (in EUR of in de nationale valuta) van de begunstigden; iii) aantal begunstigden; iv) aantal verrichtingen; h) voor voorlichting in de lidstaten en voor afzetbevordering en communicatie in derde landen: i) aantal begunstigden; ii) aantal verrichtingen; iii) per voorlichtings- of afzetbevorderingsactie: 1) begunstigden; 2) subsidiabele maatregel; 3) omschrijving; 4) doelmarkt; 5) periode; 6) totale uitgaven (in EUR of in de nationale valuta), waarvan: — financiële steun van de Unie in het kader van sectorale interventies; — financiële steun van de Unie in het kader van andere ondersteuning; — staatssteun; — uitgaven van de begunstigden. ( 1 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 ). BIJLAGE VI REGELS VOOR GEGEVENS OVER OPERATIONELE GROEPEN IN HET KADER VAN HET EUROPEES INNOVATIEPARTNERSCHAP VOOR PRODUCTIVITEIT EN DUURZAAMHEID IN DE LANDBOUW (EIP) ALS BEDOELD IN ARTIKEL 13, LID 2 Verplichte gegevens 1. De lidstaten verstrekken de volgende verplichte gegevens over operationele groepen in het kader van het EIP: a) titel van het project: korte titel van het project in de moedertaal; b) titel van het project in het Engels: korte titel van het project in het Engels; c) redacteur van de tekst: naam van de persoon of instantie die verantwoordelijk is voor het opstellen van de informatie in het elektronisch systeem voor de beveiligde uitwisseling van informatie, hierna “SFC2021” genoemd; d) projectcoördinator: naam, adres, e-mail en telefoon van de persoon die verantwoordelijk is voor het projectbeheer overeenkomstig de samenwerkingsovereenkomst of projectbeschrijving; e) projectpartner(s): naam, adres, e-mail, telefoon en soort partner(s); f) “praktijksamenvatting” in de moedertaal met: i) de projectdoelstelling met een beschrijving van de problemen en/of kansen waarop het project zich richt; ii) een korte samenvatting van de bevindingen (verwacht of definitief). Deze samenvatting moet gemakkelijk te begrijpen zijn en gericht zijn op praktijkmensen en eindgebruikers van projectresultaten en moet ten minste de volgende informatie bevatten: 1) voornaamste bevindingen van het project (verwacht of definitief); 2) de voornaamste praktische aanbeveling(en); g) “praktijksamenvatting” in het Engels: een vertaling van de “praktijksamenvatting” in het Engels; h) categorie trefwoorden: trefwoorden van het project die zijn geselecteerd uit een vooraf opgestelde lijst van categorieën, zoals vermeld in SFC2021; i) projectstatus: status van het project: lopend (na selectie) of voltooid; j) aanvullende financieringsbron(nen): bron van aanvullende financiering naast de GLB-steun voor het EIP, zoals Horizon 2020, vastgesteld bij Verordening (EU) nr. 1291/2013 van het Europees Parlement en de Raad ( 1 ) , indien van toepassing; k) projectperiode: start- en einddatum van het project; l) geografische locatie: NUTS 3-regio waar de voornaamste projectactiviteiten plaatsvinden; m) projectbijdrage aan de specifieke doelstellingen van het GLB: de in artikel 6 van Verordening (EU) 2021/2115 genoemde specifieke GLB-doelstelling(en) waaraan het project bijdraagt; n) grensoverschrijdende/transnationale operationele groepen: i) of het project grensoverschrijdend en/of transnationaal is; ii) welke lidstaat/regio het project coördineert en in SFC2021 invoert; iii) welke lidstaat (lidstaten)/regio (regio’s) deel uitmaakt (uitmaken) van het project (NUTS 3-code); iv) budget per lidstaat/regio die deel uitmaakt van het project, in overheidsuitgaven, waarbij alle bijdragen bij elkaar worden opgeteld (Elfpo, nationale medefinanciering en aanvullende nationale financiering, indien van toepassing); o) eindrapport: een uitvoerige beschrijving van de projectresultaten na afloop van het project; p) totaal budget: totale projectbijdragen (Elfpo, nationale medefinanciering en aanvullende nationale financiering, indien van toepassing); q) bijdrage van het project aan de strategieën van de Unie: de doelstelling(en) van de Europese Green Deal, de “van boer tot bord”-strategie ( 2 ) , de EU-biodiversiteitsstrategie ( 3 ) , de bosbouwstrategie ( 4 ) en de EU-koolstofverwijderingsstrategie ( 5 ) waaraan het project bijdraagt, te kiezen uit de volgende lijst: i) bereiken van klimaatneutraliteit; ii) terugdringing van het algehele gebruik en risico van chemische pesticiden; iii) bevordering van biologische landbouw en/of biologische aquacultuur; iv) terugdringing van het gebruik van antimicrobiële stoffen bij landbouwhuisdieren en in de aquacultuur; v) terugdringing van nutriëntenverliezen en van het gebruik van meststoffen, met behoud van de vruchtbaarheid van de bodem; vi) verbetering van het beheer van natuurlijke hulpbronnen in de landbouw, zoals water, grond en lucht; vii) bescherming en/of herstel van de biodiversiteit en ecosysteemdiensten in landbouw- en bossystemen; viii) op landbouwareaal weer ruimte geven aan diversiteitsrijke landschapselementen; ix) bevordering van de toegang tot snel breedbandinternet in plattelandsgebieden; x) verbetering van dierenwelzijn; xi) bevordering van biodiversiteitsvriendelijke bebossing en herbebossing. Aanbevolen gegevens 2. De lidstaten worden sterk aangemoedigd om de volgende aanbevolen gegevens over operationele groepen in het kader van het EIP te verstrekken: a) audiovisueel materiaal: projectmateriaal dat is ontwikkeld voor praktijkmensen en eindgebruikers, of projectresultaten (zoals video’s, foto’s, podcasts enz.); b) website van het project: URL van de website(s); c) andere website(s): URL van de website(s), waar ook na afloop van het project informatie over de projectresultaten te vinden is; d) beschrijving van de projectactiviteiten in de moedertaal: korte samenvatting van de voornaamste projectactiviteiten; e) beschrijving van de projectactiviteiten in het Engels: korte samenvatting van de voornaamste projectactiviteiten. Facultatieve gegevens 3. De lidstaten kunnen de volgende facultatieve gegevens over operationele groepen in het kader van het EIP verstrekken: a) extra velden voor aanvullende praktijksamenvattingen in de moedertaal; b) extra velden voor aanvullende praktijksamenvattingen in het Engels; c) beschrijving van de achtergrond van het project; vrije tekst met een beschrijving van de sturende factoren die ten grondslag liggen aan het project, zoals wetgeving, markten en dergelijke; d) aanvullende informatie over het project: vrije tekst met nadere informatie die vereist is op grond van bepaalde richtsnoeren op nationaal/regionaal niveau, bijvoorbeeld voor monitoringdoeleinden; e) aanvullende opmerkingen: vrije tekst met een overzicht van de factoren die de uitvoering van het project mogelijk maakten of in de weg stonden, suggesties voor toekomstige acties/operationele groepen/onderzoeken, mededelingen aan consumenten enz. ( 1 ) Verordening (EU) nr. 1291/2013 van het Europees Parlement en de Raad van 11 december 2013 tot vaststelling van Horizon 2020 — het kaderprogramma voor onderzoek en innovatie (2014-2020) en tot intrekking van Besluit nr. 1982/2006/EG ( PB L 347 van 20.12.2013, blz. 104 ). ( 2 ) Mededeling van de Commissie van 20 mei 2020 — Een “van boer tot bord”-strategie voor een eerlijk, gezond en milieuvriendelijk voedselsysteem”. ( 3 ) Mededeling van de Commissie van 20 mei 2020 — EU-biodiversiteitsstrategie voor 2030: De natuur terug in ons leven brengen. ( 4 ) Mededeling van de Commissie van 16 juli 2021 — Nieuwe EU-bosstrategie voor 2030. ( 5 ) Mededeling van de Commissie van 15 december 2021 — Duurzame koolstofcycli. BIJLAGE VII REGELS VOOR GEGEVENS OVER LAG’S EN HUN ACTIVITEITEN VOOR LEADER ALS BEDOELD IN ARTIKEL 14, LID 2 Gegevens over LAG’s 1. De lidstaten rapporteren uiterlijk op 30 april van jaar N voor elke afzonderlijke, uiterlijk op 31 december van jaar N-1 geselecteerde LAG de variabelen in punten a) tot en met g). De gegevens hebben betrekking op de situatie van de LAG op het moment van selectie en worden slechts eenmaal verstrekt. a) L100: identificatie van de LAG (ID) Dit veld bevat de unieke code van elke LAG; b) L200: naam van de LAG Dit veld bevat informatie over de naam van de plaatselijke (lokale) actiegroep (LAG); c) L300: gemeentecodes Dit veld bevat een lijst met de LBE-code (LBE: lokale bestuurlijke eenheid) van de gemeenten in het LAG-gebied. Er kunnen meerdere codes worden geselecteerd; d) L400: totale bevolking Dit veld bevat informatie over de bevolking in het LAG-gebied. Deze variabele wordt berekend aan de hand van de in punt 8, j), van de bijlage bij Uitvoeringsverordening (EU) 2021/2290 beschreven berekeningsmethode voor resultaatindicator R.38 inzake de dekking van Leader; e) L500: steun aan een LAG uit meer dan één fonds uit hoofde van artikel 31, lid 3, van Verordening (EU) 2021/1060. Dit veld geeft aan of de LAG wordt gesteund uit andere fondsen dan het Europees Landbouwfonds voor plattelandsontwikkeling (Elfpo). Als bij L500 “ja” wordt ingevuld, geeft de LAG de volgende variabelen: i) L501: steun uit het Europees Fonds voor regionale ontwikkeling (EFRO): of de LAG steun ontvangt in het kader van het EFRO; ii) L502: steun uit het Europees Sociaal Fonds Plus (ESF+): of de LAG steun ontvangt in het kader van het ESF+; iii) L503: steun uit het Europees Fonds voor maritieme zaken, visserij en aquacultuur (EFMZVA): of de LAG steun ontvangt in het kader van het EFMZVA; iv) L504: andere Europese structuur- en investeringsfondsen (bv. het Fonds voor een rechtvaardige transitie); f) L600: totaal aantal LAG-leden Dit veld bevat informatie over het totale aantal leden van LAG’s in de zin van artikel 31, lid 2, punt b), van Verordening (EU) 2021/1060. De lidstaten splitsen het aantal LAG-leden als volgt uit naar soort organisatie: i) L601: aantal LAG-leden dat de overheid vertegenwoordigt; ii) L602: aantal LAG-leden dat private lokale economische belangen behartigt (bv. economische organisaties, lokale bedrijven enz.); iii) L603: aantal LAG-leden dat sociale lokale belangen behartigt (bv. niet-gouvernementele organisaties, lokale verenigingen enz.); iv) L604: aantal LAG-leden dat onder een andere dan in de punten i), ii) en iii) vermelde categorieën valt; g) L610: totaal aantal LAG-leden in het LAG-besluitvormingsorgaan De lidstaten splitsen het aantal LAG-leden in het LAG-besluitvormingsorgaan als volgt uit naar soort organisatie: i) L611: aantal leden in het LAG-besluitvormingsorgaan dat de overheid vertegenwoordigt; ii) L612: aantal LAG-leden in het LAG-besluitvormingsorgaan dat private lokale economische belangen behartigt (bv. economische organisaties, lokale bedrijven enz.); iii) L613: aantal LAG-leden in het LAG-besluitvormingsorgaan dat sociale lokale belangen behartigt (bv. niet-gouvernementele organisaties, lokale verenigingen enz.); iv) L614: aantal leden in het LAG-besluitvormingsorgaan dat onder een andere dan de in de punten i), ii) en iii) vermelde categorieën valt; Geslacht van leden in het LAG-besluitvormingsorgaan De lidstaten rapporteren het aantal leden in het LAG-besluitvormingsorgaan naar geslacht (L615 tot en met L618). Leeftijd van leden in het LAG-besluitvormingsorgaan De lidstaten splitsen het aantal leden in het LAG-besluitvormingsorgaan als volgt uit naar leeftijd: v) L619: aantal jonge personen in het LAG-besluitvormingsorgaan Dit veld is van toepassing op personen die een bepaalde, door de lidstaten gestelde leeftijdsgrens nog niet zijn gepasseerd; vi) L620: door de lidstaat bepaalde leeftijdsgrens voor variabele in punt v). Gegevens over de LAG-activiteiten 2. De lidstaten rapporteren in 2026 en in 2030 per LAG de lijst van variabelen voor de LAG-activiteiten van a) tot en met d) vanaf de eerste betaling voor een bepaalde concrete actie. De in jaar N verstrekte informatie heeft betrekking op alle concrete acties waarvoor tot 15 oktober van jaar N-1 betalingen zijn gedaan. Deze variabelen betreffen het aantal concrete acties dat is uitgevoerd in het kader van artikel 34, lid 1, punt b), van Verordening (EU) 2021/1060. a) L100: identificatie van de LAG (ID); b) L700: totaal aantal concrete acties van de LAG Dit veld bevat het totale aantal concrete acties van de LAG, zonder dubbeltelling. De lidstaten splitsen het aantal concrete acties als volgt uit naar soort promotor: i) L701: aantal concrete acties van particulieren of bedrijven; ii) L702: aantal concrete acties van overheden; iii) L703: aantal concrete acties van behartigers van private economische lokale belangen (bv. bedrijfsverenigingen, kamer van koophandel enz.); iv) L704: aantal concrete acties van behartigers van sociale lokale belangen (bv. niet-gouvernementele organisaties, lokale verenigingen enz.); v) L705: aantal concrete acties van onderzoeksorganisaties; vi) L706: aantal door verschillende soorten promotoren gezamenlijk uitgevoerde concrete acties; vii) L707: aantal concrete acties van promotoren die onder een andere dan de in de punten i) tot en met vi) vermelde categorieën vallen. De lidstaten rapporteren het aantal concrete interregionale of transnationale samenwerkingsacties als volgt: viii) L708: aantal interregionale samenwerkingsprojecten van de LAG; ix) L709: aantal transnationale samenwerkingsprojecten van de LAG; c) L710: aantal concrete acties dat in de lokale context innovatief is De lidstaten rapporteren concrete acties die in de lokale context innovatief zijn, als bedoeld in artikel 31, lid 2, punt d), van Verordening (EU) 2021/1060. De lidstaten, de regionale autoriteiten of de LAG definiëren de term “innovatief in de lokale context”; d) concrete acties naar doelstelling/gebied Dit veld geeft als volgt aan op welke doelstelling(en)/topic(s) een bepaalde concrete actie betrekking heeft: i) L801: aantal concrete acties in verband met kennisoverdracht, met inbegrip van adviesverlening, opleiding en kennisuitwisseling op het gebied van duurzame, economische, sociale, milieu- en klimaatvriendelijke prestaties; ii) L802: aantal concrete acties in verband met producentenorganisaties, lokale markten, korte toeleveringsketens en kwaliteitsregelingen, met inbegrip van investeringssteun, afzetactiviteiten enz.; iii) L803: aantal concrete acties in verband met de productiecapaciteit voor hernieuwbare energie, met inbegrip van biogebaseerde oplossingen; iv) L804: aantal concrete acties dat bijdraagt aan doelstellingen inzake milieuduurzaamheid en matiging van en aanpassing aan klimaatverandering in plattelandsgebieden; v) L805: aantal concrete acties waarmee banen worden geschapen; vi) L806: aantal concrete acties ter ondersteuning van plattelandsbedrijven, met inbegrip van de bio-economie; vii) L807: aantal concrete acties in verband met strategieën voor slimme dorpen; viii) L808: aantal concrete acties ter verbetering van de toegang tot diensten en infrastructuur, met inbegrip van breedband; ix) L809: aantal concrete acties op het gebied van sociale inclusie; x) L810: aantal concrete acties dat onder een andere dan de in de punten i) tot en met ix) vermelde categorieën valt. Gegevens over de financiering van LAG’s 3. De lidstaten rapporteren in 2026 en 2030 de in de punten a), b) en c) vermelde variabelen voor de financiering van LAG’s. De in jaar N verstrekte informatie heeft betrekking op alle concrete acties waarvoor tot 15 oktober van jaar N-1 betalingen zijn gedaan. a) L900: totaal Elfpo-budget van de Unie dat is gepland voor elke vanuit de gemeenschap geleide lokale ontwikkelingsstrategie; b) L910: totaal Elfpo-bedrag dat is vastgelegd voor de uitvoering van de in het kader van de lokale ontwikkelingsstrategie geselecteerde concrete acties, met inbegrip van samenwerkingsactiviteiten en de voorbereiding ervan; c) L920: totaal Elfpo-bedrag dat als bijdrage van de Unie is betaald per lokale ontwikkelingsstrategie. De lidstaten splitsen de uit het Elfpo betaalde bijdrage van de Unie als volgt uit naar actie als bedoeld in artikel 34, lid 1, punten a), b) en c), van Verordening (EU) 2021/1060: i) L921: totaal Elfpo-bedrag dat is betaald voor capaciteitsopbouw en voorbereidende acties ter ondersteuning van het ontwerp en de toekomstige uitvoering van de lokale ontwikkelingsstrategie; ii) L922: totaal Elfpo-bedrag dat is betaald voor de uitvoering van de in het kader van de lokale ontwikkelingsstrategie geselecteerde concrete acties, met inbegrip van samenwerkingsactiviteiten en de voorbereiding ervan; iii) L923: totaal Elfpo-bedrag dat is betaald voor het beheer, de monitoring en de evaluatie van de lokale ontwikkelingsstrategie en de dynamisering ervan, met inbegrip van het faciliteren van uitwisselingen tussen belanghebbenden. Bijdrage aan resultaatindicatoren 4. De lidstaten verstrekken in 2026 en 2030, na de keuze van de lokale ontwikkelingsstrategie, per LAG informatie over de bijdrage van die strategie aan alle in hun strategisch GLB-plan geselecteerde relevante resultaatindicatoren van bijlage I bij Verordening (EU) 2021/2115. De in jaar N verstrekte informatie heeft betrekking op alle concrete acties waarvoor tot 15 oktober van jaar N-1 betalingen zijn gedaan.",
  "source": "EUR LEX"
}