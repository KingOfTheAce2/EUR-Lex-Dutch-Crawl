{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0375:NL:HTML\">",
  "content": "EUR-Lex - 31976D0375 - NL Avis juridique important | 31976D0375 76/375/EEG: Beschikking van de Commissie van 3 maart 1976 ter uitvoering van de hervorming van de landbouwstructuur in Frankrijk overeenkomstig titel II van Richtlijn 72/161/EEG (Slechts de tekst in de Franse taal is authentiek) Publicatieblad Nr. L 102 van 15/04/1976 blz. 0023 - 0024 ++++ BESCHIKKING VAN DE COMMISSIE van 3 maart 1976 ter uitvoering van de hervorming van de landbouwstructuur in Frankrijk overeenkomstig titel II van Richtlijn 72/161/EEG ( Slechts de tekst in de Franse taal is authentiek ) ( 76/375/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 1 ) , inzonderheid op artikel 11 , lid 3 , Overwegende dat de Franse Regering overeenkomstig artikel 10 , lid 3 , van Richtlijn 72/161/EEG de onderstaande lijst van de in Frankrijk georganiseerde stages voor scholing en bijscholing van de in de landbouw werkzame personen heeft medegedeeld : a ) stages van 120 uren tot 4-5 maanden voor de bijscholing van personen die reeds een langdurige stage hebben gevolgd of die in schoolverband een landbouwopleiding hebben gekregen waarvoor hun een einddiploma of -getuigschrift is verstrekt , b ) stages van tenminste 200 uren voor personen die om in aanmerking te komen voor bepaalde steunmaatregelen , het bewijs moeten leveren dat zij reeds enige vakbekwaamheid bezitten , c ) stages van 800 tot 1 200 uren op grond waarvan een vakdiploma wordt afgegeven en die ten doel hebben de in de landbouw werkzame personen die geen toereikende basisopleiding hebben gehad , een basisvorming in de landbouw te verschaffen , d ) korte stages van 20 tot 120 uren , waarvan de kosten door de \" Fonds d'assurance formation \"  ( Fondsen voor vakopleidingsverzekering ) worden gedekt ; Overwegende dat de Franse Regering verder de volgende wettelijke en bestuursrechtelijke bepalingen heeft medegedeeld , op grond waarvan de bovengenoemde stages zijn ingericht : - wet nr . 71-575 van 16 juli 1971 houdende organisatie van de voortgezette vakopleiding in het kader van de permanente scholing , - decreet nr . 71-978 van 10 december 1971 inzake de Fondsen voor vakopleidingsverzekering , - decreet nr . 71-980 en nr . 71-981 van 10 december 1971 inzake de financiële steun voor personen die een vakopleiding volgen , - decreet nr . 67-996 van 15 november 1967 inzake de soorten vakopleidingsovereenkomsten , - besluit van 27 april 1973 inzake de toekenning in bepaalde gebieden van een vestigingsuitkering voor jonge landbouwers , alsmede de circulaires van 22 mei 1973 en 30 augustus 1973 ; Overwegende dat de Commissie overeenkomstig artikel 11 , lid 3 , van Richtlijn 72/161/EEG moet bepalen of op grond van de verenigbaarheid van de medegedeelde bepalingen met de genoemde richtlijn en met inachtneming van de doeleinden van genoemde richtlijn , alsmede van het noodzakelijke verband tussen de maatregelen , aan de voorwaarden voor financiële deelneming van de Gemeenschap is voldaan ; Overwegende dat titel II van Richtlijn 72/161/EEG in hoofdzaak ten doel heeft personen die in de landbouw werkzaam zijn en die ten minste 18 jaar oud zijn , de gelegenheid te bieden zich verder in hun vak te bekwamen of nieuwe vakkennis op te doen , zodat zij hun beroep kunnen blijven uitoefenen in een modern landbouwbestel ; Overwegende dat Lid-Staten , om dit te bereiken , krachtens artikel 5 , lid 1 , en artikel 6 , lid 1 , van Richtlijn 72/161/EEG verplicht zijn , buiten de in hun land bestaande normale opleidingen voor de landbouw , maatregelen te treffen , waardoor bedrijfshoofden , landarbeiders en medewerkende gezinsleden een aanvullende opleiding kan worden gegeven , zowel in algemeen als in technisch en economisch opzicht ; Overwegende dat krachtens artikel 12 , lid 2 , derde streepje , van Richtlijn 72/161/EEG , het E.O.G.F.L . , afdeling Oriëntatie , de Lid-Staten 25 % van de in het kader van genoemde acties gedane uitgaven vergoedt , tot maximaal 1 500 rekeneenheden voor iedere in de landbouw werkzame persoon die een volledige scholings - of herscholingscylus heeft gevolgd ; Overwegende dat de hierboven sub a ) tot c ) genoemde stages aan de in titel II van genoemde richtlijn omschreven doelstelling beantwoorden en voldoen aan de eisen die worden gesteld aan volledige cursuscycli waardoor in de landbouw werkzame personen zich verder in hun vak kunnen bekwamen of nieuwe vakkennis kunnen opdoen ; Overwegende dat de hierboven sub d ) genoemde korte stages van 20 tot 120 uren in beginsel als voortgezette opleidingsleergangen in de zin van artikel 5 , lid 1 , en van artikel 12 , lid 2 , derde streepje , kunnen worden beschouwd ; dat het volgen van zulke stages wegens de korte duur ervan op zichzelf evenwel niet als een volledige voortgezette opleiding in de zin van artikel 12 , lid 2 , derde streepje , van de richtlijn kan worden gezien ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 1 . De in de considerans genoemde stages voor de scholing en bijscholing van de in de landbouw werkzame personen , die op grond van de door de Franse Regering op 14 november 1975 medegedeelde wettelijke en bestuursrechtelijke bepalingen georganiseerd zijn , voldoen aan de voorwaarden voor financiële deelneming van de Gemeenschap aan de in artikel 8 van Richtlijn 72/161/EEG genoemde gemeenschappelijke actie . 2 . Overeenkomstig artikel 12 , lid 2 , derde streepje , van genoemde richtlijn vergoedt het E.O.G.F.L . , afdeling Oriëntatie , de kosten van de in de mededeling van de Franse Regering van 14 november 1975 genoemde korte stages echter alleen voor landbouwers die aan meer dan een van deze stages hebben deelgenomen . Artikel 2 Deze beschikking is gericht tot de Franse Republiek . Gedaan te Brussel , 3 maart 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 15 .",
  "source": "EUR LEX"
}