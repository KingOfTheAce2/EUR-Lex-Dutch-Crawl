{
  "url": "http://www.w3.org/1999/xhtml\">",
  "content": "L_2011092NL.01000301.xml 6.4.2011 NL Publicatieblad van de Europese Unie L 92/3 BESLUIT VAN DE RAAD van 28 februari 2011 inzake de sluiting van een vrijwillige partnerschapsovereenkomst tussen de Europese Unie en de Republiek Kameroen inzake wetshandhaving, governance en handel in de bosbouw met betrekking tot de invoer van hout en houtproducten in de Europese Unie (FLEGT) (2011/201/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 3, eerste alinea, en lid 4, eerste alinea, in samenhang met artikel 218, lid 6, onder a), onder v), en artikel 218, lid 7, Gezien het voorstel van de Commissie, Gezien de goedkeuring van het Europees Parlement, Overwegende hetgeen volgt: (1) In mei 2003 heeft de Commissie een mededeling aan de Raad en het Europees Parlement, getiteld „Wetshandhaving, governance en handel in de bosbouw (FLEGT) — Voorstel voor een EU-actieplan”, vastgesteld waarin werd opgeroepen tot maatregelen ter bestrijding van illegale houtkap door middel van vrijwillige partnerschapsovereenkomsten met houtproducerende landen. In oktober 2003 heeft de Raad conclusies over dat actieplan vastgesteld ( 1 ) en op 11 juli 2005 heeft het Europees Parlement met betrekking tot dit onderwerp een resolutie vastgesteld ( 2 ) . (2) Overeenkomstig Besluit 2011/200/EU van de Raad van ( 3 ) is de Vrijwillige Partnerschapsovereenkomst tussen de Europese Unie en de Republiek Kameroen inzake wetshandhaving, governance en handel in de bosbouw met betrekking tot de invoer van hout en houtproducten in de Europese Unie (FLEGT) (hierna „de overeenkomst” genoemd) op 27 september 2010 ondertekend, onder voorbehoud van sluiting. (3) De overeenkomst dient te worden gesloten, HEEFT HET VOLGENDE BESLUIT VASTGESTELD: Artikel 1 De Vrijwillige Partnerschapsovereenkomst tussen de Europese Unie en de Republiek Kameroen inzake wetshandhaving, governance en handel in de bosbouw met betrekking tot de invoer van hout en houtproducten in de Europese Unie (FLEGT) wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon aan te wijzen die bevoegd is namens de Unie de in artikel 31 van de overeenkomst genoemde kennisgeving te verrichten en daardoor de Unie te binden. Artikel 3 De Unie wordt in de Gezamenlijke raad voor de tenuitvoerlegging en het Gezamenlijk toezichtscomité, die bij artikel 19 van de overeenkomst worden ingesteld, vertegenwoordigd door vertegenwoordigers van de Commissie. De lidstaten kunnen aan de vergaderingen van de Gezamenlijke raad voor de tenuitvoerlegging en het Gezamenlijk toezichtscomité deelnemen als leden van de delegatie van de Unie. Artikel 4 Op grond van artikel 29 van de overeenkomst wordt de Commissie gemachtigd namens de Unie wijzigingen goed te keuren van de bijlagen bij de overeenkomst volgens de procedure van artikel 11, lid 3, van Verordening (EG) nr. 2173/2005 van de Raad van 20 december 2005 inzake de opzet van een FLEGT-vergunningensysteem voor de invoer van hout in de Europese Gemeenschap ( 4 ) . Artikel 5 Dit besluit treedt in werking op de dag waarop het wordt vastgesteld. Gedaan te Brussel, 28 februari 2011. Voor de Raad De voorzitter FELLEGI T. ( 1 ) PB C 268 van 7.11.2003, blz. 1 . ( 2 ) PB C 157 E van 6.7.2006, blz. 482 . ( 3 ) Zie bladzijde 1van dit Publicatieblad. ( 4 ) PB L 347 van 30.12.2005, blz. 1 .",
  "source": "EUR LEX"
}