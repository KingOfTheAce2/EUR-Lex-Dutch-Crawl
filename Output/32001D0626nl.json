{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0626:NL:HTML\">",
  "content": "EUR-Lex - 32001D0626 - NL Avis juridique important | 32001D0626 2001/626/EG: Beschikking van de Commissie van 30 juli 2001 houdende principiële erkenning dat het dossier dat is ingediend voor grondig onderzoek met het oog op eventuele opneming van pethoxamide in bĳlage I bĳ Richtlĳn 91/414/EEG van de Raad betreffende het op de markt brengen van gewasbeschermingsmiddelen, volledig is (Voor de EER relevante tekst) (kennisgeving geschied onder nummer C(2001) 2386) Publicatieblad Nr. L 217 van 11/08/2001 blz. 0014 - 0015 Beschikking van de Commissie van 30 juli 2001 houdende principiële erkenning dat het dossier dat is ingediend voor grondig onderzoek met het oog op eventuele opneming van pethoxamide in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig is (kennisgeving geschied onder nummer C(2001) 2386) (Voor de EER relevante tekst) (2001/626/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(1), laatstelijk gewijzigd bij Richtlijn 2001/49/EG van de Commissie(2), en met name op artikel 6, lid 3, Overwegende hetgeen volgt: (1) Richtlijn 91/414/EEG (hierna \"de richtlijn\" genoemd) voorziet in de opstelling van een communautaire lijst van werkzame stoffen die mogen worden gebruikt in gewasbeschermingsmiddelen. (2) Op 16 oktober 2000 is door Stahler Agrochemie GmbH &  Co. KG, Tokuyama Europe GmbH en Tomen France SA bij de Duitse autoriteiten een dossier betreffende de werkzame stof pethoxamide (ASU 96 520 H, TKC-94 EC 60) ingediend met het oog op opneming van deze stof in bijlage I bij de richtlijn. (3) De Duitse autoriteiten hebben de Commissie meegedeeld dat het dossier na een eerste onderzoek lijkt te voldoen aan de in bijlage II bij de richtlijn vervatte voorschriften inzake gegevens en informatie. Voorts zijn zij de mening toegedaan dat het dossier de op grond van bijlage III bij de richtlijn vereiste gegevens en informatie bevat met betrekking tot één gewasbeschermingsmiddel dat de betrokken werkzame stof bevat. Vervolgens heeft de aanvrager het dossier overeenkomstig artikel 6, lid 2, van de richtlijn aan de Commissie en de andere lidstaten gezonden. (4) Het dossier is op 5 juni 2001 aan het Permanent Plantenziektekundig Comité voorgelegd. (5) Op grond van artikel 6, lid 3, van de richtlijn moet voor elk dossier op communautair niveau officieel worden bevestigd dat in beginsel is voldaan aan de in bijlage II en, voor ten minste één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte voorschriften inzake gegevens en informatie. (6) Deze bevestiging is nodig om het grondige onderzoek van het dossier te kunnen uitvoeren en de lidstaten toe te staan gewasbeschermingsmiddelen met deze werkzame stof voorlopig toe te laten overeenkomstig artikel 8, lid 1, van de richtlijn. (7) Deze beschikking doet geen afbreuk aan het recht van de Commissie om de aanvrager te verzoeken verdere gegevens of informatie aan de rapporterende lidstaat te verstrekken om bepaalde punten in het dossier te verduidelijken. Een eventueel verzoek om nadere gegevens ter verduidelijking van het dossier is niet van invloed op de termijn voor de indiening van het in de negende overweging bedoelde verslag. (8) Tussen de lidstaten en de Commissie is overeengekomen dat Duitsland ook het grondige onderzoek van het dossier betreffende pethoxamide zal verrichten. (9) Duitsland zal de conclusies van zijn onderzoek - vergezeld van eventuele aanbevelingen over het al dan niet opnemen van de betrokken werkzame stof en van eventuele aan die opneming te verbinden voorwaarden - zo spoedig mogelijk en uiterlijk binnen één jaar na de bekendmaking van deze beschikking in een verslag aan de Commissie meedelen. (10) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 Het dossier dat door Stahler Agrochemie GmbH &  Co. KG, Tokuyama Europe GmbH en Tomen France SA bij de Commissie en de lidstaten is ingediend met het oog op opneming van pethoxamide als werkzame stof in bijlage I bij Richtlijn 91/414/EEG en dat op 5 juni 2001 aan het Permanent Plantenziektekundig Comité is voorgelegd, voldoet in principe aan de in bijlage II bij die richtlijn vervatte voorschriften inzake gegevens en informatie. Met betrekking tot één gewasbeschermingsmiddel dat pethoxamide bevat, voldoet het dossier, gezien het beoogde gebruik van het middel, aan de in bijlage III bij die richtlijn vervatte voorschriften inzake gegevens en informatie. Artikel 2 Deze beschikking is gericht tot de lidstaten. Gedaan te Brussel, 30 juli 2001. Voor de Commissie David Byrne Lid van de Commissie (1) PB L 230 van 19.8.1991, blz. 1. (2) PB L 176 van 29.6.2001, blz. 61.",
  "source": "EUR LEX"
}