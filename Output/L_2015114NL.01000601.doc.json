{
  "url": "http://www.w3.org/1999/xhtml\"><!--",
  "content": "L_2015114NL.01000601.xml 5.5.2015 NL Publicatieblad van de Europese Unie L 114/6 UITVOERINGSBESLUIT (EU) 2015/714 VAN DE COMMISSIE van 24 april 2015 betreffende de geldigheid van een bepaalde bindende tariefinlichting (Kennisgeving geschied onder nummer C(2015) 2888) (Slechts de teksten in de Duitse, de Engelse, de Franse, de Portugese en de Spaanse taal zijn authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name het eerste streepje van artikel 9, lid 1, onder a), Gezien Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) , en met name artikel 12, lid 5, onder a), iii), Gezien Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 3 ) , en met name het tweede streepje van artikel 9, lid 1, Overwegende hetgeen volgt: (1) De in de bijlage genoemde bindende tariefinlichting (BTI) bevat een tariefindeling die in strijd is met de algemene regels voor de interpretatie van de gecombineerde nomenclatuur (GN) in bijlage I, deel I, titel I, van Verordening (EEG) nr. 2658/87 en niet in overeenstemming is met andere BTI. (2) De producten die binnen het toepassingsgebied van de BTI vallen waarnaar wordt verwezen in de bijlage bestaan uit vruchtensap(pen), geconcentreerd(e) vruchtensap(pen), groentesap(pen) of geconcentreerd(e) groentesap(pen), mengsels daaronder begrepen, alsook additieven, verdund met water of met koolzuur vermengd. De tariefindeling van die goederen zoals vervat in de BTI is niet in overeenstemming met de respectieve Taric-codes 2202 90 10 19, 2202 90 10 99, 2202 90 91 90, 2202 90 95 90 en 2202 90 99 90. (3) Om een gelijk speelveld tussen de marktdeelnemers alsook de uniforme toepassing van de Taric te waarborgen, mag de in de bijlage genoemde BTI niet langer geldig blijven. De douaneautoriteiten die deze inlichting hebben afgegeven, moeten haar daarom zo spoedig mogelijk intrekken na de kennisgeving van dit besluit en de Commissie daarvan in kennis stellen. (4) Overeenkomstig artikel 12, lid 6, van Verordening (EEG) nr. 2913/92 moet de houder van een BTI de mogelijkheid krijgen om de ongeldig geworden BTI nog gedurende een beperkte periode te gebruiken behoudens de voorwaarden van die bepaling en van artikel 14, lid 1, van Verordening (EEG) nr. 2454/93. (5) De in dit uitvoeringsbesluit vervatte maatregelen zijn in overeenstemming met het advies van het Comité douanewetboek, HEEFT HET VOLGENDE BESLUIT VASTGESTELD: Artikel 1 1.   De in kolom 1 van de tabel in de bijlage genoemde bindende tariefinlichting, die door de in kolom 2 genoemde douaneautoriteit is afgegeven voor de in kolom 3 genoemde tariefindeling, verliest haar geldigheid overeenkomstig lid 2. 2.   De in kolom 2 van de tabel in de bijlage genoemde douaneautoriteit trekt de in kolom 1 van die tabel genoemde bindende tariefinlichting zo spoedig mogelijk in en stelt de houders daarvan zo snel mogelijk, maar uiterlijk binnen tien dagen na kennisgeving van dit besluit, in kennis. 3.   Wanneer een douaneautoriteit een bindende tariefinlichting intrekt en de kennisgeving doet overeenkomstig lid 2, stelt ze de Commissie hiervan in kennis. Artikel 2 Op grond van artikel 12, lid 6, van Verordening (EEG) nr. 2913/92 kan de in de bijlage genoemde bindende tariefinlichting nog gedurende zes maanden worden gebruikt, vanaf de datum van kennisgeving van de intrekking van de bindende tariefinlichting aan de houder. Artikel 3 Dit besluit is gericht tot de Bondsrepubliek Duitsland, het Koninkrijk Spanje, de Franse Republiek, de Republiek Oostenrijk, de Portugese Republiek en het Verenigd Koninkrijk van Groot-Brittannië en Noord-Ierland. Gedaan te Brussel, 24 april 2015. Voor de Commissie, namens de voorzitter, Heinz ZOUREK Directeur-generaal voor Belastingen en Douane-unie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . ( 3 ) PB L 253 van 11.10.1993, blz. 1 . BIJLAGE Bindende tariefinlichting Referentienummer Douaneautoriteit Tariefindeling 1 2 3 AT 2009/000570 Zollamt Wien 2202 90 10 19 AT 2009/000573 Zollamt Wien 2202 90 10 19 AT 2009/000574 Zollamt Wien 2202 90 10 19 DE 23376/12-1 Hauptzollamt Hannover 2202 90 10 19 DE 6324/12-1 Hauptzollamt Hannover 2202 90 10 19 DE B/810/09-1 Hauptzollamt Hannover 2202 90 10 19 DE B/811/09-1 Hauptzollamt Hannover 2202 90 10 19 DE B/812/09-1 Hauptzollamt Hannover 2202 90 10 19 DE B/813/09-1 Hauptzollamt Hannover 2202 90 10 19 DE B/815/09-1 Hauptzollamt Hannover 2202 90 10 19 ES -2009-000120-0019/09 Departamento de Aduanas E II.EE, Madrid 2202 90 10 19 FR -PRO-2012-004802 Direction Générale des Douanes et Droits Indirects, Montreuil 2202 90 10 19 FR -RTC-2013-164920 Direction Générale des Douanes et Droits Indirects, Montreuil 2202 90 10 19 FR -RTC-2014-006435 Direction Générale des Douanes et Droits Indirects, Montreuil 2202 90 10 19 PT 2014-IPV-020 Autoridade Tributária Aduaneira, Lisboa 2202 90 10 19 PT 2014-IPV-021 Autoridade Tributária Aduaneira, Lisboa 2202 90 10 19 PT 2014-IPV-023 Autoridade Tributária Aduaneira, Lisboa 2202 90 10 19 PT 2014-IPV-024 Autoridade Tributária Aduaneira, Lisboa 2202 90 10 19 ES -2009-000122-0019/09 Departamento de Aduanas E II.EE, Madrid 2202 90 10 99 ES -2009-000125-0019/09 Departamento de Aduanas E II.EE, Madrid 2202 90 10 99 GB 120294213 HM Revenue & Customs, Southend-on-Sea 2202 90 10 99 DE 6948/14-1 Hauptzollamt Hannover 2202 90 95 90",
  "source": "EUR LEX"
}