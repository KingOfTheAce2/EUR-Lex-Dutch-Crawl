{
  "url": "http://www.w3.org/1999/xhtml\">",
  "content": "L_2007146NL.01000101.xml 8.6.2007 NL Publicatieblad van de Europese Unie L 146/1 VERORDENING (EG) N r. 631/2007 VAN DE RAAD van 7 juni 2007 tot wijziging van Verordening (EG) nr. 147/2003 betreffende een aantal beperkende maatregelen ten aanzien van Somalië DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 60 en 301, Gelet op Gemeenschappelijk Standpunt 2007/391/GBVB van de Raad van 7 juni 2007 tot wijziging van Gemeenschappelijk Standpunt 2002/960/GBVB betreffende beperkende maatregelen tegen Somalië ( 1 ) , Gezien het voorstel van de Commissie, Overwegende hetgeen volgt: (1) Gemeenschappelijk Standpunt 2002/960/GBVB voorziet in een embargo op de uitvoer van wapens, munitie en militaire uitrusting naar Somalië, en verbiedt de verstrekking van technisch advies, financiële en andere bijstand, en opleiding in verband met militaire activiteiten in Somalië. Het verbod op het verstrekken van technische en financiële bijstand in verband met militaire activiteiten is geïmplementeerd bij Verordening (EG) nr. 147/2003 ( 2 ) . (2) Op 20 februari 2007 heeft de Veiligheidsraad van de Verenigde Naties Resolutie 1744 (2007) aangenomen (hierna „UNSCR 1744 (2007)” genoemd), en daarbij onder meer uitzonderingen op die beperkende maatregelen ingevoerd voor de levering van wapens en militaire uitrusting, alsook technische opleiding en bijstand, en daarmee verband houdende financiering en financiële bijstand, die uitsluitend zijn bestemd voor de ondersteuning van of gebruik door de missie van de Afrikaanse Unie in Somalië (AMISOM), als bedoeld in punt 4 van UNSCR 1744 (2007), en de levering van wapens en militaire uitrusting en de rechtstreekse of onrechtstreekse verstrekking van technisch advies, die uitsluitend zijn bestemd voor hulp bij de ontwikkeling van de instellingen van de veiligheidssector in Somalië, in overeenstemming met het in het federaal overgangshandvest van Somalië beoogde politieke proces, als omschreven in de punten 1, 2 en 3 van UNSCR 1744 (2007). (3) Gemeenschappelijk Standpunt 2007/391/GBVB wijzigde Gemeenschappelijk Standpunt 2002/960/GBVB om de uitzonderingen op de beperkende maatregelen in overeenstemming met UNSCR 1744 (2007) te brengen. Verordening (EG) nr. 147/2003 moet dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 147/2003 wordt als volgt gewijzigd: 1) Het volgende artikel wordt ingevoegd: „Artikel 2 bis In afwijking van artikel 1 mag de bevoegde instantie, genoemd op de in de bijlage vermelde websites, van de lidstaat waar de dienstverlener is gevestigd, op de door haar passend geachte voorwaarden het volgende toestaan: a) de verstrekking van financiering, financiële bijstand, technisch advies, bijstand of opleiding in verband met militaire activiteiten, indien zij heeft vastgesteld dat deze financiering, advies, bijstand of opleiding uitsluitend bestemd is ter ondersteuning van of voor gebruik door de missie AMISOM als bedoeld in punt 4 van UNSCR 1744 (2007); b) de verstrekking van technisch advies, bijstand of opleiding in verband met militaire activiteiten, indien aan de volgende voorwaarden is voldaan: i) de betrokken bevoegde instantie heeft vastgesteld dat dit advies, bijstand of opleiding uitsluitend is bestemd voor hulp bij de ontwikkeling van de instellingen van de veiligheidssector, in overeenstemming met het politieke proces als omschreven in de punten 1, 2 en 3 van UNSCR 1744 (2007), en ii) de betrokken lidstaat heeft het bij punt 11 van Resolutie 751 (1992) van de VN-Veiligheidsraad ingestelde Comité kennis gegeven van de vaststelling dat dit advies, bijstand of opleiding uitsluitend is bestemd voor hulp bij de ontwikkeling van de instellingen van de veiligheidssector, in overeenstemming met het politieke proces als omschreven in de punten 1, 2 en 3 van UNSCR 1744 (2007) en van het voornemen van zijn bevoegde instantie toestemming te verlenen en dat Comité heeft niet binnen vijf werkdagen na de kennisgeving bezwaar tegen die handelwijze gemaakt.”. 2) Het volgende artikel wordt ingevoegd: „Artikel 6 bis De Commissie wijzigt de bijlage op basis van door de lidstaten verstrekte informatie.”. 3) Het volgende artikel wordt ingevoegd: „Artikel 7 bis 1.   De lidstaten wijzen de in deze verordening bedoelde bevoegde instanties aan en identificeren deze in, of door middel van de websites opgesomd in de bijlage. 2.   De lidstaten doen de Commissie onmiddellijk na de inwerkingtreding van deze verordening mededeling van hun bevoegde instanties, en zij stellen haar in kennis van elke daaropvolgende wijziging.”. 4) De tekst in de bijlage bij de onderhavige verordening wordt toegevoegd als bijlage. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 7 juni 2007. Voor de Raad De voorzitter M. GLOS ( 1 ) Zie bladzijde 23 van dit Publicatieblad. ( 2 ) PB L 24 van 29.1.2003, blz. 2 . BIJLAGE „BIJLAGE Websites met informatie betreffende de in de artikelen 2 bis en 7 bis bedoelde bevoegde instanties en adres voor kennisgevingen aan de Europese Commissie BELGIË http://www.diplomatie.be/eusanctions BULGARIJE http://www.mfa.government.bg TSJECHIË http://www.mfcr.cz/mezinarodnisankce DENEMARKEN http://www.um.dk/da/menu/Udenrigspolitik/FredSikkerhedOgInternationalRetsorden/Sanktioner/ DUITSLAND http://www.bmwi.de/BMWi/Navigation/Aussenwirtschaft/Aussenwirtschaftsrecht/embargos.html ESTLAND http://www.vm.ee/est/kat_622/ GRIEKENLAND http://www.ypex.gov.gr/www.mfa.gr/en-US/Policy/Multilateral+Diplomacy/International+Sanctions/ SPANJE http://www.mae.es/es/MenuPpal/Asuntos/Sanciones+Internacionales FRANKRIJK http://www.diplomatie.gouv.fr/autorites-sanctions/ IERLAND http://www.dfa.ie/un_eu_restrictive_measures_ireland/competent_authorities ITALIË http://www.esteri.it/UE/deroghe.html CYPRUS http://www.mfa.gov.cy/sanctions LETLAND http://www.mfa.gov.lv/en/security/4539 LITOUWEN http://www.urm.lt LUXEMBURG http://www.mae.lu/sanctions HONGARIJE http://www.kulugyminiszterium.hu/kum/hu/bal/nemzetkozi_szankciok.htm MALTA http://www.doi.gov.mt/EN/bodies/boards/sanctions_monitoring.asp NEDERLAND http://www.minbuza.nl/sancties OOSTENRIJK http://www.bmeia.gv.at/view.php3?f_id=12750&LNG=en&version= POLEN http://www.msz.gov.pl PORTUGAL http://www.min-nestrangeiros.pt ROEMENIË http://www.mae.ro/index.php?unde=doc&id=32311&idlnk=1&cat=3 SLOVENIË http://www.mzz.gov.si/si/zunanja_politika/mednarodna_varnost/omejevalni_ukrepi/ SLOWAKIJE http://www.foreign.gov.sk FINLAND http://formin.finland.fi/kvyhteistyo/pakotteet ZWEDEN http://www.ud.se/sanktioner VERENIGD KONINKRIJK http://www.fco.gov.uk/competentauthorities Adres voor kennisgevingen aan de Europese Commissie: Europese Commissie DG Buitenlandse betrekkingen Directoraat A. Crisisplatform en beleidscoördinatie in het GBVB Eenheid A2. Crisisbeheer en conflictpreventie CHAR 12/106 B-1049 Brussel (België) E-mail: relex-sanctions@ec.europa.eu Tel. (32 2) 295 55 85, 299 11 76 Fax: (32 2) 299 08 73”",
  "source": "EUR LEX"
}