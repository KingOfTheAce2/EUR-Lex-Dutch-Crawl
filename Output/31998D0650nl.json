{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0650:NL:HTML\">",
  "content": "EUR-Lex - 31998D0650 - NL Avis juridique important | 31998D0650 98/650/EG: Beschikking van de Commissie van 9 november 1998 inzake een aanvullende financiële bijdrage van de Gemeenschap voor de uitroeiing van klassieke varkenspest in Duitsland (kennisgeving geschied onder nummer C(1998) 3358) (Slechts de tekst in de Duitse taal is authentiek) Publicatieblad Nr. L 309 van 19/11/1998 blz. 0047 - 0047 BESCHIKKING VAN DE COMMISSIE van 9 november 1998 inzake een aanvullende financiële bijdrage van de Gemeenschap voor de uitroeiing van klassieke varkenspest in Duitsland (kennisgeving geschied onder nummer C(1998) 3358) (Slechts de tekst in de Duitse taal is authentiek) (98/650/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG van de Commissie (2), en met name op artikel 3, lid 3, Overwegende dat in Duitsland in 1997 uitbraken van klassieke varkenspest zijn geconstateerd; dat het uitbreken van deze ziekte een ernstige bedreiging vormt voor de varkensstapel van de Gemeenschap en dat de Gemeenschap, om deze ziekte zo snel mogelijk te helpen uitroeien, aan de lidstaat financiële bijstand kan verlenen om de geleden verliezen te helpen vergoeden; Overwegende dat de Commissie Beschikking 98/60/EG inzake de financiële bijdrage van de Gemeenschap voor de uitroeiing van de klassieke varkenspest in Duitsland (3) heeft vastgesteld; dat op grond van deze beschikking als voorschot een eerste tranche van 5 miljoen ecu is uitbetaald; Overwegende dat Duitsland op 26 mei 1998 een aanvraag heeft ingediend voor de vergoeding van alle uitgaven die in 1997 zijn gedaan; dat in dit stadium, in verband met de op de huidige begroting beschikbare middelen, niet alle subsidiabele uitgaven kunnen worden vergoed en slechts een volgende tranche van 2 miljoen ecu kan worden toegekend; Overwegende dat later aanvullende tranches kunnen worden uitgekeerd naargelang de Commissie vordert met de controle van de in de vergoedingsaanvraag meegedeelde gegevens; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De Gemeenschap kan aan Duitsland een volgende tranche ten bedrage van 2 miljoen ecu verlenen als financiële bijdrage in de subsidiabele uitgaven in het kader van de maatregelen voor de uitroeiing van de uitbraken van klassieke varkenspest die zich in 1997 hebben voorgedaan. Artikel 2 Zodra deze beschikking is goedgekeurd, wordt het bedrag van de in artikel 1 bedoelde tranche aan Duitsland uitbetaald. Artikel 3 1. De Commissie kan, in samenwerking met de bevoegde Duitse autoriteiten, controles ter plaatse verrichten met betrekking tot de uitgevoerde maatregelen en de gedane uitgaven. De Commissie stelt de lidstaten in kennis van het resultaat van de verrichte controles. 2. De artikelen 8 en 9 van Verordening (EEG) nr. 729/70 van de Raad betreffende de financiering van het gemeenschappelijk landbouwbeleid (4), zijn van overeenkomstige toepassing. Artikel 4 Deze beschikking is gericht tot de Bondsrepubliek Duitsland. Gedaan te Brussel, 9 november 1998. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 19. (2) PB L 168 van 2. 7. 1994, blz. 31. (3) PB L 16 van 21. 1. 1998, blz. 37. (4) PB L 94 van 28. 4. 1970, blz. 13.",
  "source": "EUR LEX"
}