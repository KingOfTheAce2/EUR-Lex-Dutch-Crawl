{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0477:NL:HTML\">",
  "content": "EUR-Lex - 31980D0477 - NL Avis juridique important | 31980D0477 80/477/EEG: Beschikking van de Commissie van 14 april 1980 tot ontkenning van het wetenschappelijk karakter van het apparaat genaamd ,,AMPEX-multiband instrumentation recorder, model FR-3020\" en tot intrekking van de Beschikkingen 76/544/EEG en 76/812/EEG Publicatieblad Nr. L 118 van 09/05/1980 blz. 0046 - 0047 Bijzondere uitgave in het Grieks: Hoofdstuk 02 Deel 8 blz. 0206 BESCHIKKING VAN DE COMMISSIE  van 14 april 1980  tot ontkenning van het wetenschappelijk karakter van het apparaat genaamd \"AMPEX-multiband instrumentation recorder, model FR-3020\" en tot intrekking van de Beschikkingen 76/544/EEG en 76/812/EEG  (80/477/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1) gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 9 oktober 1979, de Italiaanse Regering de Commissie heeft verzocht de procedure in te leiden thans geregeld in artikel 7 van Verordening (EEG) nr. 2784/79 om vast te stellen of het apparaat genaamd \"AMPEX-multiband instrumentation recorder, model FR-3020\", bestemd om gebruikt te worden in het kader van stratosferische experimenten in een telemetriestation, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79 op 27 maart 1980 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een magnetisch opnameapparaat is ; dat dit apparaat geen objectieve kenmerken bezit die het bijzonder geschikt maken voor het wetenschappelijk onderzoek ; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen ; dat het dientengevolge niet als een wetenschappelijk apparaat kan worden beschouwd; Overwegende dat de technische ontwikkeling van dit soort apparaten leidt tot de vaststelling dat deze conclusie geldt voor alle magnetische opnameapparaten ; dat deze opnameapparaten bovendien hoofdzakelijk gebruikt worden bij niet-wetenschappelijke activiteiten ; dat dientengevolge, de tegenstrijdige beschikkingen welke vroeger door de Commissie voor dit soort apparaten zijn genomen, ingetrokken moeten worden, HEEFT DE VOLGENDE BESCHIKKING GEGEVEN: Artikel 1 Het apparaat genaamd \"AMPEX-multiband instrumentation recorder, model FR-3020\" dient niet als een wetenschappelijk apparaat te worden beschouwd.  (1)PB nr. L 184 van 15.7.1975, blz. 1. (2)PB nr. L 134 van 31.5.1979, blz. 1. (3)PB nr. L 318 van 13.12.1979, blz. 32. Artikel 2 Beschikking 76/544/EEG van de Commissie tot erkenning van de wetenschappelijke aard van het apparaat genaamd \"Opname-apparaat PR 2200 AMPEX\" (1) en Beschikking 76/812/EEG van de Commissie tot uitsluiting van vrijstelling van rechten van het gemeenschappelijk douanetarief van het wetenschappelijk apparaat genaamd \"Opname-apparaat PR 2200 AMPEX\" (2) worden ingetrokken. Artikel 3 Deze beschikking is gericht tot de Lid-Staten. Gedaan te Brussel, 14 april 1980. Voor de Commissie Étienne DAVIGNON Lid van de Commissie  (1)PB nr. L 160 van 22.6.1976, blz. 9. (2)PB nr. L 285 van 16.10.1976, blz. 41.",
  "source": "EUR LEX"
}