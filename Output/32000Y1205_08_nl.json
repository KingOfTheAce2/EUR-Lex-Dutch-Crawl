{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000Y1205(08):NL:HTML\">",
  "content": "EUR-Lex - 32000Y1205(08) - NL Avis juridique important | 32000Y1205(08) Mededeling van de Commissie overeenkomstig artikel 4, lid 1, onder a), van Verordening (EEG) nr. 2408/92 van de Raad - Het opleggen door Frankrijk van openbaredienstverplichtingen met betrekking tot geregelde luchtdiensten tussen Straatsburg en Rome (Fiumicino/Ciampino) (Voor de EER relevante tekst) Publicatieblad Nr. C 348 van 05/12/2000 blz. 0011 - 0011 Het opleggen door Frankrijk van openbaredienstverplichtingen met betrekking tot geregelde luchtdiensten tussen Straatsburg en Rome (Fiumicino/Ciampino) (2000/C 348/10) (Voor de EER relevante tekst) 1. In toepassing van artikel 4, lid 1, onder a), van Verordening (EEG) nr. 2408/92 van de Raad van 23 juli 1992 betreffende de toegang van communautaire luchtvaartmaatschappijen tot intracommunautaire luchtroutes heeft Frankrijk besloten om openbaredienstverplichtingen op te leggen voor geregelde luchtdiensten tussen Straatsburg en Rome (Fiumicino/Ciampino). 2. De openbare dienstverplichtingen zijn als volgt 2.1. Minimumfrequentie en geboden capaciteit De diensten moeten worden uitgevoerd als rechtsreekse vlucht tussen Straatsburg en Rome, met een minimum van twee retourvluchten per dag, 's ochtends en 's avonds, van maandag tot en met vrijdag, gedurende het gehele jaar, met uitzondering van de maand augustus, waarin de diensten moeten worden uitgevoerd met een minimum van één retourvlucht per dag van maandag tot en met vrijdag. De geboden capaciteit moet worden aangepast aan de vraag, met name in de periodes van zitting van het Europees Parlement in Straatsburg. 2.2. Gebruikte vliegtuigen De diensten moeten worden uitgevoerd met een turboproptoestel met een capaciteit van ten minste 25 zitplaatsen. 2.3. Dienstregeling Behalve in de maand augustus moet de dienstregeling de passagiers in staat stellen op één dag heen en weer te reizen. 2.4. Commerciële aspecten Bij het boeken van de vluchten moet ten minste en reserveringssysteem per computer worden gebruikt. 2.5. Continuïteit van de dienstverlening Behalve in geval van overmacht mag per IATA-luchtvaartseizoen niet meer dan 2 % van het aantal vluchten dat normaal zou moeten worden uitgevoerd, om direct aan de maatschappij toe te schrijven redenen worden geannuleerd. Bovendien mogen de diensten pas door de maatschappij worden onderbroken nadat een opzegtermijn van ten minste zes maanden in acht is genomen. Communautaire vervoerders worden ervan op de hoogte gebracht dat een exploitatie zonder inachtneming van bovengenoemde openbaredienstverplichtingen aanleiding kan geven tot administratieve en/of gerechtelijke sancties.",
  "source": "EUR LEX"
}