{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0056:NL:HTML\">",
  "content": "EUR-Lex - 31995D0056 - NL Avis juridique important | 31995D0056 95/56/EG: Besluit van de Raad van 6 maart 1995 betreffende de sluiting van een overeenkomst in de vorm van een briefwisseling tussen de Europese Gemeenschap, enerzijds, en de Regering van Denemarken en de Landsregering van de Faeröer, anderzijds, houdende wijziging van de tabellen I en II van de bijlage bij Protocol nr. 1 van de Overeenkomst van 2 december 1991 tussen de Europese Economische Gemeenschap, enerzijds, en de Regering van Denemarken en de Landsregering van de Faeröer, anderzijds Publicatieblad Nr. L 054 van 10/03/1995 blz. 0025 - 0025 BESLUIT VAN DE RAAD van 6 maart 1995 betreffende de sluiting van een overeenkomst in de vorm van een briefwisseling tussen de Europese Gemeenschap, enerzijds, en de Regering van Denemarken en de Landsregering van de Faeröer, anderzijds, houdende wijziging van de tabellen I en II van de bijlage bij Protocol nr. 1 van de Overeenkomst van 2 december 1991 tussen de Europese Economische Gemeenschap, enerzijds, en de Regering van Denemarken en de Landsregering van de Faeröer, anderzijds (95/56/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Overeenkomst tussen de Europese Economische Gemeenschap, enerzijds, en de Regering van Denemarken en de Landsregering van de Faeröer, anderzijds, (1) ondertekend op 2 december 1991, een gemeenschappelijke verklaring bevat betreffende de herziening van de Overeenkomst teneinde rekening te houden met de ontwikkeling van de handelsbetrekkingen tussen de Gemeenschap en de EVA; dat het, naar aanleiding van een verzoek van de autoriteiten van de Faeröer, wenselijk is de tabellen van de bijlagen I en II bij Protocol nr. 1 van de Overeenkomst te wijzigen, BESLUIT: Artikel 1 De Overeenkomst in de vorm van een briefwisseling tussen de Europese Gemeenschap, enerzijds, en de Regering van Denemarken en de Landsregering van de Faeröer, anderzijds, houdende wijziging van de tabellen van de bijlage bij Protocol nr. 1 van de Overeenkomst van 2 december 1991 tussen de Europese Economische Gemeenschap, enerzijds, en de Regering van Denemarken en de Landsregering van de Faeröer, anderzijds, wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomst te ondertekenen teneinde daardoor de Gemeenschap te binden (2). Gedaan te Brussel, 6 maart 1995. Voor de Raad De Voorzitter A. JUPPÉ (1) PB nr. L 371 van 31. 12. 1991, blz. 1. (2) De datum van inwerkingtreding van de Overeenkomst wordt door het Secretariaat-generaal in het Publikatieblad van de Europese Gemeenschappen bekendgemaakt.",
  "source": "EUR LEX"
}