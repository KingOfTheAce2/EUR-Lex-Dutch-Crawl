{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1187:NL:HTML\">",
  "content": "EUR-Lex - 32000R1187 - NL Avis juridique important | 32000R1187 Verordening (EG) nr. 1187/2000 van de Commissie van 5 juni 2000 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen Publicatieblad Nr. L 133 van 06/06/2000 blz. 0019 - 0020 Verordening (EG) nr. 1187/2000 van de Commissie van 5 juni 2000 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 1068/97 van de Commissie(2), en met name op artikel 6, leden 3 en 4, Overwegende hetgeen volgt: (1) Spanje, Frankrijk en Portugal hebben overeenkomstig artikel 5 van Verordening (EEG) nr. 2081/92 voor bepaalde benamingen een aanvraag tot registratie als oorsprongsbenaming en geografische aanduiding ingediend bij de Commissie. (2) Overeenkomstig artikel 6, lid 1, van voornoemde verordening is geconstateerd dat deze registratieaanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten. (3) Bij de Commissie zijn, nadat de in de bijlage bij deze verordening opgenomen benamingen in het Publicatieblad van de Europese Gemeenschappen(3) waren bekendgemaakt, bezwaren als bedoeld in artikel 7 van Verordening (EEG) nr. 2081/92 ingediend, maar deze zijn als ongegrond en derhalve onontvankelijk aangemerkt. De betrokken bezwaren voldeden namelijk niet aan de limitatieve, nauwkeurig in artikel 7, lid 4, vastgelegde criteria. (4) Deze benamingen komen derhalve in aanmerking voor opneming in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming of als beschermde geografische aanduiding. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 547/2000(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden opgenomen als beschermde oorsprongsbenaming (BOB) of beschermde geografische aanduiding (BGA). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 juni 2000. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 156 van 13.6.1997, blz. 10. (3) PB C 228 van 11.8.1999, blz. 13, PB C 229 van 12.8.1999, blz. 3, PB C 239 van 24.8.1999, blz. 2, PB C 238 van 21.8.1999, blz. 21 en PB C 262 van 16.9.1999, blz. 4. (4) PB L 327 van 18.12.1996, blz. 11. (5) PB L 67 van 15.3.2000, blz. 8. BIJLAGE PRODUCTEN VAN BIJLAGE I VAN HET VERDRAG BESTEMD VOOR MENSELIJKE VOEDING Kaas PORTUGAL Queijo mestiço de Tolosa (BGA) Groente, fruit en granen FRANKRIJK Haricot tarbais (BGA) Pomme de terre de l'île de Ré (BOB) Riz de Camargue (BGA) PORTUGAL Anona da Madeira (BOB) Vetstoffen SPANJE Olijfolie Montes de Toledo (BOB) FRANKRIJK Huile d'olive de la vallée des Baux-de-Provence (BOB) Andere producten van dierlijke oorsprong (eieren, honing, zuivelproducten uitgezonderd boter) FRANKRIJK Miel de Corse - Mele de Corsica (BOB)",
  "source": "EUR LEX"
}