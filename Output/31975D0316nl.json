{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0316:NL:HTML\">",
  "content": "EUR-Lex - 31975D0316 - NL Avis juridique important | 31975D0316 75/316/EEG: Beschikking van de Commissie van 30 april 1975 met betrekking tot de hervorming van de landbouwstructuur in het Koninkrijk Denemarken overeenkomstig Richtlijn nr. 72/159/EEG (Slechts de tekst in de Deense taal is authentiek) Publicatieblad Nr. L 143 van 05/06/1975 blz. 0016 - 0017 ++++ BESCHIKKING VAN DE COMMISSIE van 30 april 1975 met betrekking tot de hervorming van de landbouwstructuur in het Koninkrijk Denemarken overeenkomstig Richtlijn nr . 72/159/EEG ( Slechts de tekst in de Deense taal is authentiek ) ( 75/316/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Overwegende dat de Regering van het Koninkrijk Denemarken op 8 januari 1974 , op 22 oktober 1974 en op 22 november 1974 overeenkomstig artikel 17 , lid 4 , van Richtlijn nr . 72/159/EEG de volgende bepalingen heeft medegedeeld : - Wet nr . 222 van 26 april 1973 houdende steunmaatregelen voor de modernisering van landbouwbedrijven , - Mededeling van het Ministerie van Landbouw van 3 december 1973 betreffende de steunmaatregelen voor de modernisering van landbouwbedrijven , - Wet nr . 181 van 28 april 1971 inzake leningen door de staat voor landbouwdoeleinden , zoals gewijzigd bij Wet nr . 291 van 14 juni 1974 , - Wet nr . 292 van 14 juni 1974 betreffende subsidies om het voeren van een boekhouding op landbouwbedrijven aan te moedigen , - Mededeling nr . 514 van het Ministerie van Landbouw van 7 oktober 1974 betreffende subsidies om het voeren van een boekhouding op landbouwbedrijven aan te moedigen ; Overwegende dat de Regering van het Koninkrijk Denemarken op 26 februari 1974 en op 25 november 1974 bepalingen heeft medegedeeld betreffende de vaststelling van het vergelijkbare arbeidsinkomen in de zin van artikel 4 van Richtlijn nr . 72/159/EEG voor de jaren 1974 en 1975 ; Overwegende dat de Commissie overeenkomstig artikel 18 , lid 3 , van Richtlijn nr . 72/159/EEG moet beslissen of , met het oog op de verenigbaarheid van de medegedeelde wettelijke en bestuursrechtelijke bepalingen met de genoemde richtlijn van de Raad en met inachtneming van de in deze richtlijn gestelde doeleinden en van het noodzakelijke verband tussen de verschillende maatregelen , is voldaan aan de voorwaarden voor financiële deelneming aan de in artikel 15 van Richtlijn nr . 72/159/EEG bedoelde gemeenschappelijke actie ; Overwegende dat Richtlijn nr . 72/159/EEG hoofdzakelijk ten doel heeft de totstandkoming en de ontwikkeling te bevorderen van bedrijven die in staat zijn om bij toepassing van rationele produktiemethoden aan de personen die erop werkzaam zijn een redelijk inkomen dat vergelijkbaar is met het inkomen van niet-agrarische beroepen , te verschaffen , en bevredigende arbeidsomstandigheden te waarborgen ; Overwegende dat de Lid-Staten in verband hiermede krachtens Richtlijn nr . 72/159/EEG een selectieve steunregeling moeten invoeren ten gunste van bedrijfshoofden die door overlegging van een bedrijfsontwikkelingsplan kunnen aantonen dat hun bedrijf na afloop van de bedrijfsontwikkeling aan ten minste één arbeidskracht een arbeidsinkomen uit de landbouwproduktie zal verschaffen dat vergelijkbaar is met het inkomen in niet-agrarische beroepen ; Overwegende dat krachtens artikel 14 , lid 2 , van Richtlijn nr . 72/159/EEG aan bedrijven die aan het genoemde doel niet beantwoorden in geringere mate steun mag worden verleend , mits de lasten die voor rekening van de begunstigde blijven ten minste 5 % per jaar bedragen ; Overwegende dat de door de Regering van het Koninkrijk Denemarken medegedeelde maatregelen zowel ten gunste van bedrijven die een bedrijfsontwikkelingsplan indienen als ten gunste van andere bedrijven , aan het genoemde doel van Richtlijn nr . 72/159/EEG en van met name de artikelen 4 , 8 en 14 , leden 1 en 2 , beantwoorden ; Overwegende dat in Richtlijn nr . 74/645/EEG van de Raad van 9 december 1974 ( 2 ) bepaald wordt dat voor het Koninkrijk Denemarken de termijn voor de tenuitvoerlegging van Richtlijn nr . 72/160/EEG ( 3 ) van 17 april 1972 verlengd wordt tot 31 december 1976 ; dat derhalve een afzonderlijke beschikking over de toepassing van Richtlijn nr . 72/159/EEG gerechtvaardigd is ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE VERORDENING VASTGESTELD : Artikel 1 De door de Regering van het Koninkrijk Denemarken op 8 januari 1974 , op 26 februari 1974 , op 22 oktober 1974 en op 22 en 25 november 1974 overeenkomstig artikel 17 , lid 4 , van Richtlijn nr . 72/159/EEG medegedeelde wettelijke en bestuursrechtelijke bepalingen voldoen aan de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG bedoelde gemeenschappelijke actie . Artikel 2 Deze beschikking is gericht tot het Koninkrijk Denemarken . Gedaan te Brussel , 30 april 1975 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 352 van 28 . 12 . 1974 , blz . 36 . ( 3 ) PB nr . L 96 van 23 . 4 . 1972 , blz . 9 .",
  "source": "EUR LEX"
}