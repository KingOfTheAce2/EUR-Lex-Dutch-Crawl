{
  "url": "http://www.w3.org/1999/xhtml\"><!--",
  "content": "L_202401046NL.000101.fmx.xml Publicatieblad van de Europese Unie NL L-serie 2024/1046 10.4.2024 UITVOERINGSVERORDENING (EU) 2024/1046 VAN DE COMMISSIE van 9 april 2024 tot toelating van het in de handel brengen van bèta-glucan uit de microalg Euglena gracilis als nieuw voedingsmiddel en tot wijziging van Uitvoeringsverordening (EU) 2017/2470 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, lid 1, Overwegende hetgeen volgt: (1) Bij Verordening (EU) 2015/2283 is vastgesteld dat alleen nieuwe voedingsmiddelen die zijn toegelaten en in de Unielijst van nieuwe voedingsmiddelen zijn opgenomen, in de Unie in de handel mogen worden gebracht. (2) Overeenkomstig artikel 8 van Verordening (EU) 2015/2283 is bij Uitvoeringsverordening (EU) 2017/2470 van de Commissie ( 2 ) een Unielijst van nieuwe voedingsmiddelen vastgesteld. (3) Op 15 augustus 2019 heeft de onderneming Kemin Foods L.C. (“de aanvrager”) overeenkomstig artikel 10, lid 1, van Verordening (EU) 2015/2283 bij de Commissie een aanvraag ingediend om bèta-glucan uit de microalg Euglena gracilis (paramylon) als nieuw voedingsmiddel in de Unie in de handel te brengen. De aanvrager heeft verzocht om toelating van het gebruik van bèta-glucan uit de microalg Euglena gracilis (paramylon) in de volgende levensmiddelen: graanrepen, de dagelijkse voeding volledig vervangende producten voor gewichtsbeheersing zoals gedefinieerd in Verordening (EU) nr. 609/2013 van het Europees Parlement en de Raad ( 3 ) , voedingssupplementen zoals gedefinieerd in Richtlijn 2002/46/EG van het Europees Parlement en de Raad ( 4 ) , yoghurt, yoghurtdranken, dranken op basis van vruchten- en/of groentesappen, frisdranken en maaltijdvervangende producten voor gewichtsbeheersing (in de vorm van dranken). Vervolgens heeft de aanvrager op 25 januari 2024 het aanvankelijke verzoek in de aanvraag betreffende het gebruik van bèta-glucan uit de microalg Euglena gracilis gewijzigd om het gebruik ervan in yoghurt, yoghurtdranken, dranken op basis van vruchten- en/of groentesappen, frisdranken en maaltijdvervangende producten voor gewichtsbeheersing (in de vorm van dranken) van de aanvraag uit te sluiten. De aanvrager heeft ook het aanvankelijke verzoek in de aanvraag betreffende het gebruik van bèta-glucan uit de microalg Euglena gracilis in voedingssupplementen gewijzigd om zuigelingen en kinderen jonger dan drie jaar van de aanvraag uit te sluiten. (4) Daarnaast heeft de aanvrager op 15 augustus 2019 bij de Commissie een verzoek ingediend voor de bescherming van door eigendomsrechten beschermde gegevens, namelijk in-vitrofermentatieonderzoeken ( 5 ) , een terugmutatietest met bacteriën ( 6 ) , een in-vivomicronucleustest ( 7 ) , een onderzoek naar acute toxiciteit bij ratten ( 8 ) , een 14 dagen durend onderzoek naar toxiciteit bij opname via voedsel/smakelijkheid bij ratten ( 9 ) , een 90 dagen durend onderzoek naar toxiciteit bij ratten ( 10 ) , een 90 dagen durende klinische proef ( 11 ) , een deeltjesgrootteanalyse ( 12 ) , de karakterisering van paramylon en een vergelijking met gistproducten ( 13 ) , een onderzoek naar het effect van mechanisch malen op de structuur en de deeltjesgrootte van paramylon ( 14 ) , stabiliteitsverslagen ( 15 ) , een micronucleustest met erytrocyten van zoogdieren ( 16 ) en een onderzoek naar orale toxiciteit bij herhaalde toediening (van 90 dagen) bij ratten ( 17 ) . (5) Op 23 april 2021 heeft de Commissie de Europese Autoriteit voor voedselveiligheid (EFSA) verzocht een beoordeling van bèta-glucan uit de microalg Euglena gracilis als nieuw voedingsmiddel uit te voeren. (6) Op 28 maart 2023 heeft de EFSA overeenkomstig artikel 11 van Verordening (EU) 2015/2283 haar wetenschappelijk advies uitgebracht over de veiligheid van paramylon als nieuw voedingsmiddel krachtens Verordening (EU) 2015/2283 (“Safety of paramylon as a novel food pursuant to Regulation (EU) 2015/2283”) ( 18 ) . (7) De EFSA heeft in haar wetenschappelijk advies geconcludeerd dat het nieuwe voedingsmiddel, bèta-glucan uit de microalg Euglena gracilis , onder de voorgestelde gebruiksvoorwaarden veilig is. Het wetenschappelijk advies geeft dus voldoende redenen om vast te stellen dat bèta-glucan uit de microalg Euglena gracilis onder de voorgestelde gebruiksvoorwaarden voldoet aan de voorwaarden voor het in de handel brengen ervan overeenkomstig artikel 12, lid 1, van Verordening (EU) 2015/2283. (8) De EFSA heeft in haar wetenschappelijk advies ook opgemerkt dat haar conclusie over de veiligheid van het nieuwe voedingsmiddel was gebaseerd op de gegevens over de samenstelling (de deeltjesgrootteanalyse, het onderzoek naar het effect van mechanisch malen op de structuur en de deeltjesgrootte van paramylon (Annex D), de stabiliteitsverslagen (Annex E), een verslag van een transmissie-elektronenmicroscopie (Annex D) en een 90 dagen durend onderzoek naar subchronische toxiciteit (Annex I, Eurofins Advinus Limited, 2020, niet gepubliceerd)), zonder welke zij het nieuwe voedingsmiddel niet had kunnen beoordelen en niet tot haar conclusie had kunnen komen. (9) De Commissie heeft de aanvrager verzocht de rechtvaardiging voor zijn verzoek om gegevensbescherming voor die gegevens en studies nader toe te lichten en zijn claim op het exclusieve recht om daarnaar te verwijzen overeenkomstig artikel 26, lid 2, punt b), van Verordening (EU) 2015/2283 te verduidelijken. (10) De aanvrager heeft verklaard dat hij op het moment waarop hij de aanvraag indiende, de exclusieve eigendomsrechten bezat om te verwijzen naar de deeltjesgrootteanalyse, het onderzoek naar het effect van mechanisch malen op de structuur en de deeltjesgrootte van paramylon (Annex D), de stabiliteitsverslagen (Annex E), het verslag van een transmissie-elektronenmicroscopie (Annex D) en het onderzoek naar orale toxiciteit bij herhaalde toediening (van 90 dagen) bij ratten (Annex I, Eurofins Advinus Limited, 2020, niet gepubliceerd), en dat derden geen rechtmatige toegang tot die gegevens kunnen hebben, er geen rechtmatig gebruik van kunnen maken, noch er rechtmatig naar kunnen verwijzen. (11) De Commissie heeft alle door de aanvrager ingediende informatie beoordeeld en heeft geoordeeld dat de vervulling van de vereisten van artikel 26, lid 2, van Verordening (EU) 2015/2283 voldoende is onderbouwd. De deeltjesgrootteanalyse, het onderzoek naar het effect van mechanisch malen op de structuur en de deeltjesgrootte van paramylon (Annex D), de stabiliteitsverslagen (Annex E), het verslag van een transmissie-elektronenmicroscopie (Annex D) en het onderzoek naar orale toxiciteit bij herhaalde toediening (van 90 dagen) bij ratten (Annex I, Eurofins Advinus Limited, 2020, niet gepubliceerd) moeten daarom overeenkomstig artikel 27, lid 1, van Verordening (EU) 2015/2283 worden beschermd. Dienovereenkomstig mag alleen de aanvrager toelating krijgen om gedurende een periode van vijf jaar na de inwerkingtreding van deze verordening bèta-glucan uit de microalg Euglena gracilis in de Unie in de handel te brengen. (12) Door de toelating van bèta-glucan uit de microalg Euglena gracilis en het verwijzen naar de relevante gegevens in het dossier van de aanvrager uitsluitend tot de aanvrager te beperken, wordt evenwel niet verhinderd dat andere aanvragers kunnen vragen om toelating om hetzelfde nieuwe voedingsmiddel in de handel te brengen, op voorwaarde dat hun aanvraag is gebaseerd op rechtmatig verkregen gegevens ter ondersteuning van de toelating. (13) De vermelding voor bèta-glucan uit de microalg Euglena gracilis als nieuw voedingsmiddel in de Unielijst van nieuwe voedingsmiddelen moet de in artikel 9, lid 3, van Verordening (EU) 2015/2283 bedoelde informatie omvatten. In dat verband moet de consument overeenkomstig de gebruiksvoorwaarden voor voedingssupplementen die bèta-glucan uit de microalg Euglena gracilis bevatten, zoals voorgesteld door de aanvrager en beoordeeld door de EFSA, door middel van passende etikettering worden geïnformeerd over het gebruik van voedingssupplementen die bèta-glucan uit de microalg Euglena gracilis bevatten. (14) Bèta-glucan uit de microalg Euglena gracilis moet worden opgenomen in de Unielijst van nieuwe voedingsmiddelen in Uitvoeringsverordening (EU) 2017/2470. De bijlage bij Uitvoeringsverordening (EU) 2017/2470 moet daarom dienovereenkomstig worden gewijzigd. (15) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 1.   Bèta-glucan uit de microalg Euglena gracilis mag in de Unie in de handel worden gebracht. Bèta-glucan uit de microalg Euglena gracilis wordt opgenomen in de Unielijst van nieuwe voedingsmiddelen in Uitvoeringsverordening (EU) 2017/2470. 2.   De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 2 Alleen de onderneming Kemin Foods L.C. ( 19 ) mag het in artikel 1 bedoelde nieuwe voedingsmiddel voor een periode van vijf jaar vanaf 30 april 2024 in de Unie in de handel brengen, tenzij een volgende aanvrager een toelating voor dat nieuwe voedingsmiddel verkrijgt zonder naar de krachtens artikel 3 beschermde wetenschappelijke gegevens te verwijzen of met instemming van Kemin Foods L.C. Artikel 3 De wetenschappelijke gegevens in het aanvraagdossier die aan de voorwaarden van artikel 26, lid 2, van Verordening (EU) 2015/2283 voldoen, worden gedurende een periode van vijf jaar vanaf de datum van inwerkingtreding van deze verordening niet zonder toestemming van Kemin Foods L.C. ten voordele van een volgende aanvrager gebruikt. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 april 2024. Voor de Commissie De voorzitter Ursula VON DER LEYEN ( 1 ) PB L 327 van 11.12.2015, blz. 1 , ELI: http://data.europa.eu/eli/reg/2015/2283/oj . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 , ELI: http://data.europa.eu/eli/reg_impl/2017/2470/oj ). ( 3 ) Verordening (EU) nr. 609/2013 van het Europees Parlement en de Raad van 12 juni 2013 inzake voor zuigelingen en peuters bedoelde levensmiddelen, voeding voor medisch gebruik en de dagelijkse voeding volledig vervangende producten voor gewichtsbeheersing, en tot intrekking van Richtlijn 92/52/EEG van de Raad, Richtlijnen 96/8/EG, 1999/21/EG, 2006/125/EG en 2006/141/EG van de Commissie, Richtlijn 2009/39/EG van het Europees Parlement en de Raad en de Verordeningen (EG) nr. 41/2009 en (EG) nr. 953/2009 van de Commissie ( PB L 181 van 29.6.2013, blz. 35 , ELI: http://data.europa.eu/eli/reg/2013/609/oj ). ( 4 ) Richtlijn 2002/46/EG van het Europees Parlement en de Raad van 10 juni 2002 betreffende de onderlinge aanpassing van de wetgevingen der lidstaten inzake voedingssupplementen ( PB L 183 van 12.7.2002, blz. 51 , ELI: http://data.europa.eu/eli/dir/2002/46/oj ). ( 5 ) Kemin Corporation (2016). ( 6 ) Product Safety Labs (2015a). ( 7 ) Product Safety Labs (2015b). ( 8 ) Product Safety Labs (2014). ( 9 ) Product Safety Labs (2015c). ( 10 ) Product Safety Labs (2015d). ( 11 ) Kemin Foods (2019). ( 12 ) CoAs Particle Size in Annex D (Product Batch Data and Analytical Methods). ( 13 ) Annex D — Kemin (2017). ( 14 ) Annex D — Kemin Foods (2021). ( 15 ) Stability Accelerated Long-term, Stability_Capsule, Stability_Retort, pH Stability report in Annex E (Stability reports). ( 16 ) Annex I — Eurofins Advinus Limited, 2019. ( 17 ) Annex I — Eurofins Advinus Limited, 2020. ( 18 ) EFSA Journal 2023;21(5):7995. ( 19 ) 1900 Scott Avenue Des Moines, IA 50317, Verenigde Staten. BIJLAGE De bijlage bij Uitvoeringsverordening (EU) 2017/2470 wordt als volgt gewijzigd: 1) In tabel 1 ( Toegelaten nieuwe voedingsmiddelen ) wordt de volgende vermelding ingevoegd: Toegelaten nieuw voedings-middel Voorwaarden waaronder het nieuwe voedingsmiddel mag worden gebruikt Aanvullende specifieke etiketterings-voorschriften Andere voorschriften Gegevensbescherming “ Bèta-glucan uit de microalg Euglena gracilis Gespecificeerde levensmiddelencategorie Maximum-gehalten Het nieuwe voedingsmiddel wordt op de etikettering van het voedingsmiddel dat het bevat, aangeduid met “bèta-glucan uit de microalg Euglena gracilis ”. Toegelaten op 30 april 2024. Deze opname in de Unielijst is gebaseerd op door eigendomsrechten beschermde wetenschappelijke bewijzen en wetenschappelijke gegevens die overeenkomstig artikel 26 van Verordening (EU) 2015/2283 zijn beschermd. Aanvrager: Kemin Foods L.C., 1900 Scott Avenue Des Moines, IA 50317, Verenigde Staten. Tijdens de termijn van gegevensbescherming mag het nieuwe voedingsmiddel bèta-glucan uit de microalg Euglena gracilis uitsluitend door Kemin Foods L.C. in de Unie in de handel worden gebracht, tenzij een volgende aanvrager een toelating voor het nieuwe voedingsmiddel verkrijgt zonder naar de overeenkomstig artikel 26 van Verordening (EU) 2015/2283 beschermde wetenschappelijke bewijzen of wetenschappelijke gegevens te verwijzen of met toestemming van Kemin Foods L.C. Einddatum van de gegevensbescherming: 30 april 2029.” Graanrepen 670 mg/100 g De dagelijkse voeding volledig vervangende producten voor gewichtsbeheersing zoals gedefinieerd in Verordening (EU) nr. 609/2013 600 mg/dag Voedingssupplementen zoals omschreven in Richtlijn 2002/46/EG, met uitzondering van voedingssupplementen voor zuigelingen en peuters 100 mg/dag voor kinderen van 3 tot en met 9 jaar 150 mg/dag voor kinderen van 10 tot en met 17 jaar 200 mg/dag voor volwassenen 1. Het nieuwe voedingsmiddel wordt op de etikettering van het voedingsmiddel dat het bevat, aangeduid met “bèta-glucan uit de microalg Euglena gracilis ”. 2. Op de etikettering van voedingssupplementen die het nieuwe voedingsmiddel bevatten, wordt vermeld dat zij enkel mogen worden geconsumeerd door personen ouder dan 3 jaar/personen ouder dan 9 jaar/volwassenen, afhankelijk van de leeftijdsgroep waarvoor het product bestemd is. 2) In tabel 2 ( Specificaties ) wordt de volgende vermelding ingevoegd: Toegelaten nieuw voedingsmiddel Specificaties “ Bèta-glucan uit de microalg Euglena gracilis Omschrijving/definitie: Het nieuwe voedingsmiddel, bèta-glucan uit de microalg Euglena gracilis (paramylon), is een lineair, onvertakt bèta-1,3-D-glucan-polymeer dat is afgeleid van de niet-genetisch gemodificeerde microalg Euglena gracilis . Het nieuwe voedingsmiddel wordt geproduceerd door fermentatie, gevolgd door aanpassing van de pH en homogenisatie om de bèta-glucankorrels vrij te maken. De korrels worden door decanteren en wassen geïsoleerd en vervolgens aangezuurd en gefiltreerd. Na het drogen wordt het product vermalen. Het proces omvat voorwaarden zoals een alkalische pH en doding van de microalg door verhitting om ervoor te zorgen dat zich in het nieuwe voedingsmiddel geen levensvatbare cellen van Euglena gracilis bevinden. Kenmerken/samenstelling: Uiterlijk: roomwit poeder Bèta-glucan (*): (%) ≥ 95 ( *1 ) Vochtgehalte (%): ≤ 6 Asgehalte (%): ≤ 1 Zware metalen: Lood (mg/kg): ≤ 0,5 Cadmium (mg/kg): ≤ 0,5 Kwik (mg/kg): ≤ 0,05 Arseen (mg/kg): ≤ 0,02 Microbiologische criteria: Totaal aeroob kiemgetal (kve/g): ≤ 3 000 Totaal kiemgetal gisten en schimmels (kve/g): ≤ 100 Coliformen (MWA/g): ≤ 30 Escherichia coli : niet aangetoond in 10 g Staphylococcus aureus : niet aangetoond in 10 g Salmonella spp.: niet aangetoond in 25 g Listeria monocytogenes : niet aangetoond in 25 g Kve: kolonievormende eenheden, MWA: meest waarschijnlijke aantal. ( *1 ) (*) Uitgedrukt als totaal gehalte aan voedingsvezels.” ELI: http://data.europa.eu/eli/reg_impl/2024/1046/oj ISSN 1977-0758 (electronic edition)",
  "source": "EUR LEX"
}