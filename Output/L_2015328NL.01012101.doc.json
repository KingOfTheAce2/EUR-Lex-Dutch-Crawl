{
  "url": "http://www.w3.org/1999/xhtml\">",
  "content": "L_2015328NL.01012101.xml 12.12.2015 NL Publicatieblad van de Europese Unie L 328/121 BESLUIT (EU) 2015/2331 VAN DE EUROPESE CENTRALE BANK van 4 december 2015 houdende de goedkeuring van de muntenuitgifteomvang in 2016 (ECB/2015/42) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, met name artikel 128, lid 2, Overwegende hetgeen volgt: (1) De Europese Centrale Bank (ECB) heeft vanaf 1 januari 1999 het alleenrecht de omvang van de muntenuitgifte door de eurogebiedlidstaten goed te keuren. (2) De 19 eurogebiedlidstaten hebben hun schattingen van de euromuntenuitgifteomvang in 2016, met een toelichting betreffende de gevolgde schattingsmethodologie, ter goedkeuring aan de ECB voorgelegd. (3) Aangezien de ECB aangaande het recht van de lidstaten om euromunten uit te geven de uitgifteomvang moet goedkeuren, mogen de lidstaten de door de ECB goedgekeurde omvang niet overschrijden zonder voorafgaande goedkeuring door de ECB, HEEFT HET VOLGENDE BESLUIT VASTGESTELD: Artikel 1 Goedkeuring van de euromuntenuitgifteomvang in 2016 De ECB keurt hierbij de omvang van de muntenuitgifte door de eurogebiedlidstaten, zoals in onderstaande tabel beschreven, goed: (in miljoen EUR) Uitgifte van circulatiemunten en verzamelaarsmunten (niet bestemd voor circulatie) in 2016 België 80,6 Duitsland 667,5 Estland 10,3 Ierland 38,8 Griekenland 79,5 Spanje 276,4 Frankrijk 266,0 Italië 35,0 Cyprus 12,1 Letland 20,0 Litouwen 32,3 Luxemburg 19,1 Malta 9,9 Nederland 52,5 Oostenrijk 260,0 Portugal 53,4 Slovenië 30,0 Slowakije 17,0 Finland 45,0 Artikel 2 Inwerkingtreding Dit besluit treedt op de dag van notificatie aan de geadresseerden in werking. Artikel 3 Geadresseerden Dit besluit is gericht tot de eurogebiedlidstaten. Gedaan te Frankfurt am Main, 4 december 2015. De president van de ECB Mario DRAGHI",
  "source": "EUR LEX"
}