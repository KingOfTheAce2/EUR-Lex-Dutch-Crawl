{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Y0425(01):NL:HTML\">",
  "content": "EUR-Lex - 31975Y0425(01) - NL Avis juridique important | 31975Y0425(01) Resolutie van de Raad van 14 april 1975 betreffende een eerste programma van de Europese Economische Gemeenschap voor een beleid inzake bescherming en voorlichting van de consument Publicatieblad Nr. C 092 van 25/04/1975 blz. 0001 - 0001 Bijzondere uitgave in het Grieks: Hoofdstuk 15 Deel 1 blz. 0092 Bijzondere uitgave in het Spaans: Hoofdstuk 15 Deel 1 blz. 0065 Bijzondere uitgave in het Portugees: Hoofdstuk 15 Deel 1 blz. 0065 RESOLUTIE VAN DE RAAD van 14 april 1975 betreffende een eerste programma van de Europese Economische Gemeenschap voor een beleid inzake bescherming en voorlichting van de consument DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de mededeling van de Commissie betreffende een eerste programma van de Europese Economische Gemeenschap inzake voorlichting en bescherming van de consument, Gezien het advies van het Europese Parlement (1), Gezien het advies van het Economisch en Sociaal Comit√© (2), Overwegende dat krachtens artikel 2 van het Verdrag de Europese Economische Gemeenschap tot taak heeft binnen de gehele Gemeenschap een harmonische ontwikkeling van de economische activiteit en een gestadige en evenwichtige expansie en een toenemende verbetering van de levensstandaard te bevorderen; Overwegende dat de verbetering van de kwaliteit van het bestaan tot de taken van de Gemeenschap behoort en dat deze taak de bescherming van de gezondheid, veiligheid en economische belangen van de consument impliceert; Overwegende dat het vervullen van deze taak de tenuitvoerlegging van een beleid gericht op bescherming en voorlichting van de consument voor de gehele Gemeenschap eist; Overwegende dat de Staatshoofden en Regeringsleiders, op 19 en 20 oktober 1972 te Parijs in vergadering bijeen, deze noodzaak hebben bevestigd door een beroep op de Instellingen van de Gemeenschap te doen om de acties tot bescherming van de consument te versterken en te coordineren en in januari 1974 een programma op te stellen, HECHT ZIJN GOEDKEURING aan het beginsel van een beleid inzake bescherming en voorlichting van de consument, alsmede aan de beginselen, de doelstellingen en de algemene beschrijving van de op communautair niveau te ondernemen acties, die zijn omschreven in bijgaand eerste programma, NEEMT TER KENNIS dat de Commissie in een later stadium passende voorstellen voor de uitvoering van dit programma zal indienen, met gebruikmaking van onder meer de in dit programma voorgestelde hulpmiddelen en mogelijkheden, VERBINDT ZICH ERTOE om, zo mogelijk binnen een termijn van negen maanden, te rekenen vanaf het tijdstip waarop deze voorstellen door de Commissie worden ingediend, zich daarover uit te spreken. (1) PB nr. C 62 van 30. 5. 1974, blz. 8. (2) PB nr. C 97 van 16. 8. 1974, blz. 47.",
  "source": "EUR LEX"
}