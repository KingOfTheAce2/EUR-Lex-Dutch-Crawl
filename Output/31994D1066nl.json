{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D1066:NL:HTML\">",
  "content": "EUR-Lex - 31994D1066 - NL Avis juridique important | 31994D1066 94/1066/EG: Beschikking van de Commissie van 30 december 1994 houdende goedkeuring van het enig programmeringsdocument voor de structurele bijstandsverlening van de Gemeenschap in de in Spanje onder doelstelling 2 vallende regio's (Slechts de tekst in de Spaanse taal is authentiek) Publicatieblad Nr. L 384 van 31/12/1994 blz. 0101 - 0103 BESCHIKKING VAN DE COMMISSIE van 30 december 1994 houdende goedkeuring van het communautaire  bestek voor de structurele bijstandsverlening van de Gemeenschap in de in Spanje onder doelstelling  2 vallende regio's (Slechts de tekst in de Spaanse taal is authentiek) (94/1066/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2052/88 van de Raad van 24 juni 1988 betreffende de taken van de  Fondsen met structurele strekking, hun doeltreffendheid alsmede de cooerdinatie van hun  bijstandsverlening onderling en met die van de Europese Investeringsbank en de andere bestaande  financieringsinstrumenten (1), gewijzigd bij Verordening (EEG) nr. 2081/93 (2), en met name op  artikel 9, lid 9, Na raadpleging van het Raadgevend Comité voor de ontwikkeling en omschakeling van de regio's en van  het Comité uit hoofde van artikel 124 van het Verdrag, Overwegende dat de Commissie, krachtens artikel 9, lid 9, van Verordening (EEG) nr. 2052/88, op  basis van de door de Lid-Staten ingediende plannen voor regionale en sociale omschakeling, in het  kader van het partnerschap en met instemming van de betrokken Lid-Staat, de communautaire bestekken  voor de structurele bijstandsverlening van de Gemeenschap in de onder doelstelling 2 vallende zones  vaststelt; Overwegende dat de voorwaarden voor de opstelling en de uitvoering van de communautaire bestekken  zijn vastgesteld in deel III, artikel 8 en volgende, van Verordening (EEG) nr. 4253/88 van de Raad  van 19 december 1988 tot vaststelling van toepassingsbepalingen van Verordening (EEG) nr. 2052/88  met betrekking tot de cooerdinatie van de bijstandsverlening uit de onderscheiden Structuurfondsen  enerzijds en van die bijstandsverlening met die van de Europese Investeringsbank en de andere  bestaande financieringsinstrumenten anderzijds (3), gewijzigd bij Verordening (EEG) nr. 2082/93  (4); dat in artikel 8, lid 3, de inhoud van de communautaire bestekken is gepreciseerd; Overwegende dat de Commissie met haar beschikking 94/169/EG (5) een eerste lijst van onder  doelstelling 2 vallende industriële gebieden met afnemende economische activiteit voor de periode  van 1994 tot en met 1996 heeft vastgesteld; Overwegende dat de Spaanse Regering op 26 april 1994 bij de Commissie het in artikel 9, lid 8, van  Verordening (EEG) nr. 2052/88 bedoelde plan voor regionale en sociale omschakeling voor de onder  doelstelling 2 vallende regio's voor de periode 1994-1996 heeft ingediend; Overwegende dat het door deze Lid-Staat ingediende plan de beschrijving bevat van de gekozen  prioritaire zwaartepunten en gegevens verstrekt over het voor de uitvoering van het communautaire  bestek beoogde gebruik van de bijstand uit het Europees Fonds voor Regionale Ontwikkeling (EFRO) en  het Europees Sociaal Fonds (ESF), alsmede gegevens over het gebruik van middelen van de Europese  Investeringsbank (EIB) en van de andere financieringsinstrumenten; Overwegende dat het communautaire bestek met instemming van de betrokken Lid-Staat in het kader van  het in artikel 4 van Verordening (EEG) nr. 2052/88 bedoelde partnerschap is vastgesteld; Overwegende dat de Commissie, op grond van artikel 3 van Verordening (EEG) nr. 4253/88, in het  kader van het partnerschap, voor de cooerdinatie en de samenhang tussen de bijstand uit de Fondsen  en die van de EIB en de andere financieringsinstrumenten, met inbegrip van die van de EGKS en van  de andere acties met structureel karakter, dient zorg te dragen evenals van het Cohesiefonds; Overwegende dat overeenkomstig het bepaalde in artikel 8, lid 1, van Verordening (EEG) nr. 4253/88  de EIB bij de opstelling van het communautaire bestek betrokken is geweest; dat zij zich bereid  heeft verklaard om overeenkomstig de voor haar geldende statutaire bepalingen tot de  verwezenlijking van dit bestek bij te dragen; dat het echter niet mogelijk is, in dit stadium een  nauwkeurige raming te geven van het bedrag der communautaire leningen dat zal bijdragen tot de  financiering; Overwegende dat in artikel 2, tweede alinea, van Verordening (EEG) nr. 1866/90 van de Commissie van  2 juli 1990 tot regeling van het gebruik van de ecu bij de besteding van de middelen van de  Structuurfondsen (6), laatstelijk gewijzigd bij Verordening (EG) nr. 2745/94 (7), is bepaald dat de  in de beschikkingen van de Commissie tot goedkeuring van de communautaire bestekken vastgestelde  communautaire bijstand voor de gehele periode en de jaarlijkse verdeling ervan in ecu moeten  luiden, tegen de prijzen van het jaar waarin de beschikking is gegeven, en dat deze worden  geïndexeerd; dat deze jaarlijkse verdeling verenigbaar moet zijn met de in bijlage II bij  Verordening (EEG) nr. 2052/88 vastgestelde progressie van de vastleggingskredieten; dat de  indexering met één enkel percentage per jaar gebeurt, namelijk het percentage dat jaarlijks op de  begroting van de Gemeenschap wordt toegepast en voortvloeit uit de voorschriften voor de technische  aanpassing van de financiële vooruitzichten; Overwegende dat deze beschikking, krachtens artikel 10, lid 2, van Verordening (EEG) nr. 4253/88,  als verklaring van intentie aan de betrokken Lid-Staat wordt toegezonden; Overwegende dat krachtens artikel 20, leden 1 en 2, van Verordening (EEG) nr. 4253/88 de  betalingsverplichtingen met betrekking tot de bijdrage van de Structuurfondsen ter financiering van  de onder het communautaire bestek vallende bijstandsmaatregelen worden aangegaan nadat de Commissie  een besluit tot goedkeuring van de betrokken acties heeft genomen, HEEFT DE VOLGENDE BESCHIKKING GEGEVEN: Artikel 1 Het communautaire bestek voor de structurele bijstandsverlening van  de Gemeenschap in de in Spanje onder doelstelling 2 vallende regio's tijdens de periode van 1  januari 1994 tot en met 31 december 1996 wordt goedgekeurd. De Commissie verklaart voornemens te zijn tot de verwezenlijking van dit communautaire bestek bij  te dragen volgens de daarin vervatte nadere bepalingen en overeenkomstig de voorschriften en  richtsnoeren van de Structuurfondsen en van de andere bestaande financieringsinstrumenten. Artikel 2 1.  Het communautaire bestek behelst de volgende hoofdpunten: a) de voor de gezamenlijke actie in aanmerking genomen prioritaire zwaartepunten, de  gekwantificeerde specifieke doeleinden en het verwachte effect ervan alsmede de samenhang van deze  zwaartepunten met het economische, sociale en regionale beleid in Spanje; De prioritaire zwaartepunten zijn: 1. steunmaatregelen ten gunste van de tewerkstelling en van de mededinging van de ondernemingen, 2. bescherming van het milieu, 3. steunmaatregelen ten gunste van het onderzoek, 4. ontwikkeling van het transport ter ondersteuning van de economische activiteiten, 5. plaatselijke en stedelijke ontwikkeling, 6. technische bijstand; b) een overzicht van de toe te passen vormen van bijstandsverlening, met vermelding van, met name,  de specifieke doeleinden en de belangrijkste geplande soorten maatregelen; c) een indicatief financieringsplan; d) de bepalingen inzake toezicht en evaluatie; e) de bepalingen inzake verificatie van de additionaliteit, en een eerste evaluatie van de  additionaliteit; f) de bepalingen volgens welke de milieu-instanties bij de uitvoering van het communautaire bestek  worden betrokken; g) gegevens over de beschikbaarstelling van de middelen voor de technische bijstand die nodig is  voor de voorbereiding, de uitvoering of de aanpassing van de betrokken acties. 2.  In het indicatieve financieringsplan zijn, tegen niet te indexeren prijzen, de totale kosten  voor de prioritaire zwaartepunten van de gezamenlijke actie van de Gemeenschap en de betrokken  Lid-Staat opgenomen, namelijk 3 486,909 miljoen ecu voor de gehele periode, en de totale  beschikbaar te stellen bijstand van de Structuurfondsen, namelijk 1 130 miljoen ecu. Het voorziene nationale aandeel in die financiering, namelijk ongeveer 1 310,373 miljoen ecu voor  de openbare en 1 046,536 miljoen ecu voor de particuliere sector, kan gedeeltelijk worden gedekt  door communautaire leningen van met name de EKGS en de EIB. Artikel 3 1.  Met het oog op indexering is de verdeling van de vastgestelde maximale bijstand van  de Structuurfondsen over de betrokken jaren als volgt: >RUIMTE VOOR DE TABEL> 2.  De verwachte aanvankelijke verdeling van de totale communautaire  bijstand over de Structuurfondsen biedt ter indicatie het volgende beeld: EFRO77,0 % ESF23,0 % Totaal100,0 % Deze verdeling kan later wijziging ondergaan naar gelang van de aanpassingen waartoe volgens de  procedure van artikel 25, lid 5, van Verordening (EEG) nr. 4253/88 wordt besloten. Artikel 4 Deze beschikking die als verklaring van intentie wordt toegezonden overeenkomstig  artikel 10, lid 2, van Verordening (EEG) nr. 4253/88, is gericht tot het Koninkrijk Spanje. Gedaan te Brussel, 30 december 1994. Voor de Commissie Bruce MILLAN Lid van de Commissie (1) PB nr. L 185 van 15. 7. 1988, blz. 9. (2) PB nr. L 193 van 31. 7. 1993, blz. 5. (3) PB nr. L 374 van 31. 12. 1988, blz. 1. (4) PB nr. L 193 van 31. 7. 1993, blz. 20. (5) PB nr. L 81 van 24. 3. 1994, blz. 1. (6) PB nr. L 170 van 3. 7. 1990, blz. 36. (7) PB nr. L 290 van 11. 11. 1994, blz. 4.",
  "source": "EUR LEX"
}