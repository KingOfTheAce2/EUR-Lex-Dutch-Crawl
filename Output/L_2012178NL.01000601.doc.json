{
  "url": "http://www.w3.org/1999/xhtml\">",
  "content": "L_2012178NL.01000601.xml 10.7.2012 NL Publicatieblad van de Europese Unie L 178/6 VERORDENING (EU) Nr. 613/2012 VAN DE COMMISSIE van 9 juli 2012 tot wijziging van bijlage III bij Verordening (EG) nr. 1071/2009 van het Europees Parlement en de Raad tot vaststelling van gemeenschappelijke regels betreffende de voorwaarden waaraan moet zijn voldaan om het beroep van wegvervoerondernemer uit te oefenen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1071/2009 van het Europees Parlement en de Raad van 21 oktober 2009 tot vaststelling van gemeenschappelijke regels betreffende de voorwaarden waaraan moet zijn voldaan om het beroep van wegvervoerondernemer uit te oefenen en tot intrekking van Richtlijn 96/26/EG van de Raad ( 1 ) , en met name artikel 8, lid 9, Overwegende hetgeen volgt: (1) De kleur van het model van het getuigschrift van vakbekwaamheid is in bijlage III bij Verordening (EG) nr. 1071/2009 gedefinieerd als „pantone beige kraftpapier”. (2) Met het oog op de homogeniteit en een eenduidige interpretatie en toepassing van Verordening (EG) nr. 1071/2009 moet de kleur nauwkeuriger worden gespecificeerd. (3) De in deze verordening vervatte maatregelen zijn in overeenstemming met het advies van het in artikel 25 van Verordening (EG) nr. 1071/2009 bedoelde comité, HEEFT DE VOLGENDE VERORDENING VASTGESTELD: Artikel 1 In bijlage III bij Verordening (EG) nr. 1071/2009, derde regel, wordt de zin „Kleur: Pantone beige kraftpapier, formaat DIN A4 cellulosepapier, 100 g/m 2 of meer” vervangen door: „Kleur: Pantone beige kraftpapier 467, of pantone beige dat daar zo sterk mogelijk op gelijkt, formaat DIN A4 cellulosepapier, 100 g/m 2 of meer”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juli 2012. Voor de Commissie De voorzitter José Manuel BARROSO ( 1 ) PB L 300 van 14.11.2009, blz. 51 .",
  "source": "EUR LEX"
}