{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R0297:NL:HTML\">",
  "content": "EUR-Lex - 32000R0297 - NL Avis juridique important | 32000R0297 Verordening (EG) nr. 297/2000 van de Commissie van 8 februari 2000 betreffende de opening van aanvullende contingenten voor de invoer in de Gemeenschap van een aantal textielproducten uit bepaalde derde landen die in 2000 aan handelsbeurzen in de Europese Gemeenschap deelnemen Publicatieblad Nr. L 034 van 09/02/2000 blz. 0012 - 0015 VERORDENING (EG) Nr. 297/2000 VAN DE COMMISSIE van 8 februari 2000 betreffende de opening van aanvullende contingenten voor de invoer in de Gemeenschap van een aantal textielproducten uit bepaalde derde landen die in 2000 aan handelsbeurzen in de Europese Gemeenschap deelnemen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 1072/1999 van de Commissie(2), inzonderheid op artikel 8, Overwegende hetgeen volgt: (1) Onder bepaalde bijzondere omstandigheden, kunnen contingenten ter aanvulling van de in bijlage V bij Verordening (EEG) nr. 3030/93 vastgestelde contingenten worden geopend. De Commissie heeft een verzoek om aanvullende contingenten ten behoeve van bepaalde in 2000 georganiseerde handelsbeurzen ontvangen. (2) De voorbij jaren werden voor bepaalde derde landen reeds aanvullende contingenten geopend. (3) De aanvullende contingenten mogen uitsluitend worden geopend voor producten die door de exporterende landen op de betreffende handelsbeurs zijn tentoongesteld, voor de hoeveelheden waarvoor op de betrokken beurs contracten zijn ondertekend die zijn gecertificeerd door de bevoegde autoriteiten van de lidstaat waar deze beurs plaatsvindt. (4) Teneinde te voorkomen dat de aanvullende contingenten worden overschreden, is het dienstig te bepalen dat de lidstaat op het grondgebied waarvan de handelsbeurs plaatsvindt toeziet dat de totale hoeveelheid waarvoor gecertificeerde contracten zijn opgesteld de aanvullende contingenten niet overschrijdt en dat deze lidstaat de Commissie na de sluiting van de handelsbeurs de totale hoeveelheid meedeelt waarvoor dergelijke gecertificeerde contracten werden opgesteld; (5) Het verdient aanbeveling de invoer in de Gemeenschap van producten waarvoor aanvullende contingenten worden geopend, te onderwerpen aan de bepalingen van Verordening (EEG) nr. 3030/93 die van toepassing zijn op de invoer van producten die aan de in bijlage V van de genoemde verordening vastgestelde kwantitatieve beperkingen zijn onderworpen, met uitzondering van die welke verband houden met de flexibiliteit. (6) Aanvragen voor invoervergunningen dienen bovendien vergezeld te gaan van het op de betreffende handelsbeurs ondertekende contract, gecertificeerd door de bevoegde autoriteiten van de lidstaat waar de beurs plaatsvindt. (7) Teneinde ontduiking van deze voorschriften te voorkomen, mogen de invoervergunningen uitsluitend worden afgegeven voor producten die niet eerder dan 30 dagen na de sluiting van de betreffende beurs worden verzonden vanuit het leverende land waarvan zij de oorsprong hebben. (8) De in deze verordening vervatte maatregelen zijn in overeenstemming met het advies van het ComitÃ© textielproducten, HEEFT DE VOLGENDE VERORDENING VASTGESTELD: Artikel 1 De bij Verordening (EEG) nr. 3030/93 vastgestelde kwantitatieve invoerbeperkingen worden aangevuld met de in bijlage vermelde aanvullende contingenten ten behoeve van de handelsbeurzen die in 2000 in de Gemeenschap worden gehouden. Artikel 2 1. De in artikel 1 bedoelde aanvullende contingenten zijn uitsluitend bestemd voor producten die door het exporterende land op de handelsbeurs zijn tentoongesteld, voor de hoeveelheden waarvoor op de betrokken beurs verkoopcontracten zijn ondertekend die zijn gecertificeerd door de bevoegde autoriteiten van de lidstaat waar deze beurs plaatsvindt. 2. De bevoegde autoriteiten van de lidstaat op het grondgebied waarvan de beurs plaatsvindt zien erop toe dat de totale hoeveelheden waarvoor gecertificeerde contracten werden ondertekend de in de bijlage vastgestelde hoeveelheden niet overschrijden. 3. De betrokken lidstaat deelt de Commissie ten hoogste 30 dagen na de sluitingsdatum van de beurs de totale hoeveelheid mede waarvoor tijdens de beurs gecertificeerde contracten werden gesloten. Deze informatie wordt uitgesplitst naar leverend land en categorie. Artikel 3 1. Onverminderd het bepaalde in de leden 2 en 3 van dit artikel is de invoer in de Gemeenschap van producten waarvoor aanvullende contingenten werden geopend, onderworpen aan de bepalingen van Verordening (EEG) nr. 3030/93 die van toepassing zijn op de invoer van producten die aan de in bijlage V van de genoemde verordening vastgestelde kwantitatieve beperkingen zijn onderworpen, met uitzondering van die welke betrekking hebben op de flexibiliteit. 2. Invoervergunningen worden uitsluitend afgegeven op overlegging van een uitvoervergunning \"Export licence\". In vak 9 van het laatstgenoemde document dienen de handelsbeurs en het jaar te zijn vermeld waarop het betrekking heeft. Het gaat vergezeld van het origineel van het in artikel 2 bedoelde gecertificeerde contract. 3. Invoervergunningen worden uitsluitend afgegeven voor producten die niet eerder dan 30 dagen na de sluiting van de beurs naar de Gemeenschap worden verzonden vanuit het derde land waarvan zij de oorsprong hebben. Artikel 4 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 februari 2000. Voor de Commissie Pascal LAMY Lid van de Commissie (1) PB L 275 van 8.11.1993, blz. 1. (2) PB L 134 van 28.5.1999, blz. 1. BIJLAGE Aanvullende contingenten voor de van 29 maart tot en met 2 april te houden handelsbeurs van Berlijn (De volledige omschrijving van de goederen is opgenomen in bijlage I bij Verordening (EEG) nr. 3030/93) >RUIMTE VOOR DE TABEL>",
  "source": "EUR LEX"
}