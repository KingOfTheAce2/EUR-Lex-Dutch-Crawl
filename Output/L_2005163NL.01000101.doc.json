{
  "url": "http://www.w3.org/1999/xhtml\">",
  "content": "L_2005163NL.01000101.xml 23.6.2005 NL Publicatieblad van de Europese Unie L 163/1 VERORDENING (EG) Nr. 932/2005 VAN HET EUROPEES PARLEMENT EN DE RAAD van 8 juni 2005 tot wijziging van Verordening (EG) nr. 999/2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën, wat betreft de verlenging van de geldigheidsduur van overgangsmaatregelen (Voor de EER relevante tekst) HET EUROPEES PARLEMENT EN DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 152, lid 4, onder b), Gezien het voorstel van de Commissie, Na raadpleging van het Europees Economisch en Sociaal Comité, Na raadpleging van het Comité van de Regio's, Handelend volgens de procedure van artikel 251 van het Verdrag ( 1 ) , Overwegende hetgeen volgt: (1) Verordening (EG) nr. 999/2001 van het Europees Parlement en de Raad ( 2 ) beoogt één juridisch kader te bieden voor overdraagbare spongiforme encefalopathieën (TSE's) in de Gemeenschap. (2) Bij Verordening (EG) nr. 1128/2003 van het Europees Parlement en de Raad van 16 juni 2003 tot wijziging van Verordening (EG) nr. 999/2001 wat betreft de verlenging van de geldigheidsduur van overgangsmaatregelen ( 3 ) is de geldigheidsduur van overgangsmaatregelen vastgesteld krachtens Verordening (EG) nr. 999/2001 verlengd tot uiterlijk 1 juli 2005. (3) Teneinde de rechtszekerheid te garanderen wanneer de geldigheidsduur van de overgangsmaatregelen van Verordening (EG) nr. 999/2001 verlopen is, en hangende de herziening van definitieve maatregelen alsmede de invoering van een algemene strategie inzake TSE's, moeten de overgangsmaatregelen nogmaals tot 1 juli 2007 worden verlengd. (4) In het belang van de rechtszekerheid en teneinde de legitieme verwachtingen van de economische actoren te beschermen hangende de substantiële herziening van Verordening (EG) nr. 999/2001, dient deze verordening in werking te treden op 1 juli 2005. (5) Verordening (EG) nr. 999/2001 moet dienovereenkomstig worden gewijzigd, HEBBEN DE VOLGENDE VERORDENING VASTGESTELD: Artikel 1 Artikel 23, tweede alinea, van Verordening (EG) nr. 999/2001 wordt vervangen door: „Volgens die procedure worden voor een periode die uiterlijk op 1 juli 2007 afloopt ook overgangsmaatregelen vastgesteld voor de overgang van de huidige regeling naar de bij deze verordening vastgestelde regeling.” Artikel 2 Deze verordening treedt in werking op 1 juli 2005. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Straatsburg, 8 juni 2005. Voor het Europees Parlement De voorzitter J. P. BORRELL FONTELLES Voor de Raad De voorzitter N. SCHMIT ( 1 ) Advies van het Europees Parlement van 10 mei 2005 (nog niet bekendgemaakt in het Publicatieblad) en besluit van de Raad van 30 mei 2005. ( 2 ) PB L 147 van 31.5.2001, blz. 1 . Verordening laatstelijk gewijzigd bij Verordening (EG) nr. 260/2005 van de Commissie ( PB L 46 van 17.2.2005, blz. 31 ). ( 3 ) PB L 160 van 28.6.2003, blz. 1 .",
  "source": "EUR LEX"
}