{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973Y0919(07):NL:HTML\">",
  "content": "EUR-Lex - 31973Y0919(07) - NL Avis juridique important | 31973Y0919(07) Besluit nr. 79 van 22 februari 1973 betreffende de interpretatie van artikel 48, lid 2, van Verordening (EEG) nr. 1408/71, inzake de samentelling van tijdvakken van verzekering en daarmee gelijkgestelde tijdvakken voor wat betreft de verzekering tegen de gevolgen van invaliditeit, ouderdom en overlijden Publicatieblad Nr. C 075 van 19/09/1973 blz. 0009 - 0009 Bijzondere uitgave in het Spaans: Hoofdstuk 05 Deel 2 blz. 0012 Bijzondere uitgave in het Portugees: Hoofdstuk 05 Deel 2 blz. 0012 ++++ BESLUIT Nr . 79 van 22 februari 1973 betreffende de interpretatie van artikel 48 , lid 2 , van Verordening nr . 1408/71 , inzake de samentelling van tijdvakken van verzekering en daarmede gelijkgestelde tijdvakken voor wat betreft de verzekering tegen de gevolgen van invaliditeit , ouderdom en overlijden DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op artikel 81 , sub a ) , van Verordening nr . 1408/71 op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van de Verordeningen ( EEG ) nr . 1408/71 en nr . 574/72 te behandelen , Overwegende dat Besluit nr . 34 bekendgemaakt in het Publikatieblad van de Europese Gemeenschappen nr . 13 van 17 februari 1961 , als gevolg van de inwerkingtreding van de Verordeningen ( EEG ) nr . 1408/71 en nr . 574/72 van de Raad zijn geldigheid heeft verloren , maar dat er in verband met de bepalingen van genoemde verordeningen aanleiding bestaat een nieuw besluit te nemen waarin wordt aangegeven in hoeverre de in een Lid-Staat vervulde tijdvakken van verzekering overeenkomstig artikel 48 , lid 2 , van Verordening ( EEG ) nr . 1408/71 door de organen van de andere Lid-Staten in aanmerking dienen te worden genomen wanneer deze tijdvakken geen 12 maanden vormen , doch wel is voldaan aan de minimum verzekeringstijd vereist krachtens de wettelijke regeling van de staat waar deze tijdvakken zijn vervuld enkel op grond van de in genoemde staat vervulde tijdvakken ; Overwegende dat op grond van het bepaalde in artikel 48 , lid 1 , van Verordening  ( EEG ) nr . 1408/71 afwijkingen van het bepaalde in artikel 46 , lid 2 , van dezelfde verordening niet geoorloofd zijn indien het recht op uitkeringen is verworven op grond van de wettelijke regeling waaronder de betrokkene gedurende minder dan 12 maanden verzekerd is geweest maar alleen op grond van tijdvakken vervuld ingevolge die wettelijke regeling ; Handelend overeenkomstig artikel 80 , lid 3 , van Verordening ( EEG ) nr . 1408/71 , BESLUIT : 1 . Indien de in een Lid-Staat vervulde tijdvakken van verzekering te zamen minder dan 12 maanden bedragen doch wel is voldaan aan de ingevolge de wettelijke regeling van genoemde staat voor de toekenning van uitkeringen vereiste minimum verzekeringstijd , alleen op grond van de in de betrokken staat vervulde tijdvakken , dient door de Lid-Staat waar de betrokkene verzekerd is geweest met deze tijdvakken zonodig rekening te worden gehouden , met het oog op het verkrijgen , het behoud of het herstel van het recht op uitkeringen , alsmede voor de berekening van het bedrag van het theoretische pensioen en het prorata-temporispensioen . 2 . Dit besluit wordt bekendgemaakt in het Publikatieblad van de Europese Gemeenschappen . Het is van toepassing voor de zes oorspronkelijke Lid-Staten met ingang van 1 oktober 1972 en overeenkomstig het Toetredingsverdrag met inhang van 1 april 1973 voor de drie nieuwe Lid-Staten . De voorzitter van de Administratieve Commissie J . DONIS",
  "source": "EUR LEX"
}