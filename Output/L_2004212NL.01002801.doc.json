{
  "url": "http://www.w3.org/1999/xhtml\">",
  "content": "L_2004212NL.01002801.xml 12.6.2004 NL Publicatieblad van de Europese Unie L 212/28 Rectificatie van Beschikking 2004/470/EG van de Commissie van 29 april 2004 betreffende richtsnoeren inzake een voorlopige referentiemethode voor de monsterneming en meting van PM 2,5 ( Publicatieblad van de Europese Unie L 160 van 30 april 2004 ) Beschikking 2004/470/EG wordt als volgt gelezen: BESCHIKKING VAN DE COMMISSIE van 29 april 2004 betreffende richtsnoeren inzake een voorlopige referentiemethode voor de monsterneming en meting van PM 2,5 (Kennisgeving geschied onder nummer C(2004) 1713) (Voor de EER relevante tekst) (2004/470/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 1999/30/EG van de Raad van 22 april 1999 betreffende grenswaarden voor zwaveldioxide, stikstofdioxide en stikstofoxiden, zwevende deeltjes en lood in delucht ( 1 ) , en met name op artikel 7, lid 5, derde alinea, en deel V van bijlage IX, Na het uit hoofde van artikel 12, lid 2, van Richtlijn 96/62/EG van de Raad ( 2 ) ingestelde comité te hebben geraadpleegd, Overwegende hetgeen volgt: (1) In afwachting van de vaststelling door het Europees Comité voor Normalisatie (CEN) van een referentiemethode voor de monsterneming en meting van PM 2,5 , dienen er richtsnoeren gegeven te worden inzake een voorlopige referentiemethode voor dergelijke monsterneming en meting. (2) Beschikking 2003/37/EG van de Commissie ( 3 ) geeft richtsnoeren inzake een dergelijke voorlopige referentiemethode. (3) Beschikking 2003/37/EG dient te worden gewijzigd vanwege een leemte in de bijlage inzake de bemonsteringsapparaten die gebruikt worden bij campagnes voor veldvalidering; tegelijkertijd dient andere informatie in die bijlage met betrekking tot meetmethoden en de stand van het valideringswerk te worden bijgewerkt ter verduidelijking en om technische vooruitgang erin te verwerken. (4) Beschikking 2003/37/EG dient te worden vervangen om redenen van duidelijkheid, HEEFT DE VOLGENDE BESCHIKKING GEGEVEN: Artikel 1 In de bijlage worden richtsnoeren gegeven inzake een voorlopige referentiemethode voor de monsterneming en meting van PM 2,5 . Artikel 2 Beschikking 2003/37/EG wordt hierbij ingetrokken. Artikel 3 Deze beschikking is gericht tot de lidstaten. Gedaan te Brussel, 29 april 2004. Voor de Commissie Margot WALLSTRÖM Lid van de Commissie BIJLAGE RICHTSNOEREN VOOR DE METING VAN PM 2,5 OVEREENKOMSTIG RICHTLIJN 1999/30/EG In dit document worden degenen die belast zijn met het beheer van de luchtkwaliteit en met het beheer van netwerken aanbevelingen gedaan voor de keuze van meetinstrumenten voor PM 2,5 krachtens Richtlijn 1999/30/EG inzake fijne deeltjes. Deze aanbevelingen gelden niet voor andere mogelijke toepassingen, waarbij de metingen voor andere doeleinden dienen, bijvoorbeeld in geval van onderzoekactiviteiten of indicatieve metingen. Achtergrond en normalisatie door het CEN In artikel 5 van Richtlijn 1999/30/EG is het volgende bepaald: „De lidstaten dragen zorg voor de installatie en werking van meetstations die gegevens over PM 2,5 - concentratie verstrekken. Aantal en ligging van de stations waar de PM 2,5 wordt gemeten, worden door de lidstaten zodanig gekozen dat die stations representatief zijn voor de PM 2,5 - concentraties in die lidstaat. Waar mogelijk dienen de monsternemingspunten met die voor PM 10 samen te vallen.” Voorts is in artikel 7 het volgende bepaald: „De voorlopige ontwerp-referentiemethode voor de monsterneming en de meting van PM 2,5 staat in bijlage IX, deel V.” Ten slotte is in bijlage IX bepaald dat de Commissie in overleg met het in artikel 12 van Richtlijn 96/62/EG bedoelde comité richtsnoeren opstelt. Het directoraat-generaal Milieu heeft het CEN opdracht gegeven om een Europese standaardreferentiemethode voor PM 2,5 te ontwikkelen. Deze methode is gebaseerd op bemonstering van de omgevingslucht en gravimetrische bepaling van de PM 2,5 - fractie van de zwevende deeltjes. CEN TC 264/WG 15 is in 2000 met zijn werkzaamheden begonnen. Er zijn validatieproeven uitgevoerd in acht Europese landen, met name Spanje, Duitsland, Nederland, Oostenrijk, Italië, Zweden, het Verenigd Koninkrijk en Griekenland, die in de zomer van 2003 werden gefinaliseerd. De definitieve standaardmethode van het CEN zal dan ook niet vóór 2004 beschikbaar zijn. CEN WG 15 test momenteel verschillende kandidaat-instrumenten van Europese fabrikanten en de US Federal Reference sampler. Deze zijn gebaseerd op de gravimetrische bepalingsmethode en zijn uitgerust met verschillende inlaattypes: — MINI-WRAC, bemonstering met enkel filter, van het Fraunhofer Institut für Toxikologie und Aerosolforschung (FhG-ITA), Duitsland, — US-Federal Reference Method, bemonstering met enkel filter: RAAS 2.5-1, van Thermo Andersen, Verenigde Staten — Partisol FRM Model 2000, van Rupprecht and Patashnick, Verenigde Staten, — Partisol plus 2025-SCC, sequentiële bemonstering, van Rupprecht and Patashnick, Verenigde Staten, — LVS-3D, bemonstering met enkel filter, van Derenda, Duitsland, — SEQ 47/50, sequentiële bemonstering, van Leckel, Duitsland, — HVS-DHA 80, sequentiële bemonstering, van Digitel, Zwitserland. Bovendien test het CEN ook een aantal automatische meetinstrumenten die zijn gebaseerd op verzwakking van bèta-straling en op de TEOM (Tapered Element Oscillating Microbalance) om te onderzoeken of deze gelijkwaardig zijn aan de gravimetrische referentiemethode: — ADAM, verzwakking bèta-straling, sequentieel, van OPSIS, Zweden, — FH 62 I-R, verzwakking bèta-straling, filtertape, van ESM Andersen, Duitsland, — BAM 1020, verzwakking bèta-straling, filtertape, van Met One, Verenigde Staten, — TEOM SES, cycloon met scherpe grenswaarde (SCC, sharp cut cyclone), van Rupprecht and Patashnick, Verenigde Staten. Problemen met de meting van de massaconcentratie van PM 2,5 Bij de bepaling van PM 2,5 -massaconcentraties moet rekening worden gehouden met verschillende problemen, die gedeeltelijk al bekend zijn uit eerdere ervaringen met PM 10 -metingen. Uit voorlopige onderlinge vergelijkingen in een aantal lidstaten van de Europese Unie is gebleken dat de resultaten van manuele PM 2,5 -bemonsteraars significante verschillen vertonen, oplopend tot ± 30 %. De redenen voor deze verschillen tussen de bemonsteraars zijn complex en omvatten: — artefacten op het filter, bv. verdampingsverliezen tijdens de bemonstering of de conditionering van het filter, — artefacten in de fractionerende inlaatopening, bv. slecht ontwerp, veranderingen in de cut-off als gevolg van slechte regeling van de volumestroom en depositie van deeltjes op de impactplaat, — artefacten als gevolg van de opstelling van het bemonsteringssysteem; bv. depositie van deeltjes in de bemonsteringsbuis (met name in lange of gebogen buizen). Hierbij moet worden opgemerkt dat de chemische samenstelling van PM 2,5 significant verschilt van die van PM 10 . Met name bevat de fijne PM 2,5 - fractie meer halfvluchtige deeltjes (bv. ammoniumnitraat, organische verbindingen). De deeltjes met afmetingen tussen PM 10 en PM 2,5 bestaan hoofdzakelijk uit inerte verbindingen zoals siliciumoxide, metaaloxiden, enz. Bijgevolg kunnen de problemen met verliezen van halfvluchtige deeltjes, die zich ook al voordeden bij PM 10 -bemonstering, bij PM 2,5 - metingen nog groter zijn. De verliezen zullen vooral afhankelijk zijn van de samenstelling van de aërosolen en de aanwezigheid van vluchtige zwevende deeltjes en van het verschil tussen de omgevingstemperatuur en de bemonsteringstemperatuur. De verliezen kunnen dan ook grote seizoenschommelingen en geografische verschillen laten zien. Zo werden bijvoorbeeld in de lente in Scandinavië verliezen van bijna 0 % gevonden (aërosolen van het strooien van zand), terwijl in Midden-Europa in de winter verliezen tot 70 % werden gevonden (aërosolen met een hoog ammoniumnitraatgehalte). Bijgevolg mag worden verwacht dat bij elke verhitting van het bemonsteringssysteem significant lagere PM 2,5 - massaconcentraties worden gemeten dan in een systeem dat bij omgevingstemperatuur werkt. Aanbevelingen voor PM 2,5 - monitoring In afwachting van de conclusies van de normalisatieactiviteiten van het CEN kunnen de volgende aanbevelingen voor PM 2,5 worden gedaan: Ten aanzien van de meetmethode In de opdracht van de Commissie aan het CEN is vermeld dat de te standaardiseren meetmethode gebaseerd is op de gravimetrische bepaling van de PM 2,5 - massafractie van deeltjes die onder omgevingsomstandigheden op een filter zijn verzameld. Andere methodes zoals de verzwakking van bèta-straling en de TEOM (Tapared element Oscillating Microbalance) worden momenteel door CEN WG15 onderzocht op hun gelijkwaardigheid met de gravimetrische methode. Ten aanzien van de specifieke inlaat voor PM 2,5 Momenteel zijn er twee soorten inlaten beschikbaar die worden gebruikt voor monitoring en onderzoek: inlaten van het impactortype en inlaten van het sharpcut-cyclone type. Momenteel worden bijvoorbeeld in het kader van CEN WG15 verschillende inlaten van beide types getest. De fractioneringsefficiëntie van de inlaat dient te garanderen dat 50 % van de deeltjes met een aërodynamische diameter van 2,5 μm op het filter worden verzameld. Ten aanzien van de instrumenten Op grond van theoretische overwegingen en eerdere ervaringen met de validering van PM 10 -metingen verdient het aanbeveling om het gebruik van instrumenten waarbij de bemonsteringssonde en/of het filter tijdens de bemonstering worden verwarmd, te vermijden voor de PM 2,5 -metingen. Om verliezen aan vluchtige deeltjes zoveel mogelijk te beperken, moet voor PM 2,5 de voorkeur worden gegeven aan instrumenten die zo dicht mogelijk bij de omgevingstemperatuur bemonsteren. Gezien het onvolledige karakter van en het ontbreken van samenhang tussen de resultaten die tot dusverre uit de verschillende studies zijn verkregen, is het op dit ogenblik niet mogelijk om kandidaat-instrumenten voor PM 2,5 - monitoring te selecteren. Bij de selectie van een bepaald meetinstrument is uiterste zorgvuldigheid geboden. De voorkeur dient te worden gegeven aan een benadering die geen grote investeringen vergt en die de mogelijkheid biedt om de meeteisen aan toekomstige ontwikkelingen aan te passen (bv. de toekomstige Europese standaardmethode voor PM 2,5 - metingen, technische ontwikkelingen van de fabrikanten van instrumenten, de komende verordening inzake zware metalen). Het is van essentieel belang dat in verslagen over PM 2,5 - gegevens een volledige beschrijving wordt gegeven van de meetmethode waarmee de gegevens zijn verkregen. ( 1 ) PB L 163 van 29.6.1999, blz. 41 . Richtlijn gewijzigd bij Beschikking 2001/744/EG van de Commissie ( PB L 278 van 23.10.2001, blz. 35 ). ( 2 ) PB L 296 van 21.11.1996, blz. 55 . Richtlijn gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). ( 3 ) PB L 12 van 17.1.2003, blz. 31 .",
  "source": "EUR LEX"
}