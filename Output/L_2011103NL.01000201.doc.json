{
  "url": "http://www.w3.org/1999/xhtml\">",
  "content": "L_2011103NL.01000201.xml 19.4.2011 NL Publicatieblad van de Europese Unie L 103/2 UITVOERINGSVERORDENING (EU) Nr. 379/2011 VAN DE COMMISSIE van 18 april 2011 houdende inschrijving van een benaming in het register van gegarandeerde traditionele specialiteiten („Kiełbasa jałowcowa” (GTS)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 509/2006 van de Raad van 20 maart 2006 inzake gegarandeerde traditionele specialiteiten voor landbouwproducten en levensmiddelen ( 1 ) , en met name artikel 9, lid 4, eerste alinea, Overwegende hetgeen volgt: (1) Overeenkomstig artikel 8, lid 2, eerste alinea, van Verordening (EG) nr. 509/2006 is de door Polen ingediende aanvraag tot registratie van de benaming „Kiełbasa jałowcowa” bekendgemaakt in het Publicatieblad van de Europese Unie ( 2 ) . (2) Overeenkomstig artikel 9 van Verordening (EG) nr. 509/2006 is bij de Commissie een overeenkomstig artikel 9, lid 3, onder a), van Verordening (EG) nr. 509/2006 met redenen omkleed bezwaarschrift ingediend. De Commissie heeft de betrokken partijen bij brief van 26 januari 2010 verzocht op gepaste wijze overleg te plegen. (3) Aangezien binnen zes maanden een akkoord is bereikt zonder wijziging van de overeenkomstig artikel 8, lid 2, bekendgemaakte gegevens, moet de Commissie een besluit nemen. (4) In het licht van deze gegevens moet de betrokken benaming worden geregistreerd. (5) Er is niet om de in artikel 13, lid 2, van Verordening (EG) nr. 509/2006 bedoelde reservering verzocht, HEEFT DE VOLGENDE VERORDENING VASTGESTELD: Artikel 1 De in de bijlage vermelde benaming wordt ingeschreven in het register van gegarandeerde traditionele specialiteiten. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 april 2011. Voor de Commissie De voorzitter José Manuel BARROSO ( 1 ) PB L 93 van 31.3.2006, blz. 1 . ( 2 ) PB C 158 van 11.7.2009, blz. 24 . BIJLAGE In bijlage I bij het Verdrag genoemde producten voor menselijke consumptie: Categorie 1.2. Vleesproducten (verhit, gepekeld, gerookt, enz.) POLEN Kiełbasa jałowcowa (GTS)",
  "source": "EUR LEX"
}