{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0002:NL:HTML\">",
  "content": "EUR-Lex - 31997D0002 - NL Avis juridique important | 31997D0002 97/2/EG: Beschikking van de Commissie van 6 december 1996 tot intrekking van Beschikking 96/489/EG betreffende financiële bijstand van de Gemeenschap voor de bestrijding van mond- en klauwzeer in de Federatieve Republiek Joegoslavië (Voor de EER relevante tekst) Publicatieblad Nr. L 001 van 03/01/1997 blz. 0004 - 0004 BESCHIKKING VAN DE COMMISSIE van 6 december 1996 tot intrekking van Beschikking 96/489/EG betreffende financiële bijstand van de Gemeenschap voor de bestrijding van mond- en klauwzeer in de Federatieve Republiek Joegoslavië (Voor de EER relevante tekst) (97/2/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG (2), en met name op artikel 13, Overwegende dat naar aanleiding van de kennisgeving van verschillende uitbraken van mond- en klauwzeer door de Federatieve Republiek Joegoslavië, bij Beschikking 96/489/EG van de Commissie (3) is besloten financiële bijstand van de Gemeenschap te verlenen voor de bestrijding van mond- en klauwzeer in dat land; Overwegende dat in dit verband vaccin ter beschikking van de autoriteiten van de Federatieve Republiek Joegoslavië werd gesteld en de kosten van vaccinatie gedeeltelijk werden gedekt; Overwegende dat de autoriteiten van de Federatieve Republiek Joegoslavië uitroeiingsmaatregelen hebben genomen ter bestrijding van de ziekte; dat deze maatregelen het nemen van monsters ter bevestiging van de aanwezigheid van de ziekte omvatten; Overwegende dat bij het onderzoek van de monsters in het world Reference Laboratory in Pirbright (Verenigd Koninkrijk) de aanwezigheid van mond- en klauwzeer niet kon worden bevestigd; Overwegende dat na 2 augustus 1996 geen nieuwe uitbraken zijn gemeld; Overwegende dat de bevoegde autoriteiten van de Federatieve Republiek Joegoslavië derhalve hebben besloten niet tot een vaccinatiecampagne over te gaan; Overwegende dat het daarom nodig is Beschikking 96/489/EG in te trekken; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Beschikking 96/489/EG wordt hierbij ingetrokken. Artikel 2 Deze beschikking is gericht tot de Lid-Staten. Gedaan te Brussel, 6 december 1996. Voor de Commissie Franz FISCHLER Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31. (3) PB nr. L 200 van 9. 8. 1996, blz. 29.",
  "source": "EUR LEX"
}