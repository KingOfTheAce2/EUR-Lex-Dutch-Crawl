{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975L0275:NL:HTML\">",
  "content": "EUR-Lex - 31975L0275 - NL Avis juridique important | 31975L0275 Richtlijn 75/275/EEG van de Raad van 28 april 1975 betreffende de communautaire lijst van agrarische probleemgebieden in de zin van Richtlijn nr. 75/268/EEG (Nederland) Publicatieblad Nr. L 128 van 19/05/1975 blz. 0229 - 0230 RICHTLIJN VAN DE RAAD  van 28 april 1975  betreffende de communautaire lijst van agrarische probleemgebieden in de zin van Richtlijn nr. 75/268/EEG (Nederland)  (75/275/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn nr. 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), inzonderheid op artikel 2, lid 2, Gezien het voorstel van de Commissie, Gezien het advies van het Europese Parlement, Gezien het advies van het Economisch en Sociaal Comité (2), Overwegende dat de Regering van het Koninkrijk der Nederlanden, overeenkomstig artikel 2, lid 1, van Richtlijn nr. 75/268/EEG, tweehonderd tweeënzestig gebieden die in aanmerking komen voor opname in de communautaire lijst van agrarische probleemgebieden, alsmede de gegevens betreffende de kenmerken van deze gebieden, aan de Commissie heeft opgegeven; Overwegende dat, met het oog op het bepalen van de door specifieke problemen gekenmerkte gebieden die met probleemgebieden kunnen worden gelijkgesteld, zoals bedoeld in artikel 3, lid 5, van Richtlijn nr. 75/268/EEG, enerzijds de aanwezigheid van ongunstige natuurlijke produktieomstandigheden als gevolg van de slechte waterhuishouding en de slechte kwaliteit van de grond en, anderzijds, handicaps voortvloeiende uit verplichtingen ingevolge voorschriften inzake landschapsbehoud in aanmerking werden genomen ; dat bovendien de totale oppervlakte van deze gebieden niet groter is dan 0,40 % van de totale oppervlakte van de betrokken Lid-Staat; Overwegende dat de aard van voornoemde door de Regering van het Koninkrijk der Nederlanden gehanteerde criteria voor het bepalen van de aan de Commissie opgegeven gebieden, beantwoorden aan de kenmerken van door specifieke problemen gekenmerkte gebieden, zoals bedoeld in artikel 3, lid 5, van Richtlijn nr. 75/268/EEG; Overwegende dat deze gebieden, volgens de inlichtingen van de betrokken Lid-Staat voldoende uitgerust zijn met collectieve voorzieningen, HEEFT DE VOLGENDE RICHTLIJN VASTGESTELD: Artikel 1 De in het Koninkrijk der Nederlanden gelegen gebieden die zijn vermeld in de bijlage, maken deel uit van de communautaire lijst van agrarische probleemgebieden in de zin van artikel 3, lid 5, van Richtlijn nr. 75/268/EEG. Artikel 2 Deze richtlijn is gericht tot het Koninkrijk der Nederlanden. Gedaan te Brussel, 28 april 1975. Voor de Raad De Voorzitter M.A. CLINTON  (1)Zie blz. 1 van dit Publikatieblad. (2)PB nr. C 62 van 15.3.1975, blz. 19. BIJLAGE - BILAG - ANHANG - ANNEX - ANNEXE - ALLEGATO PROBLEEMGEBIEDEN IN DE ZIN VAN ARTIKEL 3, LID 5, VAN RICHTLIJN Nr. 75/268/EEG >PIC FILE= \"T0006890\">",
  "source": "EUR LEX"
}