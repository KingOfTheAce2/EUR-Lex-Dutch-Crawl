{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003A1022(02):NL:HTML\">",
  "content": "EUR-Lex - 32003A1022(02) - NL Avis juridique important | 32003A1022(02) Advies van de Commissie van 20 oktober 2003 betreffende de voorgenomen lozing van radioactieve afvalstoffen afkomstig van de buitenbedrijfstelling en ontmanteling van de KMK-kerncentrale en de opslag van radioactief afval in de opslagfaciliteit ter plaatste te Mülheim-Kärlich in Rijnland-Palts in de Bondsrepubliek Duitsland, overeenkomstig artikel 37 van het Euratom-Verdrag Publicatieblad Nr. C 253 van 22/10/2003 blz. 0008 - 0008 Advies van de Commissie van 20 oktober 2003 betreffende de voorgenomen lozing van radioactieve afvalstoffen afkomstig van de buitenbedrijfstelling en ontmanteling van de KMK-kerncentrale en de opslag van radioactief afval in de opslagfaciliteit ter plaatste te Mülheim-Kärlich in Rijnland-Palts in de Bondsrepubliek Duitsland, overeenkomstig artikel 37 van het Euratom-Verdrag (2003/C 253/07) (Alleen de tekst in de Duitse taal is authentiek) Op 6 mei 2003 heeft de Europese Commissie overeenkomstig artikel 37 van het Euratom-Verdrag van de Duitse regering algemene gegevens ontvangen van het plan voor de lozing van radioactieve afvalstoffen afkomstig van de buitenbedrijfstelling en ontmanteling van de KMK-kerncentrale en de opslag van radioactief afval in de opslagfaciliteit ter plaatste te Mülheim-Kärlich. Op grond van deze gegevens en de daarop door de Duitse regering op 22 juli 2003 verstrekte aanvullende informatie en na raadpleging van de groep van deskundigen brengt de Commissie navolgend advies uit: a) De afstand tussen de centrale en het dichtstbijgelegen punt op het grondgebied van een andere lidstaat (België) bedraagt ongeveer 90 km. b) Onder normale bedrijfsomstandigheden zullen de lozingen van vloeibare en gasvormige afvalstoffen niet tot een uit gezondheidsoogpunt significante blootstelling van de bevolking van andere lidstaten leiden. c) Vast radioactief afval van de ontmantelingsoperaties zal worden opgeslagen in de opslagfaciliteit ter plaatste (interimopslag op hetzelfde reactorterrein). Niet-radioactief vast afval of restmaterialen en materialen waarvoor de wettelijke controle is opgeheven zullen worden vrijgegeven voor verwijdering als conventioneel afval of voor hergebruik of recycling. Dit zal worden gedaan in overeenstemming met de criteria die zijn vastgesteld in de basisnormen (Richtlijn 96/29/Euratom). d) In geval van onvoorziene lozingen van radioactieve afvalstoffen als gevolg van een ongeval van de aard en de omvang als beschreven in de algemene gegevens, zijn de doses die de bevolking van een andere lidstaat zou kunnen ontvangen, uit gezondheidsoogpunt niet significant. Concluderend is de Commissie van mening dat uitvoering van het plan voor de lozing van radioactieve afvalstoffen in eender welke vorm, die afkomstig zijn van de buitenbedrijfstelling en ontmanteling van de KMK-kerncentrale, en de opslag van radioactief afval in de opslagfaciliteit ter plaatste te Mülheim-Kärlich in Rijnland-Palts in de Bondsrepubliek Duitsland zowel onder normale omstandigheden als in geval van ongevallen van de aard en de omvang als beschreven in de algemene gegevens niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}