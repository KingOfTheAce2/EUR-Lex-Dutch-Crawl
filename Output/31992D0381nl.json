{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0381:NL:HTML\">",
  "content": "EUR-Lex - 31992D0381 - NL Avis juridique important | 31992D0381 92/381/EEG: Beschikking van de Commissie van 3 juli 1992 tot vaststelling van de status van een gebied binnen het Verenigd Koninkrijk ten aanzien van Newcastle disease (pseudo-vogelpest) Publicatieblad Nr. L 198 van 17/07/1992 blz. 0056 - 0056 BESCHIKKING VAN DE COMMISSIE  van 3 juli 1992  tot vaststelling van de status van een gebied binnen het Verenigd Koninkrijk ten aanzien van Newcastle disease (pseudo-vogelpest)  (92/381/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 90/539/EEG van de Raad van 15 oktober 1990 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren (1), laatstelijk gewijzigd bij  Richtlijn 91/496/EEG (2), en met name op artikel 12, lid 2, Overwegende dat in Noord-Ierland gedurende meer dan een jaar geen enkele uitbraak van Newcastle disease is geconstateerd en dat vaccinatie van pluimvee tegen Newcastle disease is verboden; Overwegende dat alle fokpluimveebeslagen in Noord-Ierland ten minste eenmaal per jaar op Newcastle disease worden onderzocht; dat op de bedrijven geen pluimvee aanwezig is dat tegen Newcastle disease is ingeënt; Overwegende dat het, gelet op de situatie met betrekking tot Newcastle disease, dienstig is voor Noord-Ierland de statuts te bepalen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Noord-Ierland voldoet aan de in artikel 12, lid 2, van Richtlijn 90/539/EEG vastgestelde criteria. Artikel 2 Deze beschikking is gericht tot de Lid-Staten. Gedaan te Brussel, 3 juli 1992. Voor de Commissie Ray MAC SHARRY Lid van de Commissie (1) PB nr. L 303 van 31. 10. 1990, blz. 6. (2) PB nr. L 268 van 24. 9. 1991, blz. 56.",
  "source": "EUR LEX"
}