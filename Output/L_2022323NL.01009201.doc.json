{
  "url": "http://www.w3.org/1999/xhtml\"><!--",
  "content": "L_2022323NL.01009201.xml 19.12.2022 NL Publicatieblad van de Europese Unie L 323/92 BESLUIT (EU) 2022/2490 VAN DE RAAD van 8 december 2022 tot machtiging van de Europese Commissie en de hoge vertegenwoordiger van de Unie voor buitenlandse zaken en veiligheidsbeleid tot het openen van onderhandelingen over een brede overeenkomst tussen de Europese Unie en haar lidstaten, enerzijds, en de Republiek Tadzjikistan, anderzijds DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 91, artikel 100, lid 2, artikel 207 en artikel 209, in samenhang met artikel 218, leden 3 en 4, Gezien de gezamenlijke aanbeveling van de Europese Commissie en de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Er moeten onderhandelingen worden geopend met het oog op het sluiten van een brede overeenkomst tussen de Europese Unie en haar lidstaten, enerzijds, en de Republiek Tadzjikistan, anderzijds (de “overeenkomst”). (2) De overeenkomst dient de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds ( 1 ) , te vervangen, HEEFT HET VOLGENDE BESLUIT VASTGESTELD: Artikel 1 1.   De Commissie en de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) worden gemachtigd onderhandelingen te openen over een brede overeenkomst tussen de Unie en haar lidstaten, enerzijds, en de Republiek Tadzjikistan, anderzijds (de “overeenkomst”). 2.   De onderhandelingen worden gevoerd overeenkomstig de in het addendum bij dit besluit opgenomen onderhandelingsrichtsnoeren van de Raad. Artikel 2 De Commissie staat aan het hoofd van het onderhandelingsteam van de Unie. Artikel 3 De onderhandelingen worden gevoerd in overleg met de Groep Oost-Europa en Centraal-Azië van de Raad. De onderhandelingen over de handelsgerelateerde onderdelen van de overeenkomst worden gevoerd in overleg met het Comité handelspolitiek. Artikel 4 Dit besluit is gericht tot de Commissie en de hoge vertegenwoordiger. Gedaan te Brussel, 8 december 2022. Voor de Raad De voorzitter V. RAKUŠAN ( 1 ) PB L 350 van 29.12.2009, blz. 3 .",
  "source": "EUR LEX"
}