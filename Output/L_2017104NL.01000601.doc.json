{
  "url": "http://www.w3.org/1999/xhtml\">",
  "content": "L_2017104NL.01000601.xml 20.4.2017 NL Publicatieblad van de Europese Unie L 104/6 UITVOERINGSVERORDENING (EU) 2017/705 VAN DE COMMISSIE van 19 april 2017 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder b) en e), Overwegende hetgeen volgt: (1) Bij Verordening (EEG) nr. 2658/87 is een goederennomenclatuur vastgesteld (hierna „gecombineerde nomenclatuur” of „GN” genoemd), die in bijlage I bij die verordening is opgenomen. (2) De huidige tekst van GN-code 1905 90 60 luidt „gezoet”, wat twijfels oproept over de reikwijdte van de GN-code en een onvoldoende precieze omschrijving is voor indeling op basis van een laboratoriumanalyse. De tekst „gezoet” moet worden geschrapt, omdat het onmogelijk vast te stellen is of het suikergehalte natuurlijk is, op grond waarvan het product moet worden ingedeeld onder GN-code 1905 90 90, of dat de suiker is toegevoegd, op grond waarvan het product moet worden ingedeeld onder GN-code 1905 90 60. De tekst „gezoet” is ook te onbepaald, omdat het alle natuurlijke en kunstmatige stoffen met een zoete smaak bevat zonder een drempel aan te geven voor het gehalte aan zoetstof in het product. Dit kan tot gevolg hebben dat er verschillende minimumdrempels worden toegepast of dat de objectiviteit ontbreekt om de aanwezigheid van zoetstof in een product te bewijzen. (3) Er is een statistische analyse verricht naar de huidige GN-codes 1905 90 60 en 1905 90 90 om na te gaan wat de bedragen aan geïnde douanerechten zijn voor de onder elk van deze GN-codes ingevoerde producten die minder dan 5 gewichtspercenten aan sacharose, invertsuiker of isoglucose bevatten. Uit de statistische analyse bleek dat op basis van het criterium „gezoet” een aanzienlijk aantal ingevoerde producten dat onder 1905 90 60 GN-code was ingedeeld, onder GN-code 1905 90 90 had moeten vallen, of omgekeerd. De tekst van GN-code 1905 90 60 moet daarom worden gewijzigd teneinde een duidelijk criterium in te voeren om de twee productgroepen te onderscheiden. Het percentage in gewicht aan sacharose, invertsuiker of isoglucose is een objectiever criterium en kan daarom makkelijker worden toegepast voor een laboratoriumanalyse. (4) Omdat de GN ook een statistieknomenclatuur is, moet het zevende en achtste getal van de GN-codes in kwestie gelijktijdig met de reikwijdte van deze GN-codes worden gewijzigd om na de wijziging voor een correcte gegevensverwerking te zorgen. (5) Rekening houdend met het feit dat overeenkomstig artikel 12 van Verordening (EEG) nr. 2658/87 bijlage I bij deze verordening met ingang van 1 januari 2018 moet worden vervangen, dienen deze nieuwe GN-codes pas met ingang van 1 januari 2018 van toepassing te zijn. (6) Verordening (EEG) nr. 2658/87 moet daarom dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Hoofdstuk 19 van deel twee van de gecombineerde nomenclatuur, die is opgenomen in bijlage I bij Verordening (EEG) nr. 2658/87, wordt als volgt gewijzigd: a) de rijen voor de GN-codes 1905 90 60 en 1905 90 90 worden geschrapt; b) de volgende rijen worden ingevoegd: „1905 90 70 met een gehalte van 5 of meer gewichtspercenten aan sacharose, invertsuiker of isoglucose 9 + EA MAX 24,2 + AD S/Z ( 2 ) — 1905 90 80 andere 9 + EA MAX 20,7 + AD F/M ( 2 ) — Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 april 2017. Voor de Commissie De voorzitter Jean-Claude JUNCKER ( 1 ) PB L 256 van 7.9.1987, blz. 1 . ( 2 ) Zie bijlage 1.”.",
  "source": "EUR LEX"
}