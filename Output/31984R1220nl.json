{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984R1220:NL:HTML\">",
  "content": "EUR-Lex - 31984R1220 - NL Avis juridique important | 31984R1220 Verordening (EEG) nr. 1220/84 van de Commissie van 30 april 1984 betreffende de indeling van goederen onder de postonderverdelingen 70.14 A I en 70.19 A I a) van het gemeenschappelijk douanetarief Publicatieblad Nr. L 117 van 03/05/1984 blz. 0020 - 0022 Bijzondere uitgave in het Fins: Hoofdstuk 2 Deel 4 blz. 0036 Bijzondere uitgave in het Spaans: Hoofdstuk 02 Deel 10 blz. 0225 Bijzondere uitgave in het Zweeds: Hoofdstuk 2 Deel 4 blz. 0036 Bijzondere uitgave in het Portugees: Hoofdstuk 02 Deel 10 blz. 0225 ***** VERORDENING  (EEG) Nr. 1220/84 VAN DE COMMISSIE van 30 april 1984 betreffende de indeling van goederen onder de postonderverdelingen 70.14 A I en 70.19 A I a) van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de Nomenclatuur van het gemeenschappelijk douanetarief (1), laatstelijk gewijzigd bij de Toetredingsakte van Griekenland, inzonderheid op artikel 3, Overwegende dat, ten einde de uniforme toepassing van de Nomenclatuur van het gemeenschappelijk douanetarief te waarborgen, bepalingen dienen te worden vastgesteld met betrekking tot de indeling van de volgende goederen: 1. rozet van kleurloos glas (»stras\"), in de vorm van een achthoek (diameter ongeveer 14 mm), geslepen en mechanisch gepolijst, met aan beide zijden verscheidene facetten, doorboord op twee symmetrisch tegenover elkaar liggende plaatsen aan de rand van de rozet. Deze rozet wordt gewoonlijk op elektrische verlichtingsartikelen gemonteerd; 2. hanger van kleurloos glas (»stras\"), ovaal (afmeting ongeveer 50 × 29 mm), geslepen en mechanisch gepolijst, met aan beide zijden verscheidene facetten, aan de punt doorboord. Deze hanger wordt gewoonlijk op elektrische verlichtingsartikelen gemonteerd; 3. bol van kleurloos glas (»stras\") (diameter ongeveer 30 mm), geslepen en mechanisch gepolijst, met verscheidene facetten, voorzien van een metalen bevestigingshaakje. Deze bol wordt gewoonlijk op elektrische verlichtingsartikelen gemonteerd; 4. kraal van kleurloos glas (»stras\") (diameter ongeveer 10 mm), geslepen en mechanisch gepolijst, met verscheidene facetten, doorboord volgens een centrale as. Deze kraal wordt gewoonlijk voor de vervaardiging van fancy-bijouterieën gebruikt; Overwegende dat in het gemeenschappelijk douanetarief, dat als bijlage is gevoegd bij Verordening (EEG) nr. 950/68 van de Raad (2), laatstelijk gewijzigd bij Verordening (EEG) nr. 1018/84 (3), post 70.14 betrekking heeft op verlichtingsartikelen, signaal- en waarschuwingsartikelen, van glas; optische elementen van gewoon glas, niet optisch bewerkt en post 70.19 onder meer op glazen kralen en dergelijk klein glaswerk; dat deze posten voor de indeling van onderhavige goederen in aanmerking kunnen worden genomen; Overwegende dat de onder de punten 1, 2 en 3 vermelde artikelen naar aard (kleurloos glas) en uitvoering (bijzondere vorm, doorboring geschikt voor het aanbrengen van haakjes), zijn ontworpen om hoofdzakelijk voor de vervaardiging van elektrische verlichtingsartikelen te worden gebruikt, terwijl hun eventueel gebruik voor de vervaardiging van fancy-bijouterieën slechts bijkomstig is; dat het onder punt 4 vermelde artikel een kraal is van de soort als omschreven in de toelichting op post 70.19 van de Nomenclatuur van de Internationale Douaneraad; Overwegende derhalve dat de onder de punten 1, 2 en 3 vermelde artikelen onder post 70.14 dienen te worden ingedeeld; dat binnen deze onderverdeling A I van toepassing is; dat het onder punt 4 vermelde artikel onder post 70.19 dient te worden ingedeeld; dat binnen deze post onderverdeling A I a) van toepassing is; Overwegende dat de in deze verordening vervatte maatregelen in overeenstemming zijn met het advies van het Comité Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 De hierna vermelde artikelen dienen in het gemeenschappelijk douanetarief te worden ingedeeld onder de post die achter elk daarvan is aangegeven: 1.2 // 1. Rozet van kleurloos glas (»stras\"), in de vorm van een achthoek (diameter ongeveer 14 mm), geslepen en mechanisch gepolijst, met aan beide zijden verscheidene facetten, doorboord op twee symmetrisch tegenover elkaar liggende plaatsen aan de rand van de rozet. Deze rozet wordt gewoonlijk op elektrische verlichtingsartikelen gemonteerd.  // 70.14 Verlichtingsartikelen, signaal- en waarschuwingsartikelen, van glas; optische elementen van gewoon glas, niet optisch bewerkt: A. Uitrustingsstukken voor elektrische verlichtingsartikelen: I. glazen staafjes met facetten, plaatjes, ballen, fleurons, hangers en andere dergelijke delen voor luchters.  // 2. Hanger van kleurloos glas (»stras\"), ovaal (afmeting ongeveer 50 × 29 mm), geslepen en mechanisch gepolijst, met aan beide zijden verscheidene facetten, aan de punt doorboord. Deze hanger wordt gewoonlijk op elektrische verlichtingsartikelen gemonteerd.  // 70.14 Verlichtingsartikelen, signaal- en waarschuwingsartikelen, van glas; optische elementen van gewoon glas, niet optisch bewerkt: A. Uitrustingsstukken voor elektrische verlichtingsartikelen: I. Glazen staafjes met facetten, plaatjes, ballen, fleurons, hangers en andere dergelijke delen voor luchters.  // 3. Bol van kleurloos glas (»stras\") (diameter ongeveer 30 mm), geslepen en mechanisch gepolijst, met verscheidene facetten, voorzien van een metalen bevestigingshaakje. Deze bol wordt gewoonlijk op elektrische verlichtingsartikelen gemonteerd.  // 70.14 Verlichtingsartikelen, signaal- en waarschuwingsartikelen, van glas; optische elementen van gewoon glas, niet optisch bewerkt: A. Uitrustingsstukken voor elektrische verlichtingsartikelen: I. Glazen staafjes met facetten, plaatjes, ballen, fleurons, hangers en andere dergelijke delen voor luchters.  // 4. Kraal van kleurloos glas (»stras\") (diameter ongeveer 10 mm), geslepen en mechanisch gepolijst, met verscheidene facetten, doorboord volgens een centrale as. Deze kraal wordt gewoonlijk voor de vervaardiging van fancy-bijouterieën gebruikt.  // 70.19 Glazen kralen, microbolletjes, onechte edelstenen, onechte parels en dergelijk klein glaswerk; blokjes, plaatjes en schilfers, van glas (ook indien op een drager), voor mozaïek of voor dergelijke decoratieve doeleinden; glazen ogen, die voor poppen of voor ander speelgoed daaronder begrepen, doch met uitzondering van die voor mensen; met de blaaslamp vervaardigde glazen fancy-artikelen: A. Glazen kralen, onechte edelstenen, onechte parels en dergelijk klein glaswerk: I. glazen kralen: a) geslepen en mechanisch gepolijst. Artikel 2 Deze verordening treedt in werking op de éénentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 april 1984. Voor de Commissie Karl-Heinz NARJES Lid van de Commissie (1) PB nr. L 14 van 21. 1. 1969, blz. 1. (2) PB nr. L 172 van 22. 7. 1968, blz. 1. (3) PB nr. L 107 van 19. 4. 1984, blz. 1.",
  "source": "EUR LEX"
}