{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R3528:NL:HTML\">",
  "content": "EUR-Lex - 31989R3528 - NL Avis juridique important | 31989R3528 Verordening (EEG) nr. 3528/89 van de Raad van 23 november 1989 tot wijziging van Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief Publicatieblad Nr. L 347 van 28/11/1989 blz. 0001 - 0001 ***** VERORDENING  (EEG) Nr. 3528/89 VAN DE RAAD van 23 november 1989 tot wijziging van Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 28, 43 en 113, Gezien het voorstel van de Commissie, Gezien het advies van het Europese Parlement (1), Overwegende dat uit de recente jurisprudentie van het Hof van Justitie met betrekking tot de draagwijdte van de artikelen 28 en 113 van het Verdrag is gebleken dat Verordening (EEG) nr. 2658/87 (2) op een onjuiste rechtsgrondslag berust omdat de Raad aan de door de Commissie voorgestelde rechtsgrondslag, te weten de artikelen 28, 43 en 113 van het Verdrag, artikel 235 van het Verdrag heeft toegevoegd dat een andere besluitvormingsprocedure vereist dan die voorzien bij voornoemde artikelen; dat de Commissie bij het Hof van Justitie een beroep tot nietigverklaring van deze verordening heeft ingesteld; Overwegende dat het dienstig is, ten einde de Commissie in staat te stellen in deze zaak afstand van instantie te doen en, zodoende, vernietiging van de betrokken verordening te voorkomen, over te gaan tot schrapping van artikel 235 van het Verdrag als rechtsgrondslag van Verordening (EEG) nr. 2658/87, HEEFT DE VOLGENDE VERORDENING VASTGESTELD: Artikel 1 De eerste aanhaling van Verordening (EEG) nr. 2658/87 wordt vervangen door: Â»Gelet op het Verdrag tot oprichting van de Europese Economische Gemeenschap, inzonderheid op de artikelen 28, 43 en 113,\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing met ingang van 10 september 1987. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 november 1989. Voor de Raad De Voorzitter E. CRESSON (1) Advies uitgebracht op 13 oktober 1989 (nog niet verschenen in het Publikatieblad). (2) PB nr. L 256 van 7. 9. 1987, blz. 1.",
  "source": "EUR LEX"
}