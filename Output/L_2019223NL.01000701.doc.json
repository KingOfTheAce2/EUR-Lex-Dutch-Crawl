{
  "url": "http://www.w3.org/1999/xhtml\">",
  "content": "L_2019223NL.01000701.xml 27.8.2019 NL Publicatieblad van de Europese Unie L 223/7 UITVOERINGSVERORDENING (EU) 2019/1375 VAN DE COMMISSIE van 26 augustus 2019 tot 305e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qa'ida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qa'ida ( 1 ) , en met name artikel 7, lid 1, onder a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Op 20 augustus 2019 heeft het Sanctiecomité van de Veiligheidsraad van de Verenigde Naties besloten tot wijziging van één vermelding op de lijst van personen, groepen en entiteiten waarvan de tegoeden en economische middelen dienen te worden bevroren. (3) Bijlage I bij Verordening (EG) nr. 881/2002 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 augustus 2019 Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 van de Raad wordt als volgt gewijzigd: De identificatiegegevens voor de volgende vermelding in de lijst “Natuurlijke personen” worden als volgt gewijzigd: “BAH AG MOUSSA (goed bekend als: a) Ag Mossa b) Ammi Salim). Nationaliteit: Malinees. Datum van aanwijzing bedoeld in artikel 7 quinquies, lid 2, onder i): 14.8.2019.” wordt vervangen door: “BAH AG MOUSSA (goed bekend als: a) Ag Mossa b) Ammi Salim). Geboortedatum: a) 1.1.1958, b) 31.12.1952, c) 28.10.1956. Nationaliteit: Malinees. Datum van aanwijzing bedoeld in artikel 7 quinquies, lid 2, onder i): 14.8.2019.”",
  "source": "EUR LEX"
}