{
  "url": "http://www.w3.org/1999/xhtml\">",
  "content": "L_2016333NL.01004201.xml 8.12.2016 NL Publicatieblad van de Europese Unie L 333/42 UITVOERINGSVERORDENING (EU) 2016/2149 VAN DE COMMISSIE van 7 december 2016 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (Noix de Grenoble (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 15, lid 1, en artikel 52, lid 2, Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de aanvraag van Frankrijk tot goedkeuring van een wijziging van het productdossier van de beschermde oorsprongsbenaming „Noix de Grenoble”, die is geregistreerd bij Verordening (EG) nr. 1107/96 van de Commissie ( 2 ) , als gewijzigd bij Verordening (EG) nr. 1204/2003 van de Commissie ( 3 ) . (2) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, onder a), van die verordening bekendgemaakt in het Publicatieblad van de Europese Unie ( 4 ) . (3) Bij brieven, ontvangen op 18 december 2014 en 31 juli 2015, hebben de Franse autoriteiten de Commissie meegedeeld dat de ondernemingen Les Jumelles Ets Huot, ZA Les Creux, 26600 Gervans en SN Comptoir rhodanien, ZA Les Lots, 26600 Tain-l'Hermitage, die op het Franse grondgebied, buiten het betrokken geografische gebied, zijn gevestigd, als verpakkingsbedrijven voor noten het product met de verkoopnaam „Noix de Grenoble” legaal in de handel hadden gebracht en daarbij deze naam gedurende meer dan vijf jaar continu hadden gebruikt en dat dit punt in het kader van de nationale bezwaarprocedure aan de orde was gesteld. Door de wijziging van het productdossier zullen de twee ondernemingen de geregistreerde naam niet meer kunnen gebruiken omdat het verpakken alleen nog in het geografische gebied zal mogen plaatsvinden. (4) Aangezien de ondernemingen Les Jumelles Ets Huot, ZA Les Creux, 26600 Gervans en SN Comptoir rhodanien, ZA Les Lots, 26600 Tain-l'Hermitage, aan de voorwaarden van artikel 15, lid 1, van Verordening (EU) nr. 1151/2012 voldoen zodat hun een overgangsperiode kan worden toegestaan waarin zij de verkoopnaam na wijziging van het productdossier rechtmatig kunnen blijven gebruiken, moet hun een overgangsperiode van vijf jaar, te rekenen vanaf de datum van de goedkeuring van die wijziging, worden toegestaan waarin zij de naam „Noix de Grenoble” verder mogen gebruiken. (5) Aangezien de Commissie geen enkel bezwaar overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd. (6) De in deze verordening vervatte maatregelen zijn in overeenstemming met het advies van het Comité kwaliteitsbeleid inzake landbouwproducten, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam „Noix de Grenoble” (BOB) wordt goedgekeurd. Artikel 2 De ondernemingen Les Jumelles Ets Huot, ZA Les Creux, 26600 Gervans en SN Comptoir rhodanien, ZA Les Lots, 26600 Tain-l'Hermitage, wordt toegestaan de geregistreerde naam „Noix de Grenoble” (BOB) te blijven gebruiken gedurende een periode van vijf jaar, te rekenen vanaf de datum van inwerkingtreding van deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 december 2016. Voor de Commissie De voorzitter Jean-Claude JUNCKER ( 1 ) PB L 343 van 14.12.2012, blz. 1 . ( 2 ) PB L 148 van 21.6.1996, blz. 1 . ( 3 ) PB L 168 van 5.7.2003, blz. 10 . ( 4 ) PB C 130 van 13.4.2016, blz. 12 .",
  "source": "EUR LEX"
}