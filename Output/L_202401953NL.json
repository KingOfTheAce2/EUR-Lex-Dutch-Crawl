{
  "url": "http://www.w3.org/1999/xhtml\">",
  "content": "L_202401953NL.000101.fmx.xml Publicatieblad van de Europese Unie NL L-serie 2024/1953 11.7.2024 BESLUIT (EU) 2024/1953 VAN DE RAAD van 13 mei 2024 betreffende het namens de Europese Unie in te nemen standpunt in het bij het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité wat betreft de vaststelling van een besluit tot toevoeging van een vastgestelde nieuwe Uniehandeling aan bijlage 2 bij het Windsor-kader DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 50, lid 2, Gezien het Verdrag betreffende de werking van de Europese Unie, en met name artikel 218, lid 9, Gezien het voorstel van de Europese Commissie, Overwegende hetgeen volgt: (1) Het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (“het terugtrekkingsakkoord”) is door de Unie gesloten bij Besluit (EU) 2020/135 van de Raad ( 1 ) en is op 1 februari 2020 in werking getreden. (2) Overeenkomstig artikel 13, lid 4, van het Windsor-kader ( 2 ) , dat integrerend deel uitmaakt van het terugtrekkingsakkoord, wordt het bij artikel 164, lid 1, van dat akkoord ingestelde Gemengd Comité (“het Gemengd Comité”) gemachtigd besluiten vast te stellen tot wijziging van de desbetreffende bijlagen bij het Windsor-kader waarbij de vastgestelde nieuwe Uniehandelingen worden toegevoegd die binnen het toepassingsgebied van het Windsor-kader vallen, maar die geen Uniehandelingen wijzigen of vervangen die in de bijlagen bij het Windsor-kader zijn vermeld. (3) Verordening (EU) 2023/2419 van het Europees Parlement en de Raad ( 3 ) is een vastgestelde nieuwe Uniehandeling (“de vastgestelde nieuwe Uniehandeling”) die betrekking heeft op de interne markt voor goederen en derhalve binnen het toepassingsgebied van het Windsor-kader valt. (4) Het Gemengd Comité moet op zijn volgende bijeenkomst een besluit overeenkomstig artikel 13, lid 4, van het Windsor-kader vaststellen tot toevoeging van de vastgestelde nieuwe Uniehandeling aan bijlage 2 bij het Windsor-kader. (5) Het is passend het standpunt te bepalen dat namens de Unie moet worden ingenomen in het Gemengd Comité wat betreft de vaststelling van een besluit tot toevoeging van de vastgestelde nieuwe Uniehandeling aan bijlage 2 bij het Windsor-kader, HEEFT HET VOLGENDE BESLUIT VASTGESTELD: Artikel 1 Het namens de Europese Unie binnen het bij artikel 164, lid 1, van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité in te nemen standpunt (“het Gemengd Comité”) in te nemen standpunt, wordt uiteengezet in het aan dit besluit gehechte ontwerpbesluit van het Gemengd Comité. Artikel 2 Dit besluit treedt in werking op de datum van de vaststelling ervan. Gedaan te Brussel, 13 mei 2024. Voor de Raad De voorzitter B. DALLE ( 1 ) PB L 29 van 31.1.2020, blz. 1 . ( 2 ) Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité van 24 maart 2023 ( PB L 102 van 17.4.2023, blz. 87 ). ( 3 ) Verordening (EU) 2023/2419 van het Europees Parlement en de Raad van 18 oktober 2023 betreffende de etikettering van biologisch voeder voor gezelschapsdieren ( PB L, 2023/2419, 27.10.2023, ELI: http://data.europa.eu/eli/reg/2023/2419/oj ). ELI: http://data.europa.eu/eli/dec/2024/1953/oj ISSN 1977-0758 (electronic edition)",
  "source": "EUR LEX"
}