{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1887:NL:HTML\">",
  "content": "EUR-Lex - 32000R1887 - NL Avis juridique important | 32000R1887 Verordening (EG) nr. 1887/2000 van de Commissie van 6 september 2000 betreffende de verlening van een voorlopige vergunning voor een nieuw toevoegingsmiddel in de diervoeding (Voor de EER relevante tekst) Publicatieblad Nr. L 227 van 07/09/2000 blz. 0013 - 0014 Verordening (EG) nr. 1887/2000 van de Commissie van 6 september 2000 betreffende de verlening van een voorlopige vergunning voor een nieuw toevoegingsmiddel in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Verordening (EG) nr. 1353/2000 van de Commissie(2), en met name op artikel 3, Overwegende hetgeen volgt: (1) In Richtlijn 70/524/EEG is bepaald dat een vergunning voor een nieuw toevoegingsmiddel kan worden verleend op grond van de ontwikkeling van de wetenschappelijke en technische kennis. (2) Een voorlopige vergunning voor een nieuw toevoegingsmiddel kan worden afgegeven als dat middel, bij gebruik zoals voorgeschreven, niet schadelijk is voor de gezondheid van mens of dier of voor het milieu, en de verbruiker niet schaadt door nadelige beïnvloeding van de kenmerken van de dierlijke producten, als de aanwezigheid van dat middel in diervoeders bepaalbaar is en als op grond van de beschikbare resultaten redelijkerwijs mag worden aangenomen dat de in artikel 3A, onder a), van Richtlijn 70/524/EEG vermelde voorwaarde, namelijk de voorwaarde inzake de doeltreffendheid, is vervuld. (3) Uit de voor het dossier verstrekte en door de lidstaten onderzochte gegevens blijkt dat voor \"Clinoptiloliet van sedimentaire oorsprong\", dat behoort tot de groep \"bindmiddelen, antiklonteringsmiddelen en stollingsmiddelen\" aan de voorwaarden voor verlening van een voorlopige vergunning is voldaan. (4) Voorts dient \"Clinoptiloliet van sedimentaire oorsprong\" te worden opgenomen in het bewakingsprogramma voor de opsporing van eventuele dioxines, zoals ook voor de andere reeds toegestane toevoegingsmiddelen van dezelfde groep is bepaald. Een dergelijk programma is voor toegestane bindmiddelen, antiklonteringsmiddelen en stollingsmiddelen vastgesteld bij Verordening (EG) nr. 2439/1999 van de Commissie(3), laatstelijk gewijzigd bij Verordening (EG) nr. 739/2000(4). Vanaf 15 oktober 2000, de datum waarop de resultaten van het volledige bewakingsprogramma beschikbaar moeten zijn, zal bij de analysemethode voor dioxine de bepaalbaarheidsgrens worden toegepast tenzij intussen, indien nodig, een specifiek maximumgehalte is vastgesteld op basis van toereikende met het bewakingsprogramma verkregen gegevens betreffende de aanwezigheid van dioxine in dat nieuwe toevoegingsmiddel. (5) De in deze verordening vervatte maatregelen zijn in overeenstemming met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 \"Clinoptiloliet van sedimentaire oorsprong\", dat behoort tot de groep \"bindmiddelen, antiklonteringsmiddelen en stollingsmiddelen\", kan onder de in de bijlage bij deze verordening vastgestelde voorwaarden overeenkomstig Richtlijn 70/524/EEG een voorlopige vergunning voor gebruik als toevoegingsmiddel in diervoeding worden verleend. De Commissie zal vóór 15 oktober 2000 de bepalingen van deze verordening opnieuw bezien in het licht van de resultaten van het bewakingsprogramma betreffende de aanwezigheid van dioxine in dat nieuwe toevoegingsmiddel. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 september 2000. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 155 van 28.6.2000, blz. 15. (3) PB L 297 van 18.11.1999, blz. 8. (4) PB L 87 van 8.4.2000, blz. 14. BIJLAGE Bindmiddelen, antiklonteringsmiddelen en stollingsmiddelen >RUIMTE VOOR DE TABEL>",
  "source": "EUR LEX"
}