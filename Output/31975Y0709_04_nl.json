{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Y0709(04):NL:HTML\">",
  "content": "EUR-Lex - 31975Y0709(04) - NL Avis juridique important | 31975Y0709(04) Resolutie van de Raad van 13 februari 1975 betreffende middelen om de door de Raad op 17 december 1974 vastgestelde doelstellingen van het communautaire energiebeleid te verwezenlijken Publicatieblad Nr. C 153 van 09/07/1975 blz. 0006 - 0008 Bijzondere uitgave in het Spaans: Hoofdstuk 12 Deel 2 blz. 0051 Bijzondere uitgave in het Portugees: Hoofdstuk 12 Deel 2 blz. 0051 ++++ RESOLUTIE VAN DE RAAD van 13 februari 1975 betreffende middelen om de door de Raad op 17 december 1974 vastgestelde doelstellingen van het communautaire energiebeleid te verwezenlijken DE RAAD VAN DE EUROPESE GEMEENSCHAPPEN , Kennis genomen hebbende van de mededelingen van de Commissie betreffende de communautaire doelstellingen inzake produktie en verbruik voor 1985 en de beleidsvoornemens per sector om hieraan gestalte te geven ( 1 ) , Gezien de resoluties die hij op 17 september en 17 december 1974 heeft aangenomen ( 2 ) , Overwegende dat het nastreven van de doelstellingen die zijn vastgelegd in zijn resolutie van 17 december 1974 inzake de doelstellingen van het energiebeleid van de Gemeenschap voor 1985 , de tenuitvoerlegging van passende middelen vereist , zowel op het niveau van de Gemeenschap als door iedere Lid-Staat , Paragraaf 1 A . Verzoekt de Commissie om op gezette tijden met het oog op het nastreven van de doelstellingen , beleidslijnen op lange termijn inzake energie aan te bevelen welke met name betrekking hebben op alle mogelijke investeringen die een en ander meebrengt . Deze beleidslijnen moeten de Lid-Staten helpen bij het nemen van de passende beslissingen . B . In deze beleidslijnen moet voor alle energiesectoren met name rekening worden gehouden met : - de noodzaak zo snel mogelijk betrouwbare energiebronnen onder bevredigende economische voorwaarden te ontwikkelen . Dit houdt de mogelijkheid in : - dat in bepaalde gevallen communautaire steunmaatregelen worden genomen ; - dat in bepaalde gevallen maatregelen ter vergemakkelijking van de toegang tot financiering van de noodzakelijke investeringen worden getroffen ; - dat wordt bewerkstelligd dat de prijzen geleidelijk de kosten verbonden aan de terbeschikkingstelling van energie en de afschrijving van de nodige investeringen zoveel mogelijk dekken ; - de noodzaak om te streven naar een optimale lokalisering van de investeringen op energiegebied door de ondernemingen , en om een hogere rentabiliteit van de investeringen te verkrijgen inzonderheid door een optimale lokalisering van de elektrische centrales , waarbij rekening wordt gehouden met de veiligheid en het milieu , en door de bevordering van de samenwerking met het oog op de ontwikkeling van de produktie - en transmissiesystemen ; Paragraaf 2 Spreekt de wens uit dat de volgende middelen ten uitvoer worden gelegd ter verwezenlijking van de doelstellingen die zijn neergelegd in zijn resolutie van 17 december 1974 : I . INZAKE DE ENERGIEBEHOEFTE : A . Naast het programma inzake het rationeel gebruik van energie als vervat in de resolutie van 17 december 1974 , kunnen belangrijke resultaten op het gebied van de energiebesparing worden geboekt door communautaire acties inzake onderzoek en ontwikkeling en/of technologische vernieuwing . B . Het elektriciteitsverbruik zal worden opgevoerd naarmate de afhankelijkheid van de elektrische centrales van koolwaterstoffen dank zij het gebruik van met name kernenergie zal afnemen . Daarbij zal er tevens rekening worden gehouden met de noodzaak om de financiering van de investeringen in de elektriciteitssector onder economisch bevredigende voorwaarden te waarborgen . II . INZAKE HET ENERGIE-AANBOD : De energiebronnen van elke Lid-Staat zullen zo spoedig mogelijk onder bevredigende economische , sociale , milieutechnische en veiligheidsvoorwaarden worden ontwikkeld , met inachtneming van de nationale en communautaire behoeften en van de beoogde verminderde afhankelijkheid van de Gemeenschap ten opzichte van de buitenwereld op energiegebied ; Paragraaf 3 Keurt de volgende richtlijnen goed voor het beleid waaraan zowel nationaal als communautair voor elke energiebron uitvoering moet worden gegeven : I . VASTE BRANDSTOFFEN A . Communautaire produktie Om de steenkoolproduktie op het huidige niveau te handhaven en de produktie van bruinkool en turf op te voeren , overeenkomstig paragraaf 5 , hoofdstuk 2 , A , van de resolutie van de Raad inzake de doelstellingen van het communautaire energiebeleid , moet er op het gebied van vaste brandstoffen een beleid worden vastgesteld en ten uitvoer gelegd , dat rekening houdt met de in paragraaf 1 B genoemde beginselen , met name voor de nodige financiële investeringen en de beschikbaarheid van geschikte arbeidskrachten . Deze investeringen en het aantrekken van deze werkkrachten veronderstellen een stabiele en regelmatige afzet van communautaire vaste brandstoffen onder economisch bevredigende voorwaarden , waarbij rekening wordt gehouden met de belangen der verbruikers . Dit zou maatregelen nodig kunnen maken met name om het rationele gebruik ervan onder economisch bevredigende voorwaarden en rekening houdend met de belangen der verbruikers in de voornaamste verbruikssectoren te waarborgen : ijzer - en staalindustrie en thermische centrales , alsmede een opslagbeleid dat dient ter compensering van de gevolgen van schommelingen in de vraag en ter vorming van veiligheidsvoorraden voor gevallen waarin de voorziening wordt onderbroken . B . Toegang tot de wereldmarkt De vrije toegang tot de wereldmarkt moet op een manier die de verwezenlijking van de doelstellingen inzake de communautaire produktie niet in de weg staat en onder bevredigende economische voorwaarden geleidelijk tot alle verbruikers van steenkool in de Gemeenschap voor wie die vrije toegang momenteel niet geldt , worden uitgebreid . II . KERNENERGIE ( 3 ) A . Het beleid van de Gemeenschap op het gebied van kernenergie moet worden vastgesteld en ten uitvoer gelegd met inachtneming van de in punt I B genoemde beginselen . B . De Commissie zal in samenwerking met de betrokken kringen jaarlijks een indicatief programma voor het produktiepeil van kernenergie opstellen , dat de Regeringen bij het bepalen van hun nationale beleid als leidraad kan dienen en dat de industrieën in de Gemeenschap het nodige referentiekader kan bieden . C . Voor zover de veiligheids - en milieuproblematiek in verband met de kernenergie tot tevredenheid van de betrokken Lid-Staten zal zijn opgelost , zullen hun programma's inzake opwekking van elektrische energie , afgezien van de bijdrage van de centrales die met vaste brandstof worden gevoed en met inachtneming van de maatregelen die de Gemeenschap ter beperking van het gebruik van aardgas en aardolieprodukten in elektrische centrales heeft getroffen , vooral gebaseerd worden op het gebruik van kernenergie voor centrales met groot vermogen . D . In het voornoemde indicatieve kernenergieprogramma zullen met name de toekomstige behoeften van de Gemeenschap aan splijtstof worden gespecificeerd . E . 1 . Het nog nader vast te leggen en uit te voeren communautaire beleid inzake splijtstofvoorziening zal erop gericht moeten zijn om zoveel mogelijk voordeel te halen uit de initiatieven en het vrije optreden van producenten en gebruikers en om de zekerheid op dit gebied te verbeteren door de ontwikkeling van met name : - economische en betrouwbare hulpbronnen binnen de Gemeenschap ; - een industrie met een capaciteit die in de juiste verhouding staat tot de behoeften van de Gemeenschap en die zich op de wereldmarkt kan laten gelden ; - een samenwerking met de landen die natuurlijk uranium produceren ; - het onderzoek om de technologische vernieuwing te bevorderen . 2 . Om dit beleid ten uitvoer te leggen moeten er adequate maatregelen ter versterking van het industriële potentieel van de Gemeenschap ter beoordeling aan de Raad worden voorgelegd waarbij te gelegener tijd terdege rekening moet worden gehouden met de werkzaamheden van de diverse instanties van Raad en Commissie . 3 . Te dien einde zal het zaak zijn de wenselijkheid van een optreden van de Gemeenschap op de volgende gebieden , alsmede de nadere regels voor een dergelijk optreden , na te gaan : - onderzoek naar de aanwezigheid van ertsen ; - het geruime tijd van tevoren bestellen van splijtstof ; - middelen die een afzet - en leveringsgarantie tussen producenten en gebruikers over en weer waarborgen ; - gecoordineerde aanleg van splijtstofvoorraden . 4 . Het Voorzieningsagentschap zal een zeer belangrijke rol spelen bij de tenuitvoerlegging van de maatregelen van dit gemeenschappelijke beleid . 5 . De uitwerking van een dergelijk gemeenschappelijk beleid inzake splijtstofvoorziening zal , wil het doelmatig zijn , een herziening van hoofdstuk VI van het Euratomverdrag vergen . F . De Lid-Staten en de ondernemingen worden verzocht , de Commissie te helpen bij de voorbereiding van concrete voorstellen die zij aan de Raad zal voorleggen in het kader van het gemeenschappelijke voorzieningsbeleid en van het door de Commissie voorgestelde actieprogramma ter bevordering van de kernenergie , waarvan de Raad nota neemt . III . KOOLWATERSTOFFEN 1 . Het beleid van de Gemeenschap inzake koolwaterstoffen moet worden vastgesteld en ten uitvoer gelegd met inachtneming van de in punt I B , genoemde beginselen en moet zijn gebaseerd op samenwerking met de koolwaterstoffen-producerende landen en met de andere koolwaterstoffen-verbruikende landen . Hiervoor is onder meer vereist uitwisseling van informatie en samenspel tussen de overheidsdiensten onderling en overleg tussen deze laatste en het bedrijfsleven en indien nodig actiemiddelen . Een dergelijk beleid veronderstelt met name : - rationeel gebruik van de beschikbare hulpbronnen ; - optimale ontwikkeling van de koolwaterstofbronnen in de Gemeenschap onder economisch bevredigende voorwaarden , in het licht van onder meer de doelstellingen van het communautaire energiebeleid die in de resoluties van de Raad van 17 september en 17 december 1974 zijn vastgelegd ; - gediversifieerde en betrouwbare voorziening van buitenaf door de uitbreiding van informatie , overleg en raadpleging naar gelang van het geval , en eventueel door gemeenschappelijke industriële en commerciële projecten ; - raadpleging over geplande investeringen alsmede overleg over het door de Lid-Staten ter zake gevoerde beleid ; - een beleid inzake verbruikersprijzen dat is gebaseerd op de concurrentie en de doorzichtigheid van kosten en prijzen . Deze beginselen zouden ertoe kunnen bijdragen dat de op de reële ontwikkeling van de voorzieningsvoorwaarden gebaseerde niveaus van deze prijzen tussen de Lid-Staten coherent zijn . 2 . De Raad is bereid na te gaan of het dienstig is communautaire voorschriften vast te stellen voor het geval er zich voorzieningsmoeilijkheden voordoen , ten einde een evenwichtige voorziening van de markt van de Gemeenschap en de handhaving van de eenheid ervan met inachtneming van de voorschriften van het Verdrag , te waarborgen ; Paragraaf 4 Verzoekt de Commissie hem voorstellen voor te leggen voor de tenuitvoerlegging van deze resolutie . ( 1 ) Zie document COM(74 ) 1960 def . , 1950 def . , 1970 def . , 1961 def . , 1963 def . en 1860 def . , gehecht aan document R/3333/74 ( ENER 57 ) ( ATO 177 ) ( CHAR 23 ) en document R/446/74 ( ENER 12 ) . ( 2 ) Zie blz . 1 , 2 en 5 van dit Publikatieblad . ( 3 ) De Deense delegatie maakte een voorbehoud ten aanzien van punt II in zijn geheel .",
  "source": "EUR LEX"
}