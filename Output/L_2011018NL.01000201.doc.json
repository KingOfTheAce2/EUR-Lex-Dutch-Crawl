{
  "url": "http://www.w3.org/1999/xhtml\">",
  "content": "L_2011018NL.01000201.xml 21.1.2011 NL Publicatieblad van de Europese Unie L 18/2 BESLUIT VAN DE RAAD van 8 november 2010 betreffende de ondertekening, namens de Unie, en de voorlopige toepassing van het protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en Oekraïne, anderzijds, inzake een kaderovereenkomst tussen de Europese Unie en Oekraïne over de algemene beginselen voor de deelname van Oekraïne aan EU-programma’s (2011/34/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name de artikelen 114, 168, 169, 172, 173, lid 3, 188, en 192 in samenhang met artikel 218, lid 5, en artikel 218, lid 8, eerste alinea, Gezien het voorstel van de Commissie, Overwegende hetgeen volgt: (1) Op 18 juni 2007 heeft de Raad de Commissie gemachtigd onderhandelingen te voeren over een protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en Oekraïne, anderzijds ( 1 ) , inzake een kaderovereenkomst tussen de Europese Unie en Oekraïne over de algemene beginselen voor de deelname van Oekraïne aan EU-programma’s (hierna „het protocol” genoemd). (2) Deze onderhandelingen zijn tot tevredenheid van de Commissie afgerond. (3) Als gevolg van de inwerkingtreding van het Verdrag van Lissabon op 1 december 2009 is de Europese Unie in de plaats gekomen van de Europese Gemeenschap, waarvan zij de opvolgster is. (4) Onder voorbehoud van de sluiting ervan op een latere datum, moet het protocol namens de Unie worden ondertekend. (5) Overeenkomstig artikel 10 van het protocol wordt het protocol, in afwachting van de voltooiing van de procedures voor de sluiting ervan, voorlopig toegepast, HEEFT HET VOLGENDE BESLUIT VASTGESTELD: Artikel 1 De ondertekening van het protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en Oekraïne, anderzijds, inzake een kaderovereenkomst tussen de Europese Unie en Oekraïne over de algemene beginselen voor de deelname van Oekraïne aan EU-programma’s (hierna „het protocol” genoemd) wordt namens de Unie goedgekeurd, onder voorbehoud van de sluiting van dit protocol. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) om het protocol namens de Unie te ondertekenen, onder voorbehoud van de sluiting ervan. Artikel 3 Dit protocol wordt voorlopig toegepast met ingang van de datum van ondertekening, in afwachting van de voltooiing van de procedures voor de sluiting ervan. Artikel 4 Dit besluit treedt in werking op de dag waarop het wordt vastgesteld. Gedaan te Brussel, 8 november 2010. Voor de Raad De voorzitter M. WATHELET ( 1 ) PB L 49 van 19.2.1998, blz. 3 . PROTOCOL bij de Partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en Oekraïne, anderzijds, inzake een kaderovereenkomst tussen de Europese Unie en Oekraïne over de algemene beginselen voor de deelname van Oekraïne aan EU-programma’s DE EUROPESE UNIE, hierna „de Unie” genoemd, enerzijds, en OEKRAÏNE, anderzijds, hierna „de partijen” genoemd, Overwegende hetgeen volgt: (1) Oekraïne heeft een Partnerschaps- en samenwerkingsovereenkomst gesloten waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en Oekraïne, anderzijds ( 1 ) (hierna „de overeenkomst” genoemd), die op 1 maart 1998 in werking is getreden. (2) De Europese Raad gehouden te Brussel op 17 en 18 juni 2004 heeft zijn tevredenheid uitgesproken over de Commissievoorstellen voor een Europees nabuurschapsbeleid (ENB), en zijn goedkeuring gehecht aan de conclusies van de Raad van 14 juni 2004. (3) In zijn conclusies heeft de Raad herhaaldelijk blijk gegeven van zijn instemming met dit beleid. (4) De Raad heeft op 5 maart 2007 zijn steun betuigd aan de algemene en alomvattende aanpak die is uiteengezet in de mededeling van de Commissie van 4 december 2006 die tot doel heeft de ENB-partnerlanden op hun merites, en voor zover de rechtsgronden het mogelijk maken, aan communautaire agentschappen en programma’s te laten deelnemen. (5) Oekraïne heeft de wens geuit aan een aantal EU-programma’s deel te nemen. (6) De specifieke voorwaarden betreffende de deelname van Oekraïne aan de verschillende programma’s, met inbegrip van met name de financiële bijdrage en de rapportage- en evaluatieprocedures, worden in een memorandum van overeenstemming tussen de Commissie en Oekraïne vastgesteld, ZIJN ALS VOLGT OVEREENGEKOMEN: Artikel 1 Oekraïne mag deelnemen aan alle huidige en toekomstige programma’s van de Unie die overeenkomstig de bepalingen tot vaststelling van die programma’s voor het land openstaan. Artikel 2 Oekraïne verstrekt een financiële bijdrage aan de algemene begroting van de Unie in overeenstemming met de specifieke programma’s waaraan het deelneemt. Artikel 3 Vertegenwoordigers van Oekraïne mogen als waarnemers de vergaderingen bijwonen van de beheerscomités die belast zijn met het toezicht op de programma’s waaraan Oekraïne een financiële bijdrage levert, voor zover deze betrekking hebben op onderwerpen die Oekraïne aangaan. Artikel 4 Ten aanzien van projecten en initiatieven die door deelnemers uit Oekraïne worden ingediend, gelden in het kader van de programma’s voor zover mogelijk dezelfde voorwaarden, regels en procedures als voor de lidstaten. Artikel 5 De specifieke voorwaarden betreffende de deelname van Oekraïne aan de verschillende programma’s, met name de financiële bijdrage en de rapportage- en evaluatieprocedures, worden in een memorandum van overeenstemming tussen de Commissie en Oekraïne vastgesteld, op grond van de criteria die door deze programma’s zijn bepaald. Als Oekraïne op grond van Verordening (EG) nr. 1638/2006 van het Europees Parlement en de Raad van 24 oktober 2006 houdende algemene bepalingen tot invoering van een Europees nabuurschaps- en partnerschapsinstrument ( 2 ) of van een soortgelijke toekomstige verordening betreffende externe bijstand van de Unie aan Oekraïne, de Unie om externe bijstand voor deelname aan een EU-programma verzoekt, worden de voorwaarden voor het gebruik door Oekraïne van de externe bijstand van de Unie in een financieringsovereenkomst vastgesteld, waarbij met name artikel 20 van Verordening (EG) nr. 1638/2006 in acht wordt genomen. Artikel 6 In de in artikel 5 bedoelde memoranda van overeenstemming wordt, overeenkomstig Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 3 ) , bepaald dat financiële controles of audits en andere controles, zoals administratieve onderzoeken, worden verricht door of onder toezicht van de Commissie, het Europees Bureau voor fraudebestrijding (OLAF) en de Rekenkamer. Er worden gedetailleerde bepalingen in opgenomen inzake financiële controle en audits, administratieve maatregelen, sancties en invordering, waarbij aan de Commissie, OLAF en de Rekenkamer bevoegdheden worden toegekend die gelijkwaardig zijn met hun bevoegdheden ten aanzien van begunstigden of contractanten die in de Unie zijn gevestigd. Artikel 7 Dit protocol is van toepassing gedurende de looptijd van de overeenkomst. Dit protocol wordt door de partijen volgens hun eigen procedures ondertekend en goedgekeurd. Iedere partij kan het protocol opzeggen door schriftelijke kennisgeving aan de andere partij. Het protocol verstrijkt zes maanden na de datum van die kennisgeving. Beëindiging van dit protocol als gevolg van opzegging door een van de partijen is niet van invloed op de controles die overeenkomstig de artikelen 5 en 6 worden uitgevoerd. Artikel 8 Uiterlijk drie jaar na de inwerkingtreding van dit protocol, en vervolgens iedere drie jaar, kunnen de partijen de tenuitvoerlegging van het protocol evalueren aan de hand van de werkelijke deelname van Oekraïne aan een of meer EU-programma’s. Artikel 9 Dit protocol is van toepassing op enerzijds het grondgebied waar het Verdrag betreffende de werking van de Europese Unie van toepassing is, overeenkomstig de bepalingen van dat Verdrag, en anderzijds het grondgebied van Oekraïne. Artikel 10 Dit protocol treedt in werking op de eerste dag van de maand volgend op de datum waarop de partijen elkaar via diplomatieke kanalen ervan in kennis stellen dat de voor de inwerkingtreding vereiste procedures zijn voltooid. In afwachting van de inwerkingtreding van het protocol komen de partijen overeen dat zij dit protocol voorlopig zullen toepassen vanaf de datum van ondertekening ervan, onder voorbehoud van sluiting op een latere datum. Artikel 11 Dit protocol vormt een integrerend onderdeel van de overeenkomst. Artikel 12 Dit protocol is opgesteld in tweevoud in de Bulgaarse, de Deense, de Duitse, de Engelse, de Estse, de Finse, de Franse, de Griekse, de Hongaarse, de Italiaanse, de Letse, de Litouwse, de Maltese, de Nederlandse, de Poolse, de Portugese, de Roemeense, de Sloveense, de Slowaakse, de Spaanse, de Tsjechische, de Zweedse en de Oekraïense taal, zijnde alle teksten gelijk. Съставено в Брюксел на двадесет и втори ноември две хиляди и десета година. Hecho en Bruselas, el veintidós de noviembre de dos mil diez. V Bruselu dne dvacátého druhého listopadu dva tisíce deset. Udfærdiget i Bruxelles den toogtyvende november to tusind og ti. Geschehen zu Brüssel am zweiundzwanzigsten November zweitausendzehn. Kahe tuhande kümnenda aasta novembrikuu kahekümne teisel päeval Brüsselis. Έγινε στις Βρυξέλλες, στις είκοσι δύο Νοεμβρίου δύο χιλιάδες δέκα. Done at Brussels on the twenty-second day of November in the year two thousand and ten. Fait à Bruxelles, le vingt-deux novembre deux mille dix. Fatto a Bruxelles, addì ventidue novembre duemiladieci. Briselē, divi tūkstoši desmitā gada divdesmit otrajā novembrī Priimta du tūkstančiai dešimtų metų lapkričio dvidešimt antrą dieną Briuselyje. Kelt Brüsszelben, a kétezer-tizedik év november huszonkettedik napján. Magħmul fi Brussell, fit-tnejn u għoxrin jum ta’ Novembru tas-sena elfejn u għaxra. Gedaan te Brussel, de tweeëntwintigste november tweeduizend tien. Sporządzono w Brukseli dnia dwudziestego drugiego listopada roku dwa tysiące dziesiątego. Feito em Bruxelas, em vinte e dois de Novembro de dois mil e dez. Întocmit la Bruxelles la douăzeci și doi noiembrie două mii zece. V Bruseli dňa dvadsiateho druhého novembra dvetisícdesať. V Bruslju, dne dvaindvajsetega novembra leta dva tisoč deset. Tehty Brysselissä kahdentenakymmenentenätoisena päivänä marraskuuta vuonna kaksituhattakymmenen. Som skedde i Bryssel den tjugoandra november tjugohundratio. Вчинено в мiстi Брюссель двадцять другого листопада двi тисячi десятого року. За Европейския съюз Por la Unión Europea Za Evropskou unii For Den Europæiske Union Für die Europäische Union Euroopa Liidu nimel Για την Ευρωπαϊκή Ένωση For the European Union Pour l'Union européenne Per l'Unione europea Eiropas Savienības vārdā – Europos Sąjungos vardu Az Európai Unió részéről Għall-Unjoni Ewropea Voor de Europese Unie W imieniu Unii Europejskiej Pela União Europeia Pentru Uniunea Europeană Za Európsku úniu Za Evropsko unijo Euroopan unionin puolesta För Europeiska unionen За Європейське Спiвтовариство За Украйна Por Ucrania Za Ukrajinu For Ukraine Für die Ukraine Ukraina nimel Για την Ουκρανία For Ukraìne Pour l'Ukraine Per l'Ucraina Ukrainas vārdā – Ukrainos vardu Ukrajna részéről Għall-Ukraina Voor Oekraïne W imieniu Ukrainy Pela Ucrânia Pentru Ucraina Za Ukrajinu Za Ukrajino Ukrainan puolesta För Ukraina За Украïнy ( 1 ) PB L 49 van 19.2.1998, blz. 3 . ( 2 ) PB L 310 van 9.11.2006, blz. 1 . ( 3 ) PB L 248 van 16.9.2002, blz. 1 .",
  "source": "EUR LEX"
}