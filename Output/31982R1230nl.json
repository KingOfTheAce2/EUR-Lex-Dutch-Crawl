{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982R1230:NL:HTML\">",
  "content": "EUR-Lex - 31982R1230 - NL Avis juridique important | 31982R1230 Verordening (EEG) nr. 1230/82 van de Commissie van 19 mei 1982 houdende bijzondere uitvoeringsbepalingen inzake het stelsel van invoercertificaten voor produkten van post 07.06 A van het gemeenschappelijk douanetarief Publicatieblad Nr. L 141 van 20/05/1982 blz. 0069 - 0069 Bijzondere uitgave in het Fins: Hoofdstuk 3 Deel 15 blz. 0011 Bijzondere uitgave in het Spaans: Hoofdstuk 03 Deel 25 blz. 0124 Bijzondere uitgave in het Zweeds: Hoofdstuk 3 Deel 15 blz. 0011 Bijzondere uitgave in het Portugees: Hoofdstuk 03 Deel 25 blz. 0124 ***** VERORDENING  (EEG) Nr. 1230/82 VAN DE COMMISSIE van 19 mei 1982 houdende bijzondere uitvoeringsbepalingen inzake het stelsel van invoercertificaten voor produkten van post 07.06 A van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, en met name op artikel 43, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 3808/81 (2), en met name op artikel 12, lid 2, Overwegende dat de bijzondere uitvoeringsbepalingen inzake het stelsel van invoercertificaten voor produkten van post 07.06 A van het gemeenschappelijk douanetarief zijn vastgesteld bij Verordening (EEG) nr. 2042/75 van de Commissie (3), laatstelijk gewijzigd bij Verordening (EEG) nr. 327/81 (4); Overwegende dat voor de invoer van deze produkten sluiting wordt beoogd van overeenkomsten tussen de Gemeenschap en de voornaamste exportlanden; dat, om de toepassing van de bedoelde overeenkomsten na de sluiting ervan niet in gevaar te brengen, de bij Verordening (EEG) nr. 2042/75 vastgestelde bepalingen moeten worden aangevuld door maatregelen te treffen die het de Commissie mogelijk maken de oorsprong van ingevoerde produkten te kennen; Overwegende dat het Comit√© van beheer voor granen geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 In vak 14 van de certificaataanvraag en van het invoercertificaat voor de produkten van post 07.06 A van het gemeenschappelijk douanetarief moet het land van oorsprong worden vermeld. Het certificaat verplicht tot invoer van produkten van oorsprong uit het vermelde land. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 19 mei 1982. Voor de Commissie Poul DALSAGER Lid van de Commissie (1) PB nr. L 281 van 1. 11. 1975, blz. 1. (2) PB nr. L 382 van 31. 12. 1981, blz. 37. (3) PB nr. L 213 van 11. 8. 1975, blz. 5. (4) PB nr. L 35 van 7. 2. 1981, blz. 15.",
  "source": "EUR LEX"
}